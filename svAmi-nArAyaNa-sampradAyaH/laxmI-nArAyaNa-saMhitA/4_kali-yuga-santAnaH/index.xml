<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ कलि-युग-सन्तानः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/</link>
    <description>Recent content in &#43;४ कलि-युग-सन्तानः on आगमे वैष्णवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/index.xml" rel="self" type="application/rss+xml" />
    <item>
      <title>००१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/001/</guid>
      <description>&lt;p&gt;अनादिश्रीकृष्णनारायणाय नमः&lt;br&gt;&#xA;श्रीगणेशाय नमः&lt;br&gt;&#xA;ॐ श्रीलक्ष्मीनारायणसंहिता&lt;br&gt;&#xA;चतुर्थः-&lt;br&gt;&#xA;॥तिष्यसन्तानः ॥&lt;/p&gt;&#xA;&lt;p&gt;श्रीश्वेतायनव्यास उवाच-&lt;br&gt;&#xA;ओं नमो युगरूपाय नमस्तिष्यादिमोक्षिणे ।&lt;br&gt;&#xA;बालयोगिनीनाथाय नमस्ते बालयोगिने ॥१ ॥&#xA;नमोऽसङ्ख्यचरित्राय नमश्चानन्दवार्धये ।&lt;br&gt;&#xA;नमस्ते बालकृष्णाय बालान्तरात्मने नमः ॥२ ॥&#xA;चिदचिद्वपुषेऽनादिश्रीकृष्णाय नमोनमः ।&lt;br&gt;&#xA;बद्रिकापतये नरनारायणात्मने नमः ॥३ ॥&#xA;सर्वसौख्यविधात्रे ते सर्वधर्माधिकारिणे ।&lt;br&gt;&#xA;यावल्लीलादिवास्याय नमस्ते साधुरूपिणे ॥४ ॥&#xA;साध्वीशक्तिसुमिश्राय स्वर्णरेखाजटाधृगे ।&lt;br&gt;&#xA;एकरसस्वरूपाय सरोजनीजुषे नमः ॥५ ॥&#xA;एकधा दशधा सहस्रधा कोट्यर्बुदाब्जधा ।&lt;br&gt;&#xA;कान्ताकान्तोऽन्वितश्चास्ते पृथक् चापि च ते नमः ॥६ ॥&#xA;यो दधार तु राधायाः कृते कृष्णं निजं वपुः ।&lt;br&gt;&#xA;यश्च श्रियः कृते नारायणो नारायणेश्वरः ॥७ ॥&#xA;यश्च रम्यं वासुदेवं व्यूहं दधार सृष्टये ।&lt;br&gt;&#xA;यश्च हिरण्मयं रूपं विष्णुरूपं दधार च ॥८ ॥&#xA;तथा तिष्याऽर्दितानां तूद्धाराय तापसां वपुः ।&lt;br&gt;&#xA;धर्माद् दधार भगवान् नरनारायणात्मकम् ॥९ ॥&#xA;सर्वथा करुणापूर्णं साधुशीलसमन्वितम् ।&lt;br&gt;&#xA;मुक्तर्षिसेवितं शान्तं तं नमामि परेश्वरम् ॥4.1.१ ०॥&#xA;नरनारायणं रूपं वीक्ष्य कान्तस्य चक्रिणः ।&lt;br&gt;&#xA;या माणिक्या चाऽक्षरश्रीस्तापसी शीलयोगिनी ॥११ ॥&#xA;या दिव्या दिव्यशक्तिश्च ब्रह्मचर्यपरायणा ।&lt;br&gt;&#xA;मनाक् स्पर्शं न सहते याऽन्यस्य श्रीहरिं विना ॥१ २॥&#xA;सा कान्तं तापसं संसेवितुं बदरिकाऽभवत् ।&lt;br&gt;&#xA;बद्रीश्वरी माणिकी सुप्रज्ञा पार्वतिकात्मिका ॥१३॥&#xA;राधारमादिसम्पूज्या राजते नन्दसच्चितिः ।&lt;br&gt;&#xA;त्र्यात्मिकाऽप्येकरूपाऽस्ति छत्ररूपा हरेः सदा ॥१४॥&#xA;यस्याः पत्रेषु देव्यश्च मुक्तानिका वसन्त्यपि ।&lt;br&gt;&#xA;यस्या मुक्ता बदरेषु वसन्ति मधुरात्मकाः ॥१२॥&#xA;अक्षरं ब्रह्म परमं साकारं बदरीति तत् ।&lt;br&gt;&#xA;तेजोमयं धामरूपं तत् द्रुमात्मकमत्र वै ॥१६॥&#xA;सेवाऽक्षरकृता मूर्तिमती यावाहनं हरेः ।&lt;br&gt;&#xA;ब्रह्मचर्यं हरेरत्र नररूपं विराजते ॥१७॥&#xA;ऋषयो भगवत्केशाः सर्वे तपन्ति यत्र च ।&lt;br&gt;&#xA;अन्याश्चात्र बदर्यो वै हरेः शक्तय एव ताः ॥१८॥&#xA;गङ्गा चिद्बुद्धिरूपाऽत्र वर्तते न्रायणाङ्गना ।&lt;br&gt;&#xA;आनन्दैश्वर्यरूपाश्च भूमयो बदरीवने ॥१९॥&#xA;सत्स्वरूपिण्य उपला धवला दावनाशिकाः ।&lt;br&gt;&#xA;पर्णकुट्योऽत्र धामानि सभा ब्रह्मव्रतात्मिका ॥4.1.२०॥&#xA;समाधिर्धारणा ध्यानं वितानेषु वसन्ति हि ।&lt;br&gt;&#xA;राजते मुनिभालेषु मुनिभालेषु तूर्ध्वस्रोतस्त्वमुत्तमम् ॥२१ ॥&#xA;जितेन्द्रियत्वं चिह्नेषु धातुस्राववियोगिषु ।&lt;br&gt;&#xA;जितात्मत्वं हृदयेषु राजते बद्रिकाश्रमे ॥२२॥&#xA;यत्र नास्ति कलेर्वासः सत्यं वसति सर्वदा ।&lt;br&gt;&#xA;सत्यधर्मा सत्यसन्तो विद्यन्ते कृतधर्मिणः ॥२३॥&#xA;यावत्स्थास्यति भूदेवी यावद्धिमगिरिस्तथा ।&lt;br&gt;&#xA;तावच्छ्रीमत्कृष्णनारायणः स्थास्यति तापसः ॥२४॥&#xA;नरनारायणनाम्ना बद्रीश्वरपरप्रभुः ।&lt;br&gt;&#xA;तावत् कृतस्य धर्मा वै स्थास्यन्ति बदरीवने ॥२५॥&#xA;धन्योऽयं मानवो लोको यदर्थं पुरुषोत्तमः ।&lt;br&gt;&#xA;कुङ्कुमवापिकानाथो नरनारायणात्मना ॥२६॥&#xA;बदरीनाथ एवाऽयं भूत्वा शश्वद्विराजते ।&lt;br&gt;&#xA;माणिक्यायाऽश्विनी दिव्या वाहा चेयं द्रुरूपिणी ॥२७॥&#xA;बद्री भूत्वा ब्राह्मतन्वी तेन साकं विराजते ।&lt;br&gt;&#xA;नारायणी हि सा लक्ष्मीर्बालकृष्णं निषेवते ॥२८॥&#xA;यैर्जनैः समनुध्याता वन्दिता विदिता तथा ।&lt;br&gt;&#xA;याभिश्च कृतसेवा ताः कृष्णयोगं प्रयच्छति ॥२९॥&#xA;ते नरा योषितः सर्वे माणिक्यानुग्रहाद् भुवि ।&lt;br&gt;&#xA;सगुणा अपि जायन्ते निर्गुणा मोक्षभागिनः ॥4.1.३ ०॥&#xA;अहो भाग्यं भुवनानां यन्मध्ये बदरीवनम् ।&lt;br&gt;&#xA;&amp;lsquo;अहो भाग्यं मानवानां ये वसन्ति वनाऽभितः&amp;rsquo; ॥३१ ॥&#xA;बदर्याः शीतला वाता यान् स्पृशन्ति जनास्पदान् ।&lt;br&gt;&#xA;ते देशाः पावनाः पुण्या जायन्ते बदरीसमाः ॥३२॥&#xA;धन्येयं बदरीदेवी पारिजाताऽवहासिनी ।&lt;br&gt;&#xA;पारिजातस्तु वै वर्षमुवास कृष्णमन्दिरे ॥३३॥&#xA;इयं तु बदरीदेवी ह्याकल्पं छत्रवद्धरेः ।&lt;br&gt;&#xA;राजते नित्ययोगेन मुक्तानी शीलयोगिनी ॥३४॥&#xA;कल्पद्रुमोऽपि यस्याऽग्रे नोत्कृष्टत्वं प्रसेवते ।&lt;br&gt;&#xA;सकामः स हि सेयं तु निष्कामा श्रीनरायणी ॥३५॥&#xA;तुलसी भाग्यशीलाऽपि वने वने विना हरिम् ।&lt;br&gt;&#xA;साक्षात् पतिमृते त्वास्ते ततो न बदरीसमा ॥३६॥&#xA;बद्रिकेयं तु भगवद्गृहिणी गृहरूपिणी ।&lt;br&gt;&#xA;यन्नाम्ना श्रीनारायणालयः प्रसिद्ध्यति ॥३७॥&#xA;वृन्दां त्यक्त्वा ययौ वृन्दावने कृष्णस्तु पश्चिमाम् ।&lt;br&gt;&#xA;द्वारिकां तेन सा वृन्दा वृक्षरूपा वियोगिनी ॥३८॥&#xA;नैनां बदरीं भगवाँस्त्यजत्येव क्वचित् प्रभुः ।&lt;br&gt;&#xA;वृन्दायां च तुलस्यां च निरोधो राजसो मतः ॥३९॥&#xA;बदर्यां ब्रह्मसत्त्वं वै सदा सात्त्विकतां गतम् ।&lt;br&gt;&#xA;केतकी च तपः कृत्वा ययावम्बरमूर्ध्वगम् ॥4.1.४० ॥&#xA;सा तु कापट्यदोषेण प्रक्षिप्ताऽधोजगाम ह ।&lt;br&gt;&#xA;मिथ्यासाक्ष्यं वेधसश्च कृत्वा ह्यपूज्यतां गता ॥४१॥&#xA;बदरीयं महामुक्तानिका चाज्ञाकरी हरेः ।&lt;br&gt;&#xA;महामाणिक्यवर्णा सा मुक्तानिका च दासिका ॥४२॥&#xA;अनादिश्रीकृष्णनारायणस्य विरहाऽसहा ।&lt;br&gt;&#xA;नरनारायणं कान्तं तापसं चाऽनुतापसी ॥४३॥&#xA;भूत्वा नारायणीदेवी बालकृष्णमनुसृता ।&lt;br&gt;&#xA;सदा बालस्वभावा वै बदरी बालयोगिनी ॥४४॥&#xA;सर्वश्रेष्ठा विद्यतेऽत्र नित्यकृष्णसुयोगिनी ।&lt;br&gt;&#xA;कामदुघाः समस्ता वै गत्वा श्रीबदरीवनम् ॥४५॥&#xA;नत्वा नारायणीं बद्रीं छायायां ताः समासते ।&lt;br&gt;&#xA;नारायणं पयः पाययित्वा यान्त्यनु तद्दिवम् ॥४६॥&#xA;ता मन्वते धन्यभाग्यं बदर्याः कृष्णयोजितम् ।&lt;br&gt;&#xA;कल्पलताः स्वर्गवल्ल्यः शोचन्ते विरहं हरेः ॥४७॥&#xA;प्रशंसन्ति महद्भाग्यं बदर्या नित्ययोजितम् ।&lt;br&gt;&#xA;फलामृतं क्वचित् प्राप्य देवा गङ्गाप्लवार्थिनः ॥४८॥&#xA;प्रमोदन्ते फलरसे तिरस्कुर्वन्ति चामृतम् ।&lt;br&gt;&#xA;अमृतस्य सदा पाने तृप्ता देवा भवन्ति न ॥४९॥&#xA;बदरीफलमासाद्य वर्षं तृप्ता महर्षयः ।&lt;br&gt;&#xA;बोधिवृक्षो वने त्यक्तो नारायणेन साधुना ।4.1.५०॥&#xA;सोऽपि नाऽभ्युदयं धत्ते धत्ते बद्री तु यादृशम् ।&lt;br&gt;&#xA;यष्टिका श्रीवामनस्य कृतकार्ये लयं गता ॥५१ ॥&#xA;विना सेवां वर्तते सा ब्रह्मलोके वियोगिनी ।&lt;br&gt;&#xA;बदरीयं भाग्यवती महती यष्टिकादितः ॥५२॥&#xA;यज्ञनारायणः कृष्णः समिधार्थं द्रुमान् शुभान् ।&lt;br&gt;&#xA;व्यरचयत्तथा यज्ञे जुहाव तान् पुरा स्वयम् ॥५३॥&#xA;तथापि ते न बदरीसमा भाग्ययुजो यतः ।&lt;br&gt;&#xA;यज्ञान्ते ते वने त्यक्ता नारायणेन यज्ञिना ॥५४॥&#xA;बदरीयं सदा नारायणेन शिरसि कृता ।&lt;br&gt;&#xA;धन्या त्वं माणिकीदेवि धन्या त्वं बदरीश्वरि ॥५५॥&#xA;या त्वं कृष्णेन न त्यक्ता चान्ते सत्यादिका यथा ।&lt;br&gt;&#xA;धन्या वै कोटिशो नार्यः कृष्णयोगमुपागताः ॥५६॥&#xA;शश्वद्धन्या यथा त्वं वै तथा ता न कदाचन ।&lt;br&gt;&#xA;सर्वालयं गताः पश्चाद् राजसे त्वं तु बद्रिके ॥५७॥&#xA;त्वन्मूलात् खलु तीर्थानि नद्यो भवन्ति बद्रिके ।&lt;br&gt;&#xA;त्वं लक्ष्मीस्त्वं रमा श्रीश्च कमला त्वं हरिप्रिया ॥५८॥&#xA;त्वं नारायणवासेन नारायणी नरायणी ।&lt;br&gt;&#xA;राधा विरजा हरिणी सरस्वती त्वदाश्रयाः ॥५९॥&#xA;सर्वास्त्वां वीक्षितुं यान्ति नित्यं नारायणाज्ञया ।&lt;br&gt;&#xA;गङ्गा त्वत्पादमाप्लाव्य ततो याति स्थलान्तरम् ॥4.1.६०॥&#xA;नर्मदा सप्तकल्पा वै गोदा तु दशकल्पिका ।&lt;br&gt;&#xA;सर्वकल्पा बदरीति नारायणेन निर्मिता ॥६१ ॥&#xA;यावच्छेषः क्षीरनिधौ रमा श्वेतनिवासिनी ।&lt;br&gt;&#xA;लक्ष्मीर्यावच्च वैकुण्ठे तावद् बद्री हि शाश्वती ॥६२॥&#xA;यावतीनां द्रुजातीनां पादपानां च मूलिनाम् ।&lt;br&gt;&#xA;पावनी बदरीदेवी नारायणी परेश्वरी ॥६३॥&#xA;प्लक्षद्वीपे प्लक्षदेवालये प्लक्षमहोत्सवे ।&lt;br&gt;&#xA;द्वीपान्तरेभ्यश्चोद्भिज्जा जातयः समुपाययुः ॥६४॥&#xA;कल्पोद्भिज्जास्तु वै स्वर्गात् पुण्योद्भिज्जास्तु सत्यतः ।&lt;br&gt;&#xA;श्राद्धोद्भिज्जा जनादिभ्यो भूमेस्तु दैविपादपाः ॥६५॥&#xA;चैत्यवृक्षाः समिद्वृक्षा अङ्कुरा दर्भजातयः ।&lt;br&gt;&#xA;रसिणः शाकिनश्चापि फलिनः पुष्पिणस्तथा ॥६६॥&#xA;द्वीपनामकरा जम्बुप्रभृतयश्च चाययुः ।&lt;br&gt;&#xA;ओषधयो विषहन्त्र्यो जीवदाश्चाययुस्तथा ॥६७॥&#xA;गर्भिण्यः प्रसविण्यश्च वंशिन्यश्च समाययुः ।&lt;br&gt;&#xA;सन्धिन्यो ब्रह्मचारिण्यो युगलाश्च समाययुः ॥६८॥&#xA;प्लक्षपूजोत्तरं कोट्योषधीनां मण्डपे तदा ।&lt;br&gt;&#xA;कल्पद्रुमो जगादैतान् पादपान् दैवसञ्ज्ञकान् ॥६९॥&#xA;प्लक्षोत्सवोऽयं सम्पन्नः पुण्यकृत् सर्वशाखिनाम् ।&lt;br&gt;&#xA;जिज्ञासैका वर्तते मे प्रकाशयामि वः पुरः ॥4.1.७०॥&#xA;वयं तु पादपाः सर्वे कराग्रफलशालिनः ।&lt;br&gt;&#xA;भुञ्जन्तेऽन्ये नः फलानि वयं तु तापसाः सदा ॥७१॥&#xA;पृथिवीगर्भभोक्तारो देवार्पणविवर्जिताः ।&lt;br&gt;&#xA;पापभुजस्ततः स्यामो वृत्रहत्याऽघयोगिनः ॥७२॥&#xA;क्लेद्यखाद्यप्रभोक्तारः पूजाधर्मादिवर्जिताः ।&lt;br&gt;&#xA;तीर्थकार्यविधुराश्च तामसा ज्ञानवर्जिताः ॥७३॥&#xA;कथं दुरितनाशो नः सम्भवेद् बद्धशाखिनाम् ।&lt;br&gt;&#xA;प्लक्षद्रुमो महान् विप्र उद्धारं नः प्रवक्ष्यति ॥७४॥&#xA;इत्येवं तथ्यजिज्ञासां श्रुत्वा प्लक्षेश्वरो द्रुमः ।&lt;br&gt;&#xA;विचार्य बहुधा सर्वपादपानां विशुद्धये ॥७५॥&#xA;सामर्थ्यं परमं यत्र वर्तते श्रीहरेः समम् ।&lt;br&gt;&#xA;अव्याहतं शाश्वतं च मनाक् ह्रासविवर्जितम् ॥७६॥&#xA;तं शरण्यं मोक्षदं च पापघ्नं शान्तिदं तथा ।&lt;br&gt;&#xA;मायाशान्तिकरं नारायणमूर्त्यात्मकं द्रुमम् ॥७७॥&#xA;सत्सभासङ्गतं नित्यं बदरीद्रुममाह तान् ।&lt;br&gt;&#xA;शृण्वन्तु शाखिनः सर्वे सर्वपापविनाशकम् ॥७८॥&#xA;कृष्णतुल्यं मोक्षदं च नरनारायणाश्रमे ।&lt;br&gt;&#xA;बदरीवनमध्ये वै त्वास्ते या बालयोगिनी ॥७९॥&#xA;बालबदरीदेवी या माणिक्या पारमेश्वरी ।&lt;br&gt;&#xA;बद्रीश्वरी शीलगुप्ता सदैव ब्रह्मचारिणी ॥4.1.८०॥&#xA;महामुक्तानिका कोटिमुक्तमण्डलधारिणी ।&lt;br&gt;&#xA;सा बद्रिका पादपानां जात्युद्धारकरी शुभा ॥८१॥&#xA;दर्शनात् स्पर्शनान्नाम्ना नमस्काराद् विचिन्तनात् ।&lt;br&gt;&#xA;आश्रयाद्योगतश्चापि वर्तते पापनाशिनी ॥८२॥&#xA;यानि वै वृक्षजातीनां पापानि सहजानि च ।&lt;br&gt;&#xA;आगन्तुकानि चान्यानि सा बद्री नाशयिष्यति ॥८३॥&#xA;यत्र नारायणः साक्षाद् ब्रह्मचर्यार्थतापसः ।&lt;br&gt;&#xA;यदर्थं सा बद्रिकाऽपि ब्रह्मशीला च तापसी ॥८४॥&#xA;सर्वपापहरा दिव्या सर्वकल्मषनाशिनी ।&lt;br&gt;&#xA;वर्तते सर्वसामर्थ्यान्वितोर्ध्वा पारमेश्वरी ॥८५॥&#xA;तत्र पापविनाशार्थं गन्तव्यं तु यथायथम् ।&lt;br&gt;&#xA;शाखिभिः पादपैः सर्वैर्यात्रार्थं प्रतिवत्सरम् ॥८६॥&#xA;नारायणं नमस्कृत्य नरं च योगिनस्तथा ।&lt;br&gt;&#xA;फलपुष्परसाद्यैश्च सम्पूज्य बदरीं नमेत् ॥८७॥&#xA;स्पृशेद् बदरीं दिव्यां तां वसेत्तच्छायिके स्थले ।&lt;br&gt;&#xA;मिलेच्च वक्षसा बद्रीं मकरन्दं ग्रसेत्तथा ॥८८॥&#xA;तद्वायुं चापि गृह्णीयात् प्रदक्षिणं चरेत्तथा ।&lt;br&gt;&#xA;धूपं दीपं च नैवेद्यं समर्पयेत् क्षमां स्तुतिम् ॥८९॥&#xA;प्रकुर्यात् परमेशि त्वं पापजालं विनाशय ।&lt;br&gt;&#xA;वृक्षयोनेर्महाकष्टान्मोचयाऽस्मान् प्रमोक्षय ॥4.1.९०॥&#xA;एवं सम्प्रार्थ्य तां देवीं नत्वा स्वं स्वं वनं व्रजेत् ।&lt;br&gt;&#xA;संस्मरेद् बदरीं नारायणं मोक्षमवाप्नुयात् ॥९१ ॥&#xA;वृक्षाणां मोक्षदा देवी बद्रिका त्वेकजन्मनि ।&lt;br&gt;&#xA;एवं यात्राकृतो वृक्षा यास्यन्ति परमां गतिम् ॥९२॥&#xA;ततो वृक्षैरर्थिता वै यात्रार्थं चलता निजा ।&lt;br&gt;&#xA;श्वेतद्वीपे हरेरग्रे हरिस्तानाह सर्वदा ॥९३॥&#xA;स्थिरा भवन्तो वृक्षा वै तथापि मोक्षलब्धये ।&lt;br&gt;&#xA;सूक्ष्मदेहेन गन्तारो यात्रार्थिनो भविष्यथ ॥९४॥&#xA;पादस्यैकस्य सूक्ष्मस्य भूगर्भे वस्तु लग्नता ।&lt;br&gt;&#xA;भविष्यति तु यावद्वै तावज्जीवनमस्तु वः ॥९५॥&#xA;सूक्ष्मे देहे गते चापि बदर्यां यात्रया पुनः ।&lt;br&gt;&#xA;स्वदेहे स्थूलसञ्ज्ञे त्वागत्य वासं विधास्यथ ॥९६॥&#xA;बदरीयात्रिकाः सर्वे पादपा धाममोक्षणम् ।&lt;br&gt;&#xA;प्रयास्यथो वदाम्येषः श्वेतनारायणः स्वयम् ॥९७॥&#xA;एवं प्राप्य हरेरनुग्रहं ते पादपास्ततः ।&lt;br&gt;&#xA;बदरीयात्रिणो भूत्वा पूजयित्वा नरायणीम् ॥९८॥&#xA;प्रज्वाल्य निजपापानि बद्रीप्रतापतो द्रुमाः ।&lt;br&gt;&#xA;ययुर्वै मोक्षणं त्वेकजन्मना यान्ति वै तथा ॥९९॥&#xA;यास्यन्त्येव पदं दिव्यं बदरीशीप्रसेवनात् ।&lt;br&gt;&#xA;बदरीनाथयोगेन प्लक्षोक्ता मोक्षदायिनी ॥4.1.१० ०॥&#xA;सर्वमोक्षकरी दिव्या साक्षान्नारायणाश्रयात् ।&lt;br&gt;&#xA;जयते बदरीदेवी माणिक्या बालयोगिनी ॥१०१ ॥&#xA;सा पप्रच्छ कथा दिव्यास्तिष्येऽपि मोक्षकारिणीः ।&lt;br&gt;&#xA;नरनारायणं कान्तं बदर्याश्रम उत्तमे ॥१ ०२॥&#xA;या या बद्र्याः कथाः पृष्टा नरनारायणं प्रति ।&lt;br&gt;&#xA;उत्तरिता नरनारायणेन स्वामिना च याः ॥१ ०३॥&#xA;तास्तादिव्यास्तिष्यखण्डे विद्यन्ते मोक्षदायिकाः ।&lt;br&gt;&#xA;अनादिश्रीकृष्णनारायणश्रीवल्लभाश्रिताः ॥१ ०४॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने श्रीनरनारायणस्य श्रीमाणिक्यात्मकबदर्याः स्वरूपवर्तनं माहात्म्यकथनं कथाप्रस्तावश्चेत्यादिनिरूपणनामा प्रथमोऽध्यायः ॥१ ॥&lt;/p&gt;</description>
    </item>
    <item>
      <title>००२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/002/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीरमे देवि तव भक्तकथानकम् ।&lt;br&gt;&#xA;यथा त्वं ब्रदरीभावं प्राप्ता भक्तिवशानुगा ॥१ ॥&#xA;बदरो नाम राजर्षिर्हिमभूमौ पुराऽभवत् ।&lt;br&gt;&#xA;महाभागवतो भक्तो वैष्णवोत्तम ऊर्ध्वगः ॥२ ॥&#xA;पृथिव्यर्धं शशासाऽसौ दिव्यसामर्थ्यसाधनैः ।&lt;br&gt;&#xA;विमानान्यभवन् यस्य पारे लक्षं सुखानि च ॥३ ॥&#xA;सौवर्णानि कल्पवृक्षोद्यानोपशोभितानि हि ।&lt;br&gt;&#xA;दिव्यकन्यानिवासानि स्मृद्धान्युच्चावचानि च ॥४ ॥&#xA;एकैकं सूर्यवद्भाति चन्द्रवत्तेजसां चयैः ।&lt;br&gt;&#xA;यत्प्रभाभिर्निशा पृथ्व्यां लीनेव वर्तते तदा ॥५ ॥&#xA;भ्रान्तिर्नक्षत्रताराणां जायतेऽल्पे विमानके ।&lt;br&gt;&#xA;चन्द्रज्योत्स्ना तु मिलिता तदा दुग्धायतेऽम्बरे ॥६ ॥&#xA;इन्द्रधनुःप्रकाशाश्चोत्प्रसरन्ति घनेष्वपि ।&lt;br&gt;&#xA;विमानानां किरणानां बदरस्य महात्मनः ॥७ ॥&#xA;एकं सत्याभिधं दिव्यं विमानं सत्यसञ्चरम् ।&lt;br&gt;&#xA;ब्रह्मसभायां नृपतिस्तेन याति हि योगिराट् ॥८ ॥&#xA;द्वितीयं चार्यमसञ्ज्ञं पितृलोकादिसञ्चरम् ।&lt;br&gt;&#xA;तृतीयं त्रिदिवं नाम चैन्द्रपदं चतुर्थकम् ॥९ ॥&#xA;पञ्चमं भास्करं नाम षष्ठं कौमुदकं तथा ।&lt;br&gt;&#xA;सप्तमं ध्रुवसञ्ज्ञं चाऽष्टमं कैलासनामकम् ॥4.2.१ ०॥&#xA;धर्मसञ्ज्ञं नवमं च मेरुसञ्ज्ञं ततोऽधिकम् ।&lt;br&gt;&#xA;श्वेतवाहं क्षीरवाहं तलाख्यान्यपराणि च ॥११ ॥&#xA;लोकालोकाभिधं चापि मनोजवानि तानि वै ।&lt;br&gt;&#xA;यथाभिधानगुणकान्यतिदिगन्तगानि च ॥१२॥&#xA;सर्वभोग्यर्द्धिपूर्णानि यथा धिष्ण्यानि तानि ह ।&lt;br&gt;&#xA;तेषु सर्वेषु रत्नानां सुवर्णानां च मूर्तयः ॥१३ ॥&#xA;अनादिश्रीकृष्णनारायणस्य प्रतिमाः शुभाः ।&lt;br&gt;&#xA;श्रीमाणिक्यामहालक्ष्मीयुता युगलविग्रहाः ॥१४॥&#xA;गजासने स्थापिताः पूजिताः श्रीबदरेण ह ।&lt;br&gt;&#xA;सर्वशृङ्गारशोभाढ्याः सर्वगन्धरसार्पिताः ॥१५॥&#xA;देवदूताः पार्षदाश्च भूसुराः साधवोऽमलाः ।&lt;br&gt;&#xA;वैमानिकाः प्रविद्यन्ते तेषु भागवतोत्तमाः ॥१६॥&#xA;महाभागवतीसत्यः साध्व्यः शीलपरायणाः ।&lt;br&gt;&#xA;चन्द्रानन्दाश्चन्द्रकान्त्याननाः स्वर्णप्रभान्विताः ॥१७॥&#xA;महाभक्तानिकास्तेषु विद्यन्ते बदरस्य ह ।&lt;br&gt;&#xA;कीर्तनं सततं तेषु जायते बदरीश्वरि! ॥१८॥&#xA;यत्प्रसङ्गेन देवाद्या यान्ति ब्रह्म सनातनम् ।&lt;br&gt;&#xA;नैतादृशोऽभवद् भक्तो येन जगत् प्रपूरितम् ॥१९॥&#xA;हरिकीर्तनभक्त्याढ्यमहाघोषैः समस्तकम् ।&lt;br&gt;&#xA;स्थले स्थलेऽस्य नृपतेर्जयघोषः प्रवर्तते ॥4.2.२०॥&#xA;बदरस्य विमानानि यद्दिशं यन्ति तद्दिशि ।&lt;br&gt;&#xA;नमन्ति देवमुनयो भक्त्या नृत्यन्ति तत्स्त्रियः ॥२१॥&#xA;पूजयन्ति विमाने श्रीकृष्णनारायणच्छविम् ।&lt;br&gt;&#xA;नीराजयन्ति मुदिता दत्वोपदाः प्रयान्ति च ॥२२॥&#xA;बदरस्य महाराज्ये ग्रामे खेटे पुरादिषु ।&lt;br&gt;&#xA;नगरे पत्तने राजधान्यां घोषेऽपि सर्वथा ॥२३॥&#xA;साधवो यतयः साध्व्यः पूज्यन्तेऽन्नाम्बरादिभिः ।&lt;br&gt;&#xA;विप्रा दक्षिणया चापि निराश्रयाः शुभाश्रयैः ॥२४॥&#xA;अनाथाद्या यथापेक्षैर्नार्यः स्वेष्टसमर्पणैः ।&lt;br&gt;&#xA;ग्रामे ग्रामे ब्रह्मयज्ञा जायन्ते बदरस्य वै ॥२५॥&#xA;अन्नसत्राणि भूभागे बदरस्य तु पद्मकम् ।&lt;br&gt;&#xA;प्रपादानानि सर्वत्र चासन् कल्पलतास्तथा ॥२६॥&#xA;यात्रालवो लतामाप्य भुञ्जते भिक्षया फलम् ।&lt;br&gt;&#xA;तृप्तिदं च रसं मिष्टं पिबन्ति च भजन्ति माम् ॥२७॥&#xA;वैष्णवानां मण्डलानि ह्यासन् वै प्रतिखर्वटम् ।&lt;br&gt;&#xA;प्रातर्मध्याह्नके सायं कीर्तयन्ति भजन्ति माम् ॥२८॥&#xA;देवकथाकरा भूमावागत्य च कथां मम ।&lt;br&gt;&#xA;वाचयित्वा संहितां च बोधयन्ति भजन्ति माम् ॥२९॥&#xA;उत्सवा उत्तमाः श्रेष्ठा जायन्ते च प्रजासु वै ।&lt;br&gt;&#xA;ऊर्जाऽसिताष्टमीप्रभृत्यहस्सु द्वादशीष्वपि ॥4.2.३ ०॥&#xA;जयन्तीषु समस्तासु सत्सङ्गाः सम्भवन्ति च ।&lt;br&gt;&#xA;व्रतोत्सवानां सम्मानं पालनं पूजनादिकम् ॥३ १ ॥&#xA;उद्यापनं चाऽऽदरश्च जायन्तेऽस्य प्रजास्वपि ।&lt;br&gt;&#xA;नित्यं गवां तु बह्वीनां दानं नृपस्य जायते ॥३२॥&#xA;शेषो नवः कुतः स्वर्णमयो येन तु भूभुजा ।&lt;br&gt;&#xA;प्रतिष्ठाप्य च तं शेषं नागं नीत्वा विमानके ॥३३॥&#xA;ययौ पातालके प्राह पूर्वशेषं निवर्तय ।&lt;br&gt;&#xA;मम शेषो बलिष्ठोऽयं धारयिष्यति के भुवम् ॥३४॥&#xA;मूलशेषः परीक्षार्थं मुमोचाऽधो हि गोलकम् ।&lt;br&gt;&#xA;सहसा स्वर्णनागस्तं भूगोलं के न्यधाद् द्रुतम् ॥३५॥&#xA;मूलशेषस्य मानं वै निर्मूलं संव्यजायत ।&lt;br&gt;&#xA;गर्वो नष्टोऽथ नेमे तं बदरं स्वर्णशेषिणम् ॥३६॥&#xA;प्रार्थयामास मानार्थं धारणं निजमस्तके ।&lt;br&gt;&#xA;अन्यथा भूभृता चाऽवमानितस्य यशोलयः ॥३७॥&#xA;अप्रतिष्ठा भवेल्लोके ययाचे गोलकं पुनः ।&lt;br&gt;&#xA;धर्तुं निजफणायां वै तदा तु बदरो ददौ ॥३८॥&#xA;पूर्वशेषाय पृथिवीं स्वर्णशेषं निजालयम् ।&lt;br&gt;&#xA;आनिनाय ततः स्वर्णशेषो विज्ञानवान् यतिः ॥३९॥&#xA;पतञ्जलिर्महायोगी विद्याधरो व्यजायत ।&lt;br&gt;&#xA;सर्वयोगकलाभिश्च जगदुद्धारमाचरत् ॥4.2.४०॥&#xA;एवंविधस्य भक्तस्य बदरस्य गृहे गृहे ।&lt;br&gt;&#xA;कृष्णधून्योऽभवन् बद्रि भक्तिश्चासीद् गृहे गृहे ॥४१ ॥&#xA;श्रीमाणिक्या सेवितस्य कृष्णनारायणस्य वै ।&lt;br&gt;&#xA;मम मूलस्वरूपस्याऽऽश्रितं सर्वं जगद्ध्यभूत् ॥४२॥&#xA;शृणु बद्रीप्रभे देवि तदा राज्यं तु ऋद्धिमत् ।&lt;br&gt;&#xA;स्वर्गोत्तरं भूतलं तु वीक्ष्याऽन्यभ्वर्धपालकाः ॥४३ ॥&#xA;पस्पर्धुर्बदरं भक्तं राजानं स्मृद्धिलालसाः ।&lt;br&gt;&#xA;बहवो बदरं प्राप्याऽयुध्यन् पराजयं ह्यगुः ॥४४॥&#xA;भक्तो भक्त्या हि जीयेत नान्ययुद्धैः कदाचन ।&lt;br&gt;&#xA;यद्गृहे भगवान् साक्षाद् वसति दुर्जयः कुतः ॥४५॥&#xA;राज्ञः शरैर्हि बहवो हता भूपा विरोधिनः ।&lt;br&gt;&#xA;सर्वे ते निहता वार्धौ हिमवार्धिसमाह्वये ॥४६॥&#xA;किम्पुरुषप्रदेशानां दक्षिणे मध्यसंस्थिते ।&lt;br&gt;&#xA;द्विसाहस्रयोजनात्मविस्तृते मिष्टवारिणि ॥४७॥&#xA;मानसाख्यः समुद्रोऽयं मिष्टोदो ह्यभवत्तदा ।&lt;br&gt;&#xA;सदा शीतलजलधिः सर्वरत्नसमन्वितः ॥४८॥&#xA;यत्रास्ते साम्प्रतं बद्रि हिमालयोऽद्रिराडिह ।&lt;br&gt;&#xA;शृणु बद्रीप्रभे देवि जेतुं तु बदरं नृपम् ॥४९॥&#xA;आययौ त्वेकदा व्योम्ना हेमाऽनलोऽसुरो महान् ।&lt;br&gt;&#xA;अपरं यत् पृथिव्यर्धं तस्मादर्बुदसैन्यवान् ॥4.2.५०॥&#xA;व्योममार्गेण सहसाऽयुतैर्विमानकै सह ।&lt;br&gt;&#xA;खण्डे किम्पुरुषे युद्धं बदरेण समाचरत् ॥५१॥&#xA;बदरस्य विमानानि ससैन्यानि तदाम्बरे ।&lt;br&gt;&#xA;अभिपेतुश्चासुराणां सैन्येषु दिव्यशक्तयः ॥५२॥&#xA;सहस्रशो विमानानि नष्टान्यासुरकाणि वै ।&lt;br&gt;&#xA;सैन्यानि मिष्टजलधौ भूत्वा यादांसि चाविशन् ॥५३॥&#xA;हेमानलोऽसुरवर्यो युयुधे बदरेण ह ।&lt;br&gt;&#xA;मिथः सैन्यानि युयुधुः प्राणान्तनिश्चयानि वै ॥५४॥&#xA;दिव्यास्त्रवर्षणैर्दिव्यशरैर्दिव्यैश्च हेतिभिः ।&lt;br&gt;&#xA;विद्युत्प्रवाहणैश्चापि पाशैर्वारुणजैस्तथा ॥५५॥&#xA;वज्रैश्च विविधैर्दण्डैः कालचक्रैर्विशालकैः ।&lt;br&gt;&#xA;मन्त्रैस्तन्त्रैर्महायन्त्रैर्मायिकैरैन्द्रजालिकैः ॥५६॥&#xA;वाय्वग्निनागगवयैर्गरुत्मतैश्च वृश्चिकैः ।&lt;br&gt;&#xA;पर्वतैश्चापि वृक्षैश्च युयुधिरे तु कृत्रिमैः ।५७।&lt;br&gt;&#xA;हिमशैलैश्च विविधैर्ग्रहगोलैरनुत्तमैः ।&lt;br&gt;&#xA;गदाभिश्चाण्डभेत्त्रीभिर्जघ्नुरन्योन्यमुद्रुषः ॥५८॥&#xA;आसुराणां हि सैन्यानि मारयित्वा मुहुर्मुहुः ।&lt;br&gt;&#xA;मिष्टाब्धौ ते प्रविशन्ति स्वस्थास्तत्र भवन्ति च ॥५९॥&#xA;पुनर्बलं नीरुग्णत्वं प्राप्य चायान्ति सङ्गरे ।&lt;br&gt;&#xA;बदरेण हतास्ते च पुनर्विशन्ति सागरे ॥4.2.६०॥&#xA;अथाऽयं बदरो राजा भक्तराड् वीक्ष्य जीवितान् ।&lt;br&gt;&#xA;समुद्रस्थानासुराँश्च चिन्तयामास चान्तरे ॥६१॥&#xA;कथमेषां समुद्रे वै विनाशं प्रतिपादये ।&lt;br&gt;&#xA;पुनर्नैव यथा स्वस्था निर्गच्छेयुर्बहिर्युधि ॥६२॥&#xA;जलं सर्वं त्वब्धिरूपं हिमशैलात्मकं भवेत् ।&lt;br&gt;&#xA;अन्तःस्थिता आसुरास्ते स्युर्मृताश्च शिलात्मकाः ॥६३॥&#xA;सञ्चिन्त्यैवं बदरोऽयं सस्मार चन्द्रदेवताम् ।&lt;br&gt;&#xA;तूर्णं चोपस्थिता तत्र देवकार्यसहायिनी ॥६४॥&#xA;आसुराणां सुरघ्नानां विनाशार्थं मतिं दधे ।&lt;br&gt;&#xA;आगत्य सहसोवाच बदराय महात्मने ॥६५॥&#xA;वद राजन् तव कार्यं सुरकार्यं तथा सुखम् ।&lt;br&gt;&#xA;तूर्णं करोमि साध्यं ते दुःसाध्यमपि सर्वथा ॥६६॥&#xA;बदरः शशिनः पूजां स्वागतं वन्दनं स्तुतिम् ।&lt;br&gt;&#xA;चकाराऽऽसनवर्यं च ददौ नेमे पुनः पुनः ॥६७॥&#xA;कृपालो शान्तिकृत् स्वर्गसुधाकर महाप्रभो ।&lt;br&gt;&#xA;भक्तानुग्रहधातस्त्वं जयसे चामृतप्रद ॥६८॥&#xA;जीवनं सर्वलोकानां कलासु तव तिष्ठति ।&lt;br&gt;&#xA;माधुर्यं चौषधीनां च तव योगात्प्रवर्तते ॥६९॥&#xA;वृद्धिः पुष्टिस्तव योगाज्जायते दाहरोधनम् ।&lt;br&gt;&#xA;त्वदाधाराश्चौषधयस्तदाधाराश्च देहिनः ॥4.2.७०॥&#xA;चन्द्र कौमुदिकानाथ निशेश प्रियसङ्गकृत् ।&lt;br&gt;&#xA;शशिन् नक्षत्रनाथ त्वं जयसे वै तमोनुद ॥७१ ॥&#xA;मृगाङ्क दुग्धवर्ण त्व हिमांशो जयसे सदा ।&lt;br&gt;&#xA;शीतलाब्धे सुधामूर्ते भक्तकार्यं दधात्विह ॥७२॥&#xA;असुरा मुहुरागत्य समर्दयन्ति मानवान् ।&lt;br&gt;&#xA;देवान् पितॄन्मुनीन् भक्तान् क्लेशयन्ति मुहुर्मुहुः ॥७३॥&#xA;मद्बाणैरर्दिताश्चैते प्रविष्टा हिमसागरे ।&lt;br&gt;&#xA;ते यथा स्युर्मर्दिता वै हिमपाषाणपर्वतैः ॥७४॥&#xA;पुनर्न ते बहिस्त्वत्राऽऽययुस्तथा विधेहि यत् ।&lt;br&gt;&#xA;त्वमोषधिर्हि लोकानां चासुराणां निबर्हणम् ॥७५॥&#xA;शीतं शस्त्रं मतोऽस्येव शीघ्रं तदोषधं कुरु ।&lt;br&gt;&#xA;इत्येवमर्थितो रात्रिनाथः श्रीबदरीप्रभे ॥७६॥&#xA;ददौ कण्ठात् समुत्तार्य चन्द्रकान्तमणिं शुभम् ।&lt;br&gt;&#xA;बदराय स्वभक्ताय देवकार्यकराय च ॥७७॥&#xA;प्राह मणिं नृप चात्र शीताब्धौ सन्निवेशय ।&lt;br&gt;&#xA;शीताब्धिः सहसा शीतशिलात्मको महान् गिरिः ॥७८॥&#xA;अत्रैव शीतलभूमिर्भविष्यति न संशयः ।&lt;br&gt;&#xA;त्वं विमाने वस राजन्नम्बरे न तु भूतले ॥७९॥&#xA;शीतेनाऽभिभवं नैव व्रजेथास्तत्तथा कुरु ।&lt;br&gt;&#xA;एषोऽहं सम्प्रयाम्येव शीघ्रं मणिं जले क्षिप ॥4.2.८०॥&#xA;एवमुक्तस्तु बदरो द्रुतं विमानमम्बरे ।&lt;br&gt;&#xA;कृत्वा चन्द्रमसं नत्वा चिक्षेप मणिमब्धिषु ॥८१॥&#xA;तावज्जलानि सर्वाणि शीताग्निपीडितानि वै ।&lt;br&gt;&#xA;पिण्डितान्यभवँस्तत्र शीताब्धौ शीतलोपलाः ॥८२॥&#xA;शीताब्धिः शीतभूभावं हिमभूतलतां गतः ।&lt;br&gt;&#xA;जलान्यूर्ध्वं चोष्मणा चोत्क्षिप्यन्ते परितस्तदा ॥८३॥&#xA;शिखराणि श्वेतहैमशिलात्मकानि तानि च ।&lt;br&gt;&#xA;सञ्जातान्येव सहसा चाम्बरं शीततां गतम् ॥८४॥&#xA;हिमानां करकावर्षाः सहसा पेतुरम्बरात् ।&lt;br&gt;&#xA;ताभिश्च वर्धमानानि शृङ्गाणि पार्वतानि वै ॥८५॥&#xA;महःस्पर्शानि जातानि वर्धमानानि तानि वै ।&lt;br&gt;&#xA;एवं स पर्वतो जातो &amp;rsquo; युगसाहस्रयोजनः ॥८६॥&#xA;चन्द्रकान्तेन सम्पन्नो हिमवद्धिमवर्षणः ।&lt;br&gt;&#xA;हिमांशुमणिना भूमौ हिमाद्रिर्बदरीप्रभे ॥८७॥&#xA;आसुरा युद्धकर्तारो जलोपलासु तत्तले ।&lt;br&gt;&#xA;मर्दिताश्च निरुद्धाश्चोपलाभावं गता मृताः ॥८८॥&#xA;उपद्रवाः प्रशान्ताश्च महतः परिवर्तनात् ।&lt;br&gt;&#xA;अथ लोकाश्च ऋषयो मुनयो देवतास्तथा ॥८९॥&#xA;श्रुत्वा हिमालयं भूमिं वीक्षितुं त्वाययुर्मुदा ।&lt;br&gt;&#xA;राक्षसा असुरा दैत्या दानवा मानवाः खगाः ॥4.2.९०॥&#xA;पितरो लोकपालाश्च सिद्धाश्चारणनर्तकाः ।&lt;br&gt;&#xA;गान्धर्वाः किन्नराः सूता मागधा बन्दिनस्तथा ॥९१॥&#xA;विद्याधरा अप्सरसः साध्यः शङ्करयोगिनः ।&lt;br&gt;&#xA;गणाश्च गणदेव्यश्च मातरो वसवस्तथा ॥९२॥&#xA;मेरुस्थाः परलोकस्था दिव्यदेहाः समाययुः ।&lt;br&gt;&#xA;मुमुदुर्बहुधा हैमं शीतं चान्द्रं विलोक्यते ॥९३॥&#xA;वर्धयामासुरत्यर्थं भूपतिं बदरं तथा ।&lt;br&gt;&#xA;प्रशशंसुश्च ते सर्वे दिक्पाला मानमादधुः ॥९४॥&#xA;ब्रह्मविष्णुमहेशाश्च प्रसन्नास्त्वभवन् बहु ।&lt;br&gt;&#xA;बदरस्याऽभवद् राज्यं सर्वं हिमालयात्मकम् ॥९५॥&#xA;नवं त्वरण्यकं तस्य परितो नाऽभवत्तदा ।&lt;br&gt;&#xA;देवाद्या वासयोग्यं तं मेरुतुल्यं तु भूभृतम् ॥९६॥&#xA;वीक्ष्य स्पृहां प्रचक्रुश्चार्थयामासुर्नृपं मुहुः ।&lt;br&gt;&#xA;राजा वासं ददौ देवकोटिभ्यस्तु हिमालये ॥९७॥&#xA;देवजातयः सर्वे ये ते वासान् स्वकुलोचितान् ।&lt;br&gt;&#xA;चक्रुः शृङ्गेषु हैमेषु देवालयो बभूव सः ॥९८॥&#xA;स्वर्गं वै चापरं भूमौ हिमालयो बभूव ह ।&lt;br&gt;&#xA;कल्पद्रुमाः कल्पलतास्तथा कल्पतृणान्यपि ॥९९॥&#xA;हिमालयेऽभितो देवैः रोपितानि वनानि च ।&lt;br&gt;&#xA;भूसन्धौ परितः शतयोजनानां तु वर्तुले ॥4.2.१ ००॥&#xA;दिव्यौषधीनां सर्वासां वनानि रोपितानि वै ।&lt;br&gt;&#xA;उद्यानानि विचित्राणि फलपत्ररसादिभिः ॥१ ०१॥&#xA;स्मृद्धानि स्वर्गलोकाद् वै स्वस्वलोकात्तथाऽपरैः ।&lt;br&gt;&#xA;आहृत्याऽऽहृत्य परितो निहितानि शुभानि च ॥१ ०२॥&#xA;सप्तर्षयो न्यवसँश्च शङ्करोऽप्यवसत्ततः ।&lt;br&gt;&#xA;ब्रह्मा विष्णुस्तथा देव्यो न्यवसन् चाप्सरोगणाः ॥१ ०३॥&#xA;गान्धर्वाश्चारणाः किम्पुमांसश्च किन्नराः सुराः ।&lt;br&gt;&#xA;अन्येऽपि बहवो देवा न्यवसन् वै हिमालये ॥१ ०४॥&#xA;एवं हिमगिरिर्जातो भूमौ चन्द्रगिरिर्महान् ।&lt;br&gt;&#xA;भूतलं स्वर्गमिश्रं च जातं दिव्यांशशोभितम् ॥१ ०५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने&lt;br&gt;&#xA;महाभागवतस्य बदराख्यराजर्षेराख्यान, हेमानलासुरयुद्धं, बदरभयेन भूमध्यशीतवार्धौ त्वसुराणां प्रवेशनं, बदरस्तुत्या चन्द्रप्रदत्तचन्द्रकान्तमणेः शीतवार्धौ निक्षेपेण शीतोपलात्मक-&lt;br&gt;&#xA;महाहिमाद्रिरूपपरिवर्तनं, चतुर्दशलोकवासिनां दिव्यहिमाद्रौ निवासाकाङ्क्षया बदरप्रदत्तवसतयः स्वर्गीयौषधीनां देवाद्यैरोपितानि वनोद्यानारण्यानि चेत्यादिनिरूपणनामा द्वितीयोऽध्यायः ॥२ ॥&lt;/p&gt;</description>
    </item>
    <item>
      <title>००३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/003/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीरमे पार्वतिके यज्जातमुल्बणम् ।&lt;br&gt;&#xA;विद्रावकं हि देवानां रक्षणं च यथा पुनः ॥१ ॥&#xA;सुस्थिरेषु तु देवेषु विश्वस्ते तु हिमाचले ।&lt;br&gt;&#xA;यत्र हेमानलो हैमशिलातलेऽर्दितोऽभवत् ॥२ ॥&#xA;शिखरं तत् सहसैवाऽम्बरे मूलात् परापतत् ।&lt;br&gt;&#xA;भूकम्पश्चापि शृङ्गेषु चान्येषु संव्यजायत ॥३ ॥&#xA;शब्दो भयङ्करश्चापि प्रलयाग्नेरिवाऽभवत् ।&lt;br&gt;&#xA;मुहुर्भूधूननं जातं शिलावर्षा भुवोऽभवत् ॥४ ॥&#xA;समुत्पतन्ति तलतश्चोपला हैमभासुराः ।&lt;br&gt;&#xA;हेमानलेन तलतो नोदिताः क्षेपितास्तथा ॥५ ॥&#xA;हिमे शिलातलाद्धेमासुरो बलात् पुनस्तदा ।&lt;br&gt;&#xA;उत्तस्थौ योगबलतो महाश्चर्यमिदं ह्यभूत् ॥६ ॥&#xA;देवा भयङ्गताश्चान्ये ब्रह्मविष्णुशिवादयः ।&lt;br&gt;&#xA;सुराद्या देहिनः सर्वे वीक्ष्योपद्रवमुल्बणम् ॥७ ॥&#xA;सस्मरुः श्रीभगवन्तं श्रीकृष्णवल्लभं प्रभुम् ।&lt;br&gt;&#xA;तथा बदरं राजानं महाभागवतं तदा ॥८ ॥&#xA;हेमानलोऽपि गदया योद्धुं तदाऽम्बरेऽभवत् ।&lt;br&gt;&#xA;पर्वतप्रायदेहः स हिमोपलेव भासुरः ॥९ ॥&#xA;यं यं देवं गिरौ तत्र व्यलोकयद् व्यपोथयत् ।&lt;br&gt;&#xA;हाहाकारो महान् जातस्तावद् विमानकः प्रभुः ॥4.3.१ ०॥&#xA;अनादिश्रीकृष्णनारायणश्रीबदरीश्वरः।&lt;br&gt;&#xA;विमानेनाऽऽगमत्तत्र यत्र हेमाऽनलोऽसुरः ॥१ १॥&#xA;वीक्ष्य दिव्यविमानं तद् योद्धुमुपाद्रवद्धरिम् ।&lt;br&gt;&#xA;भगवान् गदया तूर्णं सन्नद्धश्च तदाऽभवत् ॥१२॥&#xA;श्रियं रमामवस्थाप्य विमाने बहिराययौ ।&lt;br&gt;&#xA;बदरोऽपि महाराजस्तूर्णं तत्राऽप्युपाययौ ॥१३॥&#xA;वीक्ष्य हेमानलं महाऽसुरं चोज्जीवितं पुनः ।&lt;br&gt;&#xA;महाश्चर्यं प्राप राजा तेनाऽयुद्ध्यद् गदाकरः ॥१४॥&#xA;कृष्णेन बदरेणापि ताडितो गदयाऽसुरः ।&lt;br&gt;&#xA;जातक्लमोऽभवद् भग्नकटिः पपात भूतले ॥१५॥&#xA;बदरस्तं समुत्तोल्य जीवन्तं तत्र गर्तके ।&lt;br&gt;&#xA;यत्राऽभवत् स तत्रैव चिक्षेप हिमगर्तके ॥१६॥&#xA;हिमशैलं पुनस्तत्र स्थापयामास माधवः ।&lt;br&gt;&#xA;बदरश्च तदा कृष्णनारायणं परं प्रभुम् ॥१७॥&#xA;प्रार्थयामास बहुधा ह्यनुत्थाय वै पुनः ।&lt;br&gt;&#xA;भगवानाह वै राजन् शृणु हैमानलीकथाम् ॥१८॥&#xA;तपस्तेपे पुराकल्पे प्रसादाय स चक्रिणः ।&lt;br&gt;&#xA;हस्ते कृत्वा हरेर्मूतिं वर्षसहस्रकं तदा ॥१९ ॥&#xA;ततो वर्षसहस्रं वै त्वेकपादेन चोत्थितः ।&lt;br&gt;&#xA;ततो वर्षसहस्रं वै वटशाखावलम्बितः ॥4.3.२०॥&#xA;अधोमुखस्तपस्तेपे हस्ते पश्यन् हरिं हि माम् ।&lt;br&gt;&#xA;ततो वर्षसहस्रं स प्रज्वाल्याऽनलमूर्धनि ॥२१॥&#xA;लम्बमानो हि शाखायां तपस्तेपेऽतिदारुणम् ।&lt;br&gt;&#xA;अनाहारस्ततो वाय्वाहारो वर्षसहस्रकम् ॥२२।&lt;br&gt;&#xA;वटशाखाजटामध्ये प्रोतदेहोऽभवद्धि सः ।&lt;br&gt;&#xA;शुष्कमांसाऽस्थिकुणपः शाखाजटान्तरेऽभवत् ॥२३॥&#xA;जटारूपोऽभवत्तत्र पिपीलिकाधिरोधितः ।&lt;br&gt;&#xA;मृत्तिकावल्मिकैराच्छादितश्छन्नतरोऽभवत् ॥२४॥&#xA;हस्ततले मम मूर्ति चाऽत्यजन् वल्मिकोऽभवत् ।&lt;br&gt;&#xA;दशवर्षसहस्रान्ते चाहं प्रसन्नतां गतः ॥२५ ॥&#xA;तस्य करे स्थितश्चाऽहं चैतन्यरसमाददन् ।&lt;br&gt;&#xA;वटदुग्धं ददँश्चाप्याप्लावयं तस्य वर्ष्म तत् ॥२६॥&#xA;वर्षावेगेन च धूलीः सर्वा धूताऽभवत्ततः ।&lt;br&gt;&#xA;अधोमुखः प्राप्तरसोऽसुरो हेमानलोऽभवत् ॥२७॥&#xA;शनैः सम्प्राप्तचैतन्यश्चोन्निद्र इव चक्षुषा ।&lt;br&gt;&#xA;उद्धाटितेन परितो व्यलोकयत्तदा पुरः ॥२८॥&#xA;अदर्शयं मम रूपं चतुर्भुजं श्रियाऽन्वितम् ।&lt;br&gt;&#xA;असुरः प्राञ्जलिर्भूत्वा नेमे मां स जटान्तरे ॥२९॥&#xA;प्राप्तमद्विषयज्ञानः प्रसन्नमानसोऽभवत् ।&lt;br&gt;&#xA;जिज्ञासमान इव तु विह्वलोऽभूत्तु मां प्रति ॥4.3.३०॥&#xA;मया सम्बोधितश्चायं वरदानाय वै तथा ।&lt;br&gt;&#xA;तपःसमापनार्थं च तदा वव्रे स विह्वलः ॥३ १॥&#xA;यदि त्वं वरदानाय कृष्ण प्रवर्तसे त्विह ।&lt;br&gt;&#xA;यदि सत्यव्रतत्वं वै यदि योग्योऽस्मि पात्रकम् ॥३२॥&#xA;तदाऽहं ते श्रियाः पादौ वीक्ष्य मोहं गतोऽस्म्यतः ।&lt;br&gt;&#xA;श्रियाः पादौ कोमलौ भासुरौ सर्वशुभाश्रयौ ॥३३॥&#xA;सुस्पृश्यौ दर्शनीयौ च देहि मे चाऽव्ययौ यथा ।&lt;br&gt;&#xA;मम देहं स्पृशमानौ भवेतां चरणौ श्रियाः ॥३४॥&#xA;राज्यं तथा परं श्रेष्ठं देहि वैभवसम्भृतम् ।&lt;br&gt;&#xA;सामर्थ्यं च तथा देहि भूतैः पराभवो न मे ॥३१५॥&#xA;श्रियोऽधीनो भवाम्येव नान्यस्य कस्यचित् क्वचित् ।&lt;br&gt;&#xA;यदि देहि वरं तं वै तदा त्यक्ष्यामि वै तपः ॥३६॥&#xA;अन्यथा त्वमसद्वक्ता विश्वास्यो नासि माधव ।&lt;br&gt;&#xA;यथागतस्तथा याहि तपश्चरामि वै चिरम् ॥३७॥&#xA;इत्येवमर्थितः कृष्णनारायणः परेश्वरः ।&lt;br&gt;&#xA;सर्वेषां शृण्वतां बद्रि तथाऽस्त्वेवं जगाद ह ॥३८॥&#xA;प्राप्ते कर्मविपाके ते सर्वं सत्यं भविष्यति ।&lt;br&gt;&#xA;इत्युक्त्वा भगवान् कृष्णस्तिरोभवच्छ्रियाऽन्वितः ॥३९॥&#xA;हेमाऽनलोऽयं सहसा तपस्त्यक्त्वा गृहं ययौ ।&lt;br&gt;&#xA;मेरौ गत्वा स गदया युद्धार्थं च विनिर्ययौ ॥4.3.४०॥&#xA;पृथिव्यर्धं कृतं तेन कल्पेऽत्र प्राक्तपोबलात् ।&lt;br&gt;&#xA;सम्राड्राजा वर्ततेऽयं तदा विष्णुरिवापरः ॥४१ ॥&#xA;स चायं बदरस्यापि राज्यं जेतुमुपाययौ ।&lt;br&gt;&#xA;श्रीतरेण न केनापि भूतेन भौतिकेन वा ॥४२॥&#xA;पराभवं त्वासुरः स समवाप्स्यति वै क्वचित्॥&#xA;एवं लब्धवरश्चाऽयं हिमशैलशिलोपमः ॥४३॥&#xA;उत्क्षिप्यापि भुवो गर्भादुत्तस्थौ प्राक्तपोबलात् ।&lt;br&gt;&#xA;सोऽयं क्षिप्तो बदरेण त्वया गर्तेऽत्र वै पुनः ॥४४॥&#xA;किन्तु यावच्छ्रिया पादौ तद्देहे न पतिष्यतः ।&lt;br&gt;&#xA;तावन्नैव पराभाव्यश्चाऽसुरोऽयं भविष्यति ॥४५॥&#xA;श्रियाः पद्भ्यां निश्चलोऽयं भूगर्भे सन्निवत्स्यति ।&lt;br&gt;&#xA;अव्ययौ चरणौ लब्ध्वा निश्चलात्मा भविष्यति ॥४६॥&#xA;तस्माद् बदर माणिक्यां श्रियं मम प्रियां त्विह ।&lt;br&gt;&#xA;आराधय निवासार्थं देवकार्यार्थमित्यपि ॥४७॥&#xA;मया दत्तवरस्यापि याथार्थ्याय जयाय च ।&lt;br&gt;&#xA;अन्यथा निष्फलः सर्वो यत्नस्तेऽत्र भविष्यति ॥४८॥&#xA;इत्युक्तो बदरो राजा तुष्टाव परमेश्वरीम् ।&lt;br&gt;&#xA;माणिक्यां श्रीं महामुक्तानिकां श्रीबालयोगिनीम् ॥४९॥&#xA;&amp;lsquo;नमश्चराचरस्थायै चमत्कारमयीश्रियै ।&lt;br&gt;&#xA;नारायण्यै ह्यभेदायै बालकृष्णाङ्गयोषिते ॥4.3.५०॥&#xA;नमः श्रीपुरुषोत्तम्यै हरिण्यै ब्रह्मयोषिते ।&lt;br&gt;&#xA;नमोऽनादिकृष्णनारायणाङ्गनायै ते नमः ॥५१ ॥&#xA;नमो माणिक्यवर्णायै धारिण्यै श्रीहरेर्नमः ।&lt;br&gt;&#xA;नमः श्रीकृष्णकान्तायै पारब्राह्म्यै नमोनमः ॥५२॥&#xA;भक्तकार्यातिसम्पादयित्र्यै मात्रे नमोनमः ।&lt;br&gt;&#xA;प्रसन्ना भव देवेशि हेमानलप्रशान्तये ॥५३॥&#xA;महासुरोऽयं श्रीकान्तामृते मृधो न जायते ।&lt;br&gt;&#xA;त्वं मातस्तन्मर्दनं वै कुरु देवार्थसाधिके ॥५४॥&#xA;नमस्तस्यै सर्वहन्त्र्यै रक्षयित्र्यै च ते नमः ।&lt;br&gt;&#xA;महानारायणपत्न्यै माणिक्यायै च ते नमः ॥५५॥&#xA;एवमभ्यर्थ्य तां शक्तिं हृदा पूजां चकार सः ।&lt;br&gt;&#xA;अर्पयामास पुष्पाणि माणिक्याचरणे तदा ॥५६॥&#xA;तावत् सा परमा लक्ष्मीश्चाक्षरब्रह्मवासिनी ।&lt;br&gt;&#xA;पुरो बभूव सहसा प्रसन्नास्या हि सुप्रभा ॥५७॥&#xA;अनादिश्रीकृष्णनारायणरूपानुरूपिणी ।&lt;br&gt;&#xA;युवती तेजसा व्याप्ता चक्रपद्मादिधारिणी ॥५८ ॥&#xA;अङ्कुशं शूलमुत्कृष्टं दधाना करयोस्तथा ।&lt;br&gt;&#xA;कृष्णं कान्तं प्रियं प्राणं वीक्षमाणा पुनः पुनः ॥५९॥&#xA;आज्ञां वोढुं सत्वरा सा तत्परा बलशालिनी ।&lt;br&gt;&#xA;तन्वी प्रपूर्णपुष्टास्या नवयौवनशालिनी ॥4.3.६०॥&#xA;स्वर्णवर्णा कनकाभा पद्मायतसुलोचना ।&lt;br&gt;&#xA;शुकनासा कुन्ददन्ता बिम्बौष्ठी शीतलस्पृशा ॥६१ ॥&#xA;विद्युद्भास्वरवस्त्राढ्या कौस्तुभेन विराजिता ।&lt;br&gt;&#xA;कर्णनासाभालबाहुप्रकोष्ठपादभूषणा ॥६२॥&#xA;कट्यां रशनया युक्ता शृङ्गारकज्जलान्विता ।&lt;br&gt;&#xA;कबरीधम्मिलशोभा सिन्दूरचन्द्रकान्विता ॥६३॥&#xA;सुस्तनी सुनितम्बा च सुमध्या च सुगन्धिनी ।&lt;br&gt;&#xA;तेजःपरिधिसंव्याप्ता चन्द्राभनखशोभिता ॥६४॥&#xA;अलक्तकातिसौन्दर्या स्वर्णरोमावलिश्रिता ।&lt;br&gt;&#xA;प्रेमरसमहापूर्णा कृष्णनारायणी प्रिया ॥६५॥&#xA;सुगन्धिपुष्पहारालिव्याप्तवक्षःस्थलोत्तमा ।&lt;br&gt;&#xA;स्थलपद्मनिभसक्थिद्व्यशोभामनोहरा ॥६६ ॥&#xA;कृष्णनारायणं कान्तं त्यक्तुं नेच्छावती सदा ।&lt;br&gt;&#xA;गृहीतश्रीकृष्णकरा नित्ययुक्ता महासती ॥६७॥&#xA;भगवत्प्रेमपात्रं सा श्रीकृष्णाङ्गनिवासिनी ।&lt;br&gt;&#xA;शीतशैलसमा देहे तापसीव परेश्वरी ॥६८॥&#xA;सर्वैश्वर्यादिसम्पन्ना वात्सल्यगुणसागरा ।&lt;br&gt;&#xA;लावण्याऽऽनन्त्यसञ्जुष्टा नैकसखीप्रवन्दिता ॥६९॥&#xA;भगवन्मुखलग्नाक्षी पूर्णानन्दातिमोदिनी ।&lt;br&gt;&#xA;हसमाना बदरं सा जगाद् पुरुषोत्तमौ ॥4.3.७०॥&#xA;वद राजँस्तव श्रेयो विधास्ये सहसा त्विह ।&lt;br&gt;&#xA;सुरकार्यं कृष्णकार्यं विधास्ये द्रुतमत्र च ॥७१॥&#xA;श्रुत्वा राजाऽसुरचूर्णनार्थं व्यजिज्ञपच्छ्रियम् ।&lt;br&gt;&#xA;नारायणेच्छया सापि पद्भ्यां हन्तुमुपाद्रवत् ॥७२॥&#xA;तावद् दैत्यवरो गर्ते हिमोपलात्मकोऽभवत् ।&lt;br&gt;&#xA;नारायणस्तदा लक्ष्मीं माणिक्यां प्राह सत्वरम् ॥७३॥&#xA;नारायणि द्रुतं त्वत्र पद्भ्यां तिष्ठाऽसुरोपरि ।&lt;br&gt;&#xA;तव पद्भ्यां हतः स्पृष्टोऽसुरः पुनर्न वै बहिः ॥७४॥&#xA;उद्गमिष्यति दुष्टात्मा वरदानबलात्तथा ।&lt;br&gt;&#xA;कुरु कार्यं बदरस्य देवानां च हितावहम् ॥७५॥&#xA;तदा तु खिन्नचित्ता श्रीमाणिक्या त्ववदत् प्रभुम् ।&lt;br&gt;&#xA;कथमेकाकिनी कृष्णमृते न्वत्र वसामि वै ॥७६॥&#xA;अनादिश्रीकृष्णनारायणस्त्वं मे पतिः सदा ।&lt;br&gt;&#xA;पत्नी चाहं तव कृष्ण पातिव्रत्यपरायणा ॥७७॥&#xA;पतिं विना क्षणं स्थातुं नोत्सहे विजने हिमे ।&lt;br&gt;&#xA;यथेष्टं कुरु कृष्ण त्वं शाधि धर्म्यं व्रतं मम ॥७८॥&#xA;श्रूत्वा विचारमकरोद् भगवान् भूतभावनः ।&lt;br&gt;&#xA;माणिक्ये त्वं भव बद्री बहुपादा द्रुमात्मिका ॥७९॥&#xA;अङ्कुशं शूलमेवापि कण्टकौ ते महायुधे ।&lt;br&gt;&#xA;भवतां पत्रसहिते सर्वासुरविनाशके ॥4.3.८०॥&#xA;सदा त्वं तापसी वार्क्षी बदरी भव शोभना ।&lt;br&gt;&#xA;पादैर्हेमानलं स्पृष्ट्वा भूगर्भे तं प्रपेषय ॥८ १॥&#xA;निश्चला शाश्वती देवी बद्रीदेवी सदा भव ।&lt;br&gt;&#xA;बदरेण स्तुता राज्ञा वदरेणाभिवाञ्च्छिता ॥८२॥&#xA;बदरेण तथाऽऽकृष्टा त्वायाताऽसि यतस्त्विह ।&lt;br&gt;&#xA;बदरीतिसदानाम्ना सफला त्वं भविष्यति ॥८३॥&#xA;बद्रिकाश्रम एवाऽयं दिव्यावासो भविष्यति ।&lt;br&gt;&#xA;अहं नित्यं बदर्यास्ते छायायां तापसोत्तमः ॥८४॥&#xA;धर्मपुत्रो नरनारायणात्मा सम्भवामि च ।&lt;br&gt;&#xA;जटी शीली ब्रह्मचारी त्वन्मूलावासशोभनः ॥८५॥&#xA;भवाम्यत्र जगत्कल्याणार्थं नरनरायणः ।&lt;br&gt;&#xA;यावच्चन्द्रस्तथासूर्यो यावत् स्थास्यति मेदिनी ॥८६॥&#xA;तावत्तापसवेषोऽहं तापसी त्वं तु बद्रिके ।&lt;br&gt;&#xA;निवत्स्यामोऽत्र धवले शीतले हिमकाश्रमे ॥८७॥&#xA;हेमानलोऽपि भूगर्भे तव पादतले सदा ।&lt;br&gt;&#xA;सम्पिष्टस्तव भक्तो वै सुषुप्तः सम्भविष्यति ॥८८॥&#xA;श्रेयो जगतां परमं तथा स्यात्तत्तथा कुरु ।&lt;br&gt;&#xA;इत्युक्त्वा माणिकीदेवी बभूव बद्रिका द्रुतम् ॥८९॥&#xA;हेमानलासुरमूर्ध्नि कृत्वोपलाप्रवर्षणम् ।&lt;br&gt;&#xA;पादाँस्तत्र निधायैव माणिक्या सा स्थिराऽभवत् ॥4.3.९०॥&#xA;बद्रीरमा महादिव्या वार्क्षी देवी तु शाश्वती ।&lt;br&gt;&#xA;तापसी तापसेनापि नारायणेन संयुता ॥९१ ॥&#xA;न्यवसत्तत्र सहसा धर्मपुत्रेण चक्रिणा ।&lt;br&gt;&#xA;उपद्रवाः प्रशान्ताश्चाऽसुरभीतिर्लयं गता ॥९२॥&#xA;देवाद्या निश्चलास्त्वासन् पुपूजुर्बदरीश्वरीम् ।&lt;br&gt;&#xA;नरनारायणं कृष्णनारायणं समर्चयन् ॥९३॥&#xA;बद्रीनाथं बद्रिकां च बदरं च नृपं तथा ।&lt;br&gt;&#xA;बद्रिकाश्रममेवैनं स्थलं प्राहुः सुरादयः ॥९४॥&#xA;दिव्यं च पावनं बद्रीश्वरि त्वद्वासशोभनम् ।&lt;br&gt;&#xA;तत आरभ्य देवा वै मासषट्कं पुनः पुनः ॥९५॥&#xA;तीर्थं कुर्वन्ति हिमवच्छिखरे बद्रिकाश्रमे ।&lt;br&gt;&#xA;मासद्वयं तु पितरश्चतुर्मासाँश्च मानवाः ॥९६॥&#xA;बद्रिकाश्रमयात्रां ते कृत्वा हेमानलासुरम् ।&lt;br&gt;&#xA;पापरूपं हृदयस्थं चार्दयन्ति हिमालये ॥९७॥&#xA;भूत्वा ते पावना बद्रीश्वरि ते दर्शनात्तथा ।&lt;br&gt;&#xA;ममापि दर्शनात् पूता मुक्ता भवन्ति देहिनः ॥९८॥&#xA;यथाऽक्षरे परे धाम्नि ब्रह्मलोके वसाम्यहम् ।&lt;br&gt;&#xA;माणिक्यासहितस्तद्वच्चात्र बद्रिकया युतः ॥९९॥&#xA;वसामि सर्वथा बद्रि लोकानां श्रेयसां कृते ।&lt;br&gt;&#xA;एवं त्वं सर्वथा श्रेष्ठा सर्वपादपपूजिता ॥4.3.१ ००॥&#xA;तापसी वर्तसे त्वत्र हिमाद्रौ मत्सधर्मिणी ।&lt;br&gt;&#xA;नारायणी त्वं बदरी माणिक्या वाहिनी मम ॥१०१ ॥&#xA;नारायणोऽहं भगवान् नरयुक् पुरुषोत्तमः ।&lt;br&gt;&#xA;नरनारायणनाम्ना भजनीयो भवामि ह ॥१ ०२॥&#xA;एवं ते वै समाख्यानं प्रोक्तं श्रीबदरीश्वरि ।&lt;br&gt;&#xA;बदरस्य सुभक्तस्य भक्त्या सम्भृतमुत्तम् ॥१ ०३॥&#xA;बदरोऽपि सदा भक्त्या रसरूपो व्यजायत ।&lt;br&gt;&#xA;फलात्मा ते बदर्या वै वर्तते ते सुतो यथा ॥१ ०४॥&#xA;बीजं फले नररूपं फलगर्भे वसाम्यहम् ।&lt;br&gt;&#xA;तेन त्वन्या बदर्योऽत्र प्रजायन्ते हि बद्रिके ॥१ ०५॥&#xA;एतत्स्थानं प्रतीकं मे मूलं स्थानं तु मे गिरौ ।&lt;br&gt;&#xA;इतो दूरे दिव्यरूपं यस्य यात्रा न जायते ॥१ ०६॥&#xA;पश्य त्वं माणिकि तद्धि मानवानां न दृष्टिगम् ।&lt;br&gt;&#xA;न गतिर्मानवानां तु मुक्तानां गतिरस्ति यत्॥१ ०७॥&#xA;पठनाच्छ्रवणादस्य स्मरणान्मोक्षणं भवेत् ।&lt;br&gt;&#xA;आसुरोपद्रवशान्तिस्तथा ब्रह्ममयी गतिः ॥१ ०८॥&#xA;सर्वश्रेयःप्रदाशक्तिः प्रजायेत परा यथा ।&lt;br&gt;&#xA;सर्वाः श्रियो वसेयुश्च बद्रीकथाश्रवाऽन्तिके ॥१ ०९॥&#xA;भुक्तिर्मुक्तिर्भवेच्चापि न तिष्यस्य पराभवः ।&lt;br&gt;&#xA;नरनारायणश्चाऽहं श्रोतुश्चित्ते वसामि हि ॥4.3.१ १० ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने पुनहेम्मानलोत्थानं, शिखरक्षेपाद्युपद्रवाः, बदरेण हरिणा च गर्ते निक्षेपः, हेमानलस्यपूर्वतपःकथा, वरदानं श्रीपादाक्रान्तत्ववरप्राप्तिः, श्रीमाणिक्यायास्तन्मर्दनार्थं बदरीरूपता, तत्पादैर्मर्दनं, श्रीकृष्णनारायणस्य नरनारायणरूपता, बदरस्य फलरूपता, नरस्य बीजरूपता, बद्रिकाश्रमतीर्थप्राकट्यं, मूलं बद्रिकाश्रमं तु भिन्नं दूरे चेत्यादिनिरूपणनामा तृतीयोऽध्यायः ॥३ ॥&lt;/p&gt;</description>
    </item>
    <item>
      <title>००४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/004/</guid>
      <description>&lt;p&gt;श्रीबद्रीश्वर्युवाच-&lt;br&gt;&#xA;नरनारायणविष्णो कृष्णनारायणप्रभो ।&lt;br&gt;&#xA;कृष्णकान्तहरे कृष्णश्रीमाणिकीरमाऽऽर्त्तिहन् ॥१ ॥&#xA;कथं स बदरो राजा बदरीफलतां गतः ।&lt;br&gt;&#xA;नरश्च बीजतां प्राप्तस्तन्मे ब्रूहि नरायण ॥२ ॥&#xA;श्रीनरनारायण उवाच-&lt;br&gt;&#xA;शृणु बद्रीरमे देवि तत्कथां पावनीं शुभाम् ।&lt;br&gt;&#xA;मोक्षकरीं हि भक्तानां पापिनां पापनाशिनीम् ॥३ ॥&#xA;बदरो वै महाभक्तो राज्यं धनं गृहादिकम् ।&lt;br&gt;&#xA;सम्पदः स्त्रीजनं यानवाहनानि प्रजास्तथा ॥४ ॥&#xA;कोशं रत्नानि भूमिश्च देहदैहिकमित्यपि ।&lt;br&gt;&#xA;सर्वं कृत्वा हि कृष्णार्थं व्यवर्तत स साधुवत् ॥५ ॥&#xA;न्ययुङक्त दासदासीश्च साधुसेवासु सर्वदा ।&lt;br&gt;&#xA;सौधेषु साधवस्तस्य निवसन्ति हरेर्जनाः ॥६ ॥&#xA;कीर्तनानि सदा तस्यालये भवन्ति बद्रिके ।&lt;br&gt;&#xA;सर्वस्वं श्रीकृष्णभक्तयोगार्थं त्वकरोद्धि सः ॥७ ॥&#xA;आत्मनिवेदितां प्राप्तस्त्वेकदाऽचिन्तयन्नृपः ।&lt;br&gt;&#xA;निवेदितं मया सर्वं हरये परमात्मने ॥८ ॥&#xA;मायिकं सर्वमेवाऽपि तथाऽऽत्माऽपि निवेदितः ।&lt;br&gt;&#xA;पार्थिवं च जलीयं च तैजसं प्राण इत्यपि ॥९ ॥&#xA;सर्वं निवेदितं श्रीमन्नारायणाय चक्रिणे ।&lt;br&gt;&#xA;गेहं यानं भोजनादि वस्त्रालङ्कारभूषणम् ॥4.4.१ ०॥&#xA;गन्धसुगन्धतैलादि कृष्णार्थं चौपयोगिकम् ।&lt;br&gt;&#xA;सर्वं प्रजायते योग्यं सेवार्हं जडवस्तुकम् ॥१ १॥&#xA;किन्तु निकृष्टमत्यर्थं वर्ष्म दुर्गन्धिसम्भृतम् ।&lt;br&gt;&#xA;समलं विकृतं क्लेद्यं नोपयोगाय चक्रिणः ॥१२॥&#xA;भवत्येवाऽशुचि नित्यं मलमूत्रसमन्वितम् ।&lt;br&gt;&#xA;स्नाय्य्वस्थिमांससंव्याप्तं न्यक्कृतं कुणपं शवम् ॥१३॥&#xA;सर्वथा नोपयोगार्थं स्वामिनो मे प्रजायते ।&lt;br&gt;&#xA;जीवच्छवं मृतं भस्म विष्टा मृद् वा प्रकीर्तितम् ॥१४॥&#xA;कथं कृष्णकृते कार्ष्णसतां कृतेऽस्य योजनम् ।&lt;br&gt;&#xA;उपयोगि कथं स्याच्च कथं न स्यान्निरर्थकम् ॥१९॥&#xA;यन्मया पोषितं लक्षवत्सरैः सेवितं शुभैः ।&lt;br&gt;&#xA;तस्य कथं सतामर्थे ह्युपयोगो भवेदिह ॥१६॥&#xA;सार्थक्यं च भवेदस्य मानवस्य हि वर्ष्मणः ।&lt;br&gt;&#xA;करोमि तपसा दिव्यं सतां भोग्यं हरेस्तथा ॥१७॥&#xA;भक्त्या वा चोपयोगस्थं कुर्वे सेवार्हमेव तत् ।&lt;br&gt;&#xA;नृपाय साधवः सेवां दिशन्ति न कदाचन ॥१८॥&#xA;नृपदेहो दीनवच्च करोति सेवनं न च ।&lt;br&gt;&#xA;तस्मान्नृपस्य देहोऽयं निष्फलोऽद्य प्रवर्तते ॥१९॥&#xA;सफलं तं करोम्येव तपसाऽऽराधनेन च ।&lt;br&gt;&#xA;यद्धिष्ण्यं न तु देवाय तद्धिष्ण्यं धिक्कृतं मतम् ॥4.4.२०॥&#xA;यच्छिरो देवनमने नोपयुक्तं तु धिक्कृतम् ।&lt;br&gt;&#xA;ये नेत्रे न दर्शनार्थे देवानां तेऽपि धिक्कृते ॥२१ ॥&#xA;ये श्रोत्रे न श्रवणार्थे देवानां तेऽपि धिक्कृते ।&lt;br&gt;&#xA;यल्ललाटं न देवार्हचन्दनादिप्रसादवत् ॥२२॥&#xA;तन्निर्भाग्यं सदा बोध्यं भालं भल्लुकभालवत् ।&lt;br&gt;&#xA;या नासा श्रीहरेर्गन्धग्राहिणी नैव वर्तते ॥२३॥&#xA;सा शुष्कतिलपुष्पाभा गह्वराढ्या न शोभना ।&lt;br&gt;&#xA;यन्मुखं श्रीहरेर्वाचं न गृणाति कदाचन ॥२४॥&#xA;न कीर्तनं न मोदं च तन्मुखं मूर्खकर्कवत् ।&lt;br&gt;&#xA;या जिह्वा न रसं वेत्ति नारायणप्रसादजम् ॥२५॥&#xA;सा तु दर्वीव बोध्या वा दर्दुरीव च निर्गुणा ।&lt;br&gt;&#xA;यन्मुखं सुन्दरं रम्यं हरेर्भोग्यं न चेद्यदि ॥२६।&lt;br&gt;&#xA;राहुग्रस्तं सदा तत्तु बोध्यं सुयोषितामपि।&lt;br&gt;&#xA;नरस्य च मुखं तत्तु वानरास्यसमं मतम् ॥२७॥&#xA;यन्मुखं न हरेर्नारायणाऽऽस्यरसवेदि तत् ।&lt;br&gt;&#xA;ताम्बूलरसशून्यं च तद्बिलं मूषकस्य वै ॥२८॥&#xA;यः कण्ठो न हरेः कीर्तिगीतिमग्नोऽतिसुस्वरः ।&lt;br&gt;&#xA;स बोध्यः कीचकवद्धि वृथास्वननिनादवान् ॥२९॥&#xA;यद्वक्षो न हरेर्योग्यं यन्नोरः श्रीहरेः श्रितम् ।&lt;br&gt;&#xA;यत्र नास्ति हरेर्वासस्तद्वक्षो वृक्षनीडकम् ॥4.4.३०॥&#xA;यद्वक्षसि स्वयं कृष्णो न शेते हारवत्तु तत् ।&lt;br&gt;&#xA;शववक्षोऽशुचिबोध्यं वृथास्तनविलम्बितम् ॥३१ ॥&#xA;यौ स्तनौ श्रीकृष्णकान्तकरपद्मतलाऽस्पृशौ ।&lt;br&gt;&#xA;तौ पिण्डौ चाऽमङ्गलौ वै रसालीग्रन्थिसदृशौ ॥३२॥&#xA;यौ स्कन्धौ कृष्णहस्ताभ्यां नाऽऽश्लिष्टौ स्तम्बिनौ तु तौ ।&lt;br&gt;&#xA;यः पृष्ठः कृष्णशयने स्पृष्टो नैव स काष्ठवत् ॥३३॥&#xA;उदरं यद् रमाकान्तोदरलग्नं न तद् दरम् ।&lt;br&gt;&#xA;नाभिः कृष्णेन दृष्टा न सा गर्तः खनिरूपवत् ॥३४॥&#xA;कटिर्जघनं गुप्तं च स्पृष्टं कृष्णेन नैव यत् ।&lt;br&gt;&#xA;तद् याम्यं चालयं बोध्यं पापाश्रयं समस्तकम् ॥३५॥&#xA;नितम्बौ सक्थिनी जानू जङ्घे पादौ च पत्तले ।&lt;br&gt;&#xA;कृष्णस्पर्शमनापन्ने वृक्षस्तम्बनिभे तु ते ॥३६॥&#xA;मनो यत् कृष्णविरहं रौरवं तत्तु वै मतम् ।&lt;br&gt;&#xA;बुद्धिर्या कृष्णशून्या सा कुम्भिपाकात्मिका खनिः ॥३७॥&#xA;चित्तं कृष्णविहीनं यत् तत्तु शृगालसदृशम् ।&lt;br&gt;&#xA;अहन्ता कृष्णशून्या या सा वृकीव विनाशिनी ॥३८॥&#xA;गुणत्रयं कृष्णशून्यं तत्तु त्रिदोषरूपि यत् ।&lt;br&gt;&#xA;अवस्थात्रितयं कृष्णशून्यं त्वघत्रयं हि तत् ॥३९॥&#xA;रूपं कृष्णानपेक्षं यत् तत् श्वित्रं सर्वदा मतम् ।&lt;br&gt;&#xA;रसः कृष्णविहीनो यः स वै वैतरणी नदी ॥4.4.४० ॥&#xA;गन्धः कृष्णविहीनस्तु मलपात्रनिभः स वै ।&lt;br&gt;&#xA;शब्दः कृष्णेन विधुरो घूकशब्दो हि सर्वथा ॥४१ ॥&#xA;स्पर्शः कृष्णेन हीनस्तु विषानलसमः स हि ।&lt;br&gt;&#xA;रतिः प्रीतिः सुखं मोदः कृष्णहीनास्तथोत्सवाः ॥४२॥&#xA;सर्वे ते नारका बोध्या आनन्दा निरयात्मकाः ।&lt;br&gt;&#xA;कृष्णयुक्तं समस्तं वै स्वल्पं महत्तु यद् भवेत् ॥४३॥&#xA;तत्तु दिव्यं शाश्वतं च मोक्षप्रदं महामृतम् ।&lt;br&gt;&#xA;श्रीकृष्णस्य सतामर्थे यद् भवेदुपकारकम् ॥४४॥&#xA;चेन्निकृष्टं भवेत् तत्तु चोत्कृष्टं सुरवन्दितम् ।&lt;br&gt;&#xA;अपि मज्जाऽस्थिचर्मादि कृष्णार्थं योजितं भवेत् ॥४५६॥&#xA;सर्वं दिव्यं मुक्तिदातृ सार्थकं नरवर्ष्म तत् ।&lt;br&gt;&#xA;वृक्षाः कृष्णकृते यानरूपा भवन्ति सार्थकाः ॥४६॥&#xA;हस्तिदन्तास्तृणवल्ल्यो भवन्ति भूषणासनम् ।&lt;br&gt;&#xA;चमरीपुच्छवालानां चामरं जायते शुभम् ॥४७॥&#xA;कस्तूरिका मृगस्याऽपि मता कृष्णोपयोगिनी ।&lt;br&gt;&#xA;मृगसिंहादिचर्माणि भवन्ति चासनान्यपि ॥४८॥&#xA;शुक्त्यादीनि च रत्नानि भूषणानि भवन्त्यपि ।&lt;br&gt;&#xA;कन्दमूलफलानां च नैवेद्यं जायते हरेः ॥४९॥&#xA;कणानां मिष्टभोज्यानि जायन्ते परमात्मनः ।&lt;br&gt;&#xA;दुग्धादीनि गवोत्थानि पेयानि सम्भवन्त्यपि ॥4.4.५०॥&#xA;माक्षिकं च मधुरं च मधु भक्ष्यं प्रजायते ।&lt;br&gt;&#xA;कौशेयं कीटजं वस्त्रं कृष्णार्थं चौपयोगिकम् ॥५१ ॥&#xA;धातवः खनिजाश्चापि हेतिरूपा भवन्त्यपि ।&lt;br&gt;&#xA;शङ्खः सामुद्रजन्तूत्थो वाद्यरूपो भवत्यपि ॥५२॥&#xA;मणयोऽपि शरीरोत्था मौक्तिकानि च वै स्रजि ।&lt;br&gt;&#xA;धार्यन्ते कृष्णकान्तेन सर्वं तथौपयोगिकम् ॥५३॥&#xA;अपि हंसस्य पृष्ठं च गरुडस्य गजस्य च ।&lt;br&gt;&#xA;अश्वस्यापि हरेः शुभासनयोग्यं भवत्यपि ॥५४॥&#xA;किन्त्वयं नरदेहो वै नास्ति कृष्णौपयोगिकः ।&lt;br&gt;&#xA;सतां वा नोपयोगार्थस्ततो निरर्थकः सदा ॥५५॥&#xA;एवं व्यचिन्तयद् राजा बहुधा निजवर्ष्मणः ।&lt;br&gt;&#xA;अपि वै कज्जलं कृष्णं कृष्णनेत्रासनं भवेत् ॥५६॥&#xA;तत्तुल्योऽपि न वै देहो नरस्याऽतो निरर्थकः ।&lt;br&gt;&#xA;नारीदेहो हरेरर्थे दास्या इव कृतार्थकः ।५७॥&#xA;तत्तुल्यो न नरदेहो यः कृष्णार्थो न वर्तते ।&lt;br&gt;&#xA;तस्मान्मया तु कृष्णार्थः साधुसाध्व्यर्थ इत्यपि ॥५८॥&#xA;ऋषिमुन्यर्थ एवापि कर्तव्यस्तापसार्थकः ।&lt;br&gt;&#xA;भुक्तं राज्यं कृतं सर्वं कर्तव्यं नाऽवशिष्यते ॥५९॥&#xA;विशालाख्यो युवा पुत्रो योग्योऽस्ति राज्यकोविदः ।&lt;br&gt;&#xA;तस्मै समर्प्य राज्यं मे कार्यं कृष्णार्पणं तनु ॥4.4.६०॥&#xA;विचार्येत्थं स बदरः समाहूय प्रजाजनान् ।&lt;br&gt;&#xA;प्रकाशं हृदयं कृत्वा प्राप्य प्रजामतानि च ॥६१॥&#xA;महोत्सवेन पुत्राय विशालाख्याय वै धुरम् ।&lt;br&gt;&#xA;ददौ राज्यस्य धर्म्यां च मनो मोक्षेऽकरोत्ततः ॥६२॥&#xA;नरनारायणशालां समासाद्य हिमालये ।&lt;br&gt;&#xA;व्यचिन्तयन्निजं देहं सतां सेवौपयोगिकम् ॥६३॥&#xA;नारायणस्य सेवायां तथा यथौपयोगिकम् ।&lt;br&gt;&#xA;तस्थौ समाधौ सहसाऽऽत्मन्यात्मानं निधाय सः ॥६४॥&#xA;स्नेहातिशयमासाद्य नरनारायणप्रभौ ।&lt;br&gt;&#xA;तल्लीनः सम्बभूवैव विस्मृत्य देहमात्मनः ॥६५॥&#xA;ब्रह्मानलेन सम्पूर्णो ज्ञानाऽग्निनाऽतिभासुरः ।&lt;br&gt;&#xA;स्नेहशिखिना द्रवितो विदेहः सहसाऽभवत् ॥६६॥&#xA;सर्वेषां मुनिवर्याणां पश्यतां द्रवतां गतः ।&lt;br&gt;&#xA;रोमलोहितमांसानि स्नाय्वस्थिमज्जिकास्ततः ॥६७॥&#xA;वीर्यं चैतानि सर्वाणि रसात्मकानि चाऽभवन् ।&lt;br&gt;&#xA;बदर्याः श्रीमाणिकीश्रीरूपायाः पादभूस्थले ॥६८॥&#xA;रसः सर्वः खाद्यरूपो व्यलीयत तदा द्रुतम् ।&lt;br&gt;&#xA;महाश्चर्यमिदं जातं श्रीपादयोः समर्पितः ॥६९॥&#xA;यादृशी भावना चान्ते तथा भवति देह्यपि ।&lt;br&gt;&#xA;तूर्णं बदरो राजाऽसौ रसभावमुपागतः ॥4.4.७०॥&#xA;द्रवखाद्यस्वरूपो वै बद्रीमूलेष्वलीयत ।&lt;br&gt;&#xA;बद्रीस्तम्बे चाविवेश रसरूपोऽतिमिष्टकृत् ॥७१ ॥&#xA;शाखासु सहसा व्याप्तः पुष्परूपोऽभवत्तथा ।&lt;br&gt;&#xA;फलरूपोऽभवच्चापि बदराणि ततोऽभवन् ॥७२॥&#xA;महाश्चर्यमिदं जातं बदरेण निजं वपुः ।&lt;br&gt;&#xA;कृत्वा रसं द्रवितं तत् फलरूपं प्रपादितम् ॥७३॥&#xA;बद्रीफलानि मिष्टानि तानि पक्वानि सर्वशः ।&lt;br&gt;&#xA;सुगन्धीनि सुरूपाणि महान्ति तृप्तिदानि च ॥७४॥&#xA;माणिक्याश्रीगर्भजानि पावनानि तदाऽभवन् ।&lt;br&gt;&#xA;प्रसादजानि सर्वाणि बदराणि तदाऽभवन् ॥७५॥&#xA;नरनारायणो देवो जग्राह कानिचित्तदा ।&lt;br&gt;&#xA;नैवेद्येऽभुङ्क्त भग्वान् मधुराणि फलानि वै ॥७६॥&#xA;अथाऽन्ये ऋषयो देवा गन्धर्वा मानवाः सुराः ।&lt;br&gt;&#xA;ये ये त्वासन् हिमाद्रौ ते चखदुः सत्फलानि वै ॥७७॥&#xA;एकं फलं वर्षकालतृप्तिदं तद् व्यजायत ।&lt;br&gt;&#xA;मधुगर्भं समस्तं वै तापसानां हि तृप्तिकृत् ॥७८॥&#xA;चतुर्दशसु लोकेषु प्रशंसा संव्यजायत ।&lt;br&gt;&#xA;सुधाश्रेष्ठानि हिमवद्गिरौ बद्रीफलानि वै ॥७९॥&#xA;नारायणप्रसादानि प्राप्यन्ते तृप्तिदानि वै ।&lt;br&gt;&#xA;परम्परया त्वाकर्ण्य पितरः सिद्धचारणाः ॥4.4.८ ०॥&#xA;ऋषयो मानवा देवास्तथाऽन्ये देहिनो गिरौ ।&lt;br&gt;&#xA;आययुः फललाभार्थं नारायणोऽपि सन्ददौ ॥८१ ॥&#xA;प्राप्य फलानि सर्वेऽपि सुधोर्ध्वस्वादवन्ति वै ।&lt;br&gt;&#xA;अत्त्वा तृप्तिं वार्षिकीं चावापुः सर्वे सुखप्रदाम् ॥८२॥&#xA;ये येऽदन्ति फलान्यस्यास्ते ते प्रयान्ति दिव्यताम् ।&lt;br&gt;&#xA;बलं पुष्टिं च वीर्यं च सहस्रधाऽऽप्नुवन्ति ते ॥८३ ॥&#xA;श्रुत्वा श्रुत्वा समायान्ति नीत्वा नीत्वा प्रयान्ति च ।&lt;br&gt;&#xA;दृष्ट्वा हिमालयं बद्रीं नरनारायणाश्रमम् ॥८४॥&#xA;बदराणि विचित्राणि मोदन्ते त्वण्डवासिनः ।&lt;br&gt;&#xA;महोत्सवः समस्तानां जातो बदरभोजिनाम् ॥८५॥&#xA;अब्धौ तु पर्वतं वीक्ष्य माणिक्यां बदरीं तथा ।&lt;br&gt;&#xA;कृष्णनारायणं वीक्ष्य नरनारायणात्मकम् ॥८६॥&#xA;तापसं जटिनं चापि नवां सृष्टिं हि मेनिरे ।&lt;br&gt;&#xA;यात्रार्थं तीर्थवर्यं वै जातं बदारकाश्रमम् ॥८७॥&#xA;सुवताराः पार्षदाश्च व्यूहा ईश्वरकोटयः ।&lt;br&gt;&#xA;ईश्वराण्यः सुरा देव्यश्चाययुः फलवाञ्च्छया ॥८८॥&#xA;यथा यथा बदराणि नीयन्ते तु तथा तथा ।&lt;br&gt;&#xA;द्रागेव नूतनान्येव प्रोद्भवन्ति द्रुमेऽभितः ॥८९॥&#xA;बदरोऽयं महाराजः स्नेहबदरसद्रसः ।&lt;br&gt;&#xA;फलरूपोऽतिभक्त्याऽभूत् सर्वभोग्यशरीरकः ॥4.4.९०॥&#xA;अव्ययश्चाऽक्षयश्चाऽपि तथा सङ्ख्याविवर्जितः ।&lt;br&gt;&#xA;दिव्यरसो ब्रह्मरसात्मकः श्रीरस उत्तमः ॥९१॥&#xA;व्यजायत कृपयाऽपि नरनारायणस्य वै ।&lt;br&gt;&#xA;लक्ष्म्याश्च कृपया चापि फलपुत्रात्मकः सदा ॥९२॥&#xA;माणिक्याफलरूपः स सदा दिव्यफलोऽभवत् ।&lt;br&gt;&#xA;बद्रीदेवी सफलाऽभूद् वृक्षरूपाऽपि सर्वदा ॥९३॥&#xA;नारायणोऽपि भगवान् फलपुत्राऽन्वितोऽभवत् ।&lt;br&gt;&#xA;ब्रह्मचर्यव्रतस्थोऽपि बदरस्य पिताऽभवत् ॥९४॥&#xA;माणिक्याश्रीः सदा शीलव्रता च बालयोगिनी ।&lt;br&gt;&#xA;बदराख्यफलैर्वंशपुत्रवती सदाऽभवत् ॥९५॥&#xA;तानौमानि बदराणि नारायणात्मकानि वै ।&lt;br&gt;&#xA;लक्ष्यात्मकानि दिव्यानि मुक्तभोज्यानि चाऽभवन् ॥९६॥&#xA;तस्माद्बद्रीफलभोक्ता कृष्णमूर्तेर्महासुखम् ।&lt;br&gt;&#xA;भुङ्क्ते मूर्त्यानन्दभोक्ता स एव बदरीवने ॥९७॥&#xA;अमायिकानि सर्वाणि बदराणि शुभानि वै ।&lt;br&gt;&#xA;चैकतत्त्वमयान्येव सन्ति तद्बदरीद्रुमे ॥९८॥&#xA;एवं वै बदरीदेवि बदरः फलतां गतः ।&lt;br&gt;&#xA;अतिभक्त्या रसभावं द्रवं प्राप्य द्रुमे स्थितः ॥९९॥&#xA;महाभागवतानां हि सर्वं कृष्णार्पणं मतम् ।&lt;br&gt;&#xA;दिव्यं सर्वं भवत्येव श्रीकृष्णानुग्रहात्तथा ॥4.4.१ ००॥&#xA;मायाऽप्यमाया भवति देहोऽप्यदेह इत्यपि ।&lt;br&gt;&#xA;गुणाश्चाऽगुणतां यान्ति जडं दिव्यं सचेतनम् ॥१० १॥&#xA;कृष्णार्पितं समस्तं वै कृष्णात्मकं प्रजायते ।&lt;br&gt;&#xA;एवं श्रीमाणिकीदेवि तव भक्तकथानकम् ॥१ ०२॥&#xA;दिव्यं श्रीबदरीदेवि मोक्षकृत् कीर्तितं मया ।&lt;br&gt;&#xA;पठनाच्छ्रवणादस्य भुक्तिं मुक्तिं गतिं लभेत् ॥१ ०३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने वदराख्यनृपस्य स्वदेहस्यौपयोगिकतासिद्ध्यर्थं बदरीमूले तपसा भक्त्या रसात्मकता बदरात्मकफलरूपता चेत्यादिनिरूपणनामा&lt;br&gt;&#xA;चतुर्थोऽध्यायः ॥४ ॥&lt;/p&gt;</description>
    </item>
    <item>
      <title>००५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/005/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीरमे देवि तेतो नरकथामपि ।&lt;br&gt;&#xA;निर्बीजे बदरे तत्र नरो वै बीजतां ययौ ॥१ ॥&#xA;दृष्ट्वा भुक्त्वाऽमृतस्वादून्युत्तमानि फलानि वै ।&lt;br&gt;&#xA;सुरा महर्षयो देवा मानवा देहिनोऽपरे ॥२॥&#xA;नरनारायणं कृष्णनारायणं च माणिकीम् ।&lt;br&gt;&#xA;प्रार्थयामासुरत्यर्थं बद्रीं देशे निनीषया ॥३ ॥&#xA;नरनारायणविष्णो सर्वोपकारकप्रभो ।&lt;br&gt;&#xA;बदरीयं कल्पवृक्षोत्तमा पीयूषसत्फला ॥४ ॥&#xA;सम्पन्ना कृपया तेऽत्राऽक्षरधामनिवासिनी ।&lt;br&gt;&#xA;बदरोऽत्र च फलतां प्राप्तस्तृप्तिकरो रसः ॥५ ॥&#xA;नैतादृशी सुधा स्वर्गे जने तपसि सत्यके ।&lt;br&gt;&#xA;न मानवे न पाताले मेरौ लोकाऽचलेऽपि न ॥६ ॥&#xA;इमामक्षय्यफलदामक्षय्यतृप्तिदामपि ।&lt;br&gt;&#xA;देहि लोकेषु नः कृष्णनारायणदयानिधे ॥७ ॥&#xA;यथा देवा वयं भक्ताः ऋषयश्च महार्षयः ।&lt;br&gt;&#xA;वनारण्यनिवासा वै स्याम चैतत्फलादनाः ॥८ ॥&#xA;भवान् लोकस्य सर्वस्य श्रेयोऽर्थं तपति प्रभो ।&lt;br&gt;&#xA;बदरीलाभदानेन परंश्रेयः करोत्वपि ॥९ ॥&#xA;पापा जीवा अपि लोके बदराशनकारिणः ।&lt;br&gt;&#xA;निष्पापास्ते भविष्यन्ति यास्यन्ति परमं पदम् ॥4.5.१ ०॥&#xA;कृपा कार्या हि लोकेषु फलं नैतादृशं परम् ।&lt;br&gt;&#xA;मोक्षदं पावनं पुण्यप्रदं यज्ञफलप्रदम् ॥११ ॥&#xA;तपस्विनां तपोवृद्धिकरं शाश्वततृप्तिदम् ।&lt;br&gt;&#xA;देवाऽमृतातिमिष्टं च पितॄणां तृप्तिदं परम् ॥१२॥&#xA;वनारण्यनिवासानां साधूनां सत्त्ववर्धनम् ।&lt;br&gt;&#xA;अन्तःकरणनैर्मल्यसम्पादकं हरेः प्रियम् ॥१ ३॥&#xA;ब्रह्मफलं हि बदरं दिव्यामृतफलं तथा ।&lt;br&gt;&#xA;लक्ष्मीफलं तथा भक्तिफलं श्रीमाणिकीफलम् ॥१४॥&#xA;आक्षरं सत्फलं त्वेतन्नान्यत्र लभ्यते प्रभो ।&lt;br&gt;&#xA;दत्वा नस्त्वं कृतार्थान्नः कुरु कृष्णनरायण ॥१५॥&#xA;बदराख्यफलं त्वेतद् बदराख्यो नृपस्तथा ।&lt;br&gt;&#xA;लक्ष्मीश्रीमाणिकीबद्रीपार्वीरमा हरिप्रियाः ॥१६॥&#xA;नरनारायणस्त्वं च सर्वे लोकोपकारकाः ।&lt;br&gt;&#xA;उपकारं प्रकुर्वन्तु बदरार्पणकर्मणा ॥१७॥&#xA;इत्यर्थितो हरिः प्राह सर्वान् बदरभिक्षुकान् ।&lt;br&gt;&#xA;भवतां मम भक्तानां मनःपूर्त्त्यै दयावशः ॥१८॥&#xA;दातुमिच्छामि बदराण्यविच्छिन्नानि स्युर्यथा ।&lt;br&gt;&#xA;इमानि दिव्यरूपाणि निर्बीजानि भवन्ति वै ॥१ ९॥&#xA;तेषां दानेन भवतां चिरप्राप्तिर्न वै भवेत् ।&lt;br&gt;&#xA;वृक्षस्त्वेको बदर्यास्तु विद्यतेऽविचलस्तथा ॥4.5.२०॥&#xA;हेमासुरोपमर्दार्थश्चोत्खातुं स न शक्यते ।&lt;br&gt;&#xA;बदराणां यथा वंशपरम्परा भवेत्तथा ॥२१ ॥&#xA;मया फलानि सर्वाणि कार्याणि बीजवन्ति च ।&lt;br&gt;&#xA;विना बीजं न तज्जातिरविच्छिन्ना प्रवर्धते ॥२२॥&#xA;मूलात्स्तम्बात्फलात्पत्रात्काण्डान्नालाच्च चक्षुषः ।&lt;br&gt;&#xA;शाखायाश्च जटायाश्च ग्रन्थेर्वा वंशवर्धनम् ॥२३॥&#xA;बीजाच्छ्रेष्ठतरा वंशवृद्धिः साऽत्र विभाव्यते ।&lt;br&gt;&#xA;वंशजैः पूर्वजानां तु समुद्धारो वितन्यते ॥२४॥&#xA;ह्रासे नूतनसम्पत्तौ क्षयश्चापि भवेन्न वै ।&lt;br&gt;&#xA;ततश्चात्र बदरेषु बीजानि रचयाम्यहम् ॥२५॥&#xA;उक्त्वैवं बदरीनाथो नारायणस्तु शीलवान् ।&lt;br&gt;&#xA;स्वांशं नरं प्रसन्नात्मा लोकयामास तत्क्षणे ॥२६॥&#xA;नरो नम्रो विनीतश्च कृताञ्जलिरभाषत ।&lt;br&gt;&#xA;यदिच्छा ते हरे चास्ते कुर्वे द्रुतं वदाऽत्र मे ॥२७॥&#xA;त्वदिच्छयाऽक्षरे धाम्नि श्रीपुरुषोत्तमात् पुरा ।&lt;br&gt;&#xA;यदा राधाऽऽर्बभूव तदाऽहं कृष्णतां गतः ॥२८॥&#xA;गोलोके राधया साकं त्वदाज्ञयाऽवसं सदा ।&lt;br&gt;&#xA;यदा पुनश्च ते मूर्तेः रमादेवी व्यजायत ॥२९॥&#xA;तदा नारायणत्वं सम्प्राप्य वैकुण्ठगोऽभवम् ।&lt;br&gt;&#xA;यदा रमा तव मूर्तेः प्राविर्बभूव वै तदा ॥4.5.३०॥&#xA;वासुदेवस्वरूपोऽहं व्यूहरूपोऽभवं पुरा ।&lt;br&gt;&#xA;यदा जाता महालक्ष्मीर्ललिता ते स्वरूपतः ॥३ १॥&#xA;तदाऽहं तु महाविष्णुः श्रीपुरे त्वभवं पुरा ।&lt;br&gt;&#xA;लक्ष्मीर्यदा तव देहाज्जाता विष्णुस्तदाऽभवम् ॥३ २॥&#xA;श्रीश्च जाता तव मूर्तेस्तदाहं शेषशायनः ।&lt;br&gt;&#xA;कमला च तव मूर्तेर्जाता यदा त्वदाज्ञया ॥३३॥&#xA;श्वेतद्वीपे श्वेतनारायणोऽहं त्वभवं तदा ।&lt;br&gt;&#xA;यदा त्वं माणिकीं बद्रीं कृत्वा निषेवसे हिमे ॥३४॥&#xA;तदाऽत्राऽहं तव भ्राता नरो भवामि तेऽनुजः ।&lt;br&gt;&#xA;धर्मपुत्रो मानसोऽस्मि वद यत्तत्करोम्यहम् ॥३५॥&#xA;धर्मपुत्रा हि चत्वारो नारायणा भवन्ति ये ।&lt;br&gt;&#xA;ज्येष्ठो हरिस्त्वक्षरेऽस्ति भवान् श्रीपुरुषोत्तमः ॥३६॥&#xA;कृष्णो गोलोकधामस्थो नारायणो विकुण्ठके ।&lt;br&gt;&#xA;स त्वं शीलस्वरूपश्च कृष्णनारायणो हरिः ॥३७॥&#xA;माणिक्यासहितस्त्वत्र वर्तसे परमेश्वरः ।&lt;br&gt;&#xA;तवांऽशोऽहं नरश्चाऽस्मि करोम्याज्ञां प्रदर्शय ॥३८॥&#xA;इत्युक्त्वा प्रणनामैनं बद्रीनाथं नरायणम् ।&lt;br&gt;&#xA;तदा नारायणः प्राह भ्रातः कल्याणकृद्भवान् ॥३९॥&#xA;लोकोपकारकर्ताऽस्ति मत्पराक्रमरूपवान् ।&lt;br&gt;&#xA;वर्तसे त्वं मम वीर्यबलशक्त्यादिमूर्तिकः ॥4.5.४०॥&#xA;इमे देवादयो भक्ताः प्रार्थयन्ति हि बद्रिकाम् ।&lt;br&gt;&#xA;बदराणि समिच्छन्ति नित्यभोजनसिद्धये ॥४१॥&#xA;एकैव बदरी त्वद्य वर्तते मूलदेविका ।&lt;br&gt;&#xA;बदराणि ह्यसङ्ख्यानि जातान्यस्याः फलानि वै ॥४२॥&#xA;निर्बीजानि भवन्त्येव सुराद्यैरर्थितानि च ।&lt;br&gt;&#xA;तानि सर्वाणि दीयन्ते भक्ष्यन्ते च सुरादिभिः ॥४३॥&#xA;एकवारं तृप्तिदानि भविष्यन्ति न चाधिकम् ।&lt;br&gt;&#xA;किन्तु वंशकराण्येव तानि स्युर्यदि सर्वदा ॥४४॥&#xA;अक्षय्यवंशदान्येव तदा लोकसुखं भवेत् ।&lt;br&gt;&#xA;बदर्या वंशवृद्धिश्च तापसानां च भोजनम् ॥४५॥&#xA;फलाहारात्मकं स्याच्च भूतले दिवि चापरे ।&lt;br&gt;&#xA;सर्वलोकेषु बदरीवंशो भवेत् परार्थकः ॥४६॥&#xA;बदरेषु ततश्चात्र बीजानीष्टानि सन्ति मे ।&lt;br&gt;&#xA;भूत्वा त्वं बीजरूपोऽत्र फलेष्वाविश चाऽनुज ॥४७॥&#xA;त्वदात्मकैर्बीजमूलैर्बदर्यः कोटिशोऽपराः ।&lt;br&gt;&#xA;भविष्यन्ति वनारण्योद्याक्षेत्राटवीष्वपि ॥४८॥&#xA;सर्वलोकेषु बीजाढ्यबदराण्युत्तमान्यपि ।&lt;br&gt;&#xA;भविष्यन्ति तवादेशाद् बदरे बीजवद्भव ॥४९॥&#xA;इत्युक्तः सहसा भक्तो नरो नारायणाज्ञया ।&lt;br&gt;&#xA;बीजरूपोऽभवद् बद्रीमूले विवेश च द्रुमे ॥4.5.५०॥&#xA;वदरेषु समस्तेषु बीजात्मा स व्यजायत ।&lt;br&gt;&#xA;नरोऽयं बदरीगर्भो व्यजायत सुवंशकृत् ॥५ १ ॥&#xA;तापसेनापि वेषेण पृथक् चापि स्थितोऽभवत् ।&lt;br&gt;&#xA;नारायणः प्रसन्नोऽभूद् दृष्ट्वा बीजात्मकं नरम् ॥५२॥&#xA;बदरीश्रीः प्रसन्नाऽभूद् वंशवती ह्यजायत ।&lt;br&gt;&#xA;अथ नारायणः प्राह देवादिभ्योऽतिगौरवम् ॥५३॥&#xA;माहात्म्यं बदराणां वै बदर्याश्चाघनाशनम् ।&lt;br&gt;&#xA;एतन्मूला बदर्यो वै भविष्यन्ति क्षितौ दिवि ॥५४॥&#xA;चन्द्रे मेरौ सत्यलोके जने तपसि मानवे ।&lt;br&gt;&#xA;लोकालोके रैवताद्रौ पुष्करे दक्षिणे कुरौ ॥५५॥&#xA;ब्राह्मे परीप्रदेशेषु प्राचीनेष्वमरीशके ।&lt;br&gt;&#xA;गौरीलोके चाब्रिक्तेषु तथोष्ट्रेषु च भूमिषु ॥५६॥&#xA;पातालादौ मुनीनां च निवासेषु शुभेष्वपि ।&lt;br&gt;&#xA;नदीतीरेष्वरण्येषु सिंहारण्यादिकेष्वपि ॥५७॥&#xA;धर्मारण्येषु सर्वत्र भविष्यन्ति हि बद्रिकाः ।&lt;br&gt;&#xA;सर्वर्तुफलदाः काश्चित् स्वर्गादौ चाक्षया सदा ॥५८॥&#xA;काश्चिद् देशादिगुणका यथर्तुफलदा अपि ।&lt;br&gt;&#xA;काश्चिद् वर्षासु फलदाः काश्चिच्छीतफलप्रदाः ॥५९॥&#xA;काश्चिदुष्णर्तुफलदा भविष्यन्ति द्रुमात्मिकाः ।&lt;br&gt;&#xA;काश्चित्पौष्यस्तथा माध्यः फाल्गुन्यश्चैत्र्य इत्यपि ॥4.5.६०॥&#xA;भूभागेषु भविष्यन्ति बदर्यश्चापि पुत्रिकाः ।&lt;br&gt;&#xA;पक्वमिष्टायतपुष्टमहत्फलप्रदाः शुभाः ॥६१ ॥&#xA;माघे पूजां बदरीणां करिष्यन्ति तु ये जनाः ।&lt;br&gt;&#xA;तेषां लक्ष्मीरमापूजाफलं स्यान्नात्र संशयः ॥६२॥&#xA;वसन्तस्य दिने त्वेकादश्यां वा पूर्णिमातिथौ ।&lt;br&gt;&#xA;अमायां वा बदर्यास्तु गत्वा मूलस्य सन्निधौ ॥६३॥&#xA;फाल्गुनैकादशिकायां फाकनपूर्णिमातिथौ ।&lt;br&gt;&#xA;फाल्गुनस्यामावास्यायां गत्वा श्रीबदरीतले ११५०॥&#xA;पूजयेद्बदरीं देवीं जलार्पणेन वै पुरा ।&lt;br&gt;&#xA;गूडं दद्याच्छर्करां च मिष्टान्नं मूलकेऽर्पयेत् ॥६१॥&#xA;दुग्धं समर्पयेच्चापि धूपं दीपं तथाऽक्षतान् ।&lt;br&gt;&#xA;कुङ्कुमं च गुलालं च चन्दनं जलमर्पयेत् ॥६६॥&#xA;यज्ञोपवीतकं सूत्रं शाटीसूत्रं च कज्जलम् ।&lt;br&gt;&#xA;सिन्दूरकं च भूषार्थं पुष्पमालां समर्पयेत् ॥६७॥&#xA;आरार्त्रिकं प्रकुर्याच्च प्रदक्षिणं नमःक्रियाम् ।&lt;br&gt;&#xA;ताम्बूलकं प्रदद्याच्च फलं दद्यान्मनोहरम् ॥६८॥&#xA;बद्रीदेव्यै ध्वजं दद्यान्नारायण्यै नमोऽस्तु ते ।&lt;br&gt;&#xA;श्रीमाणिक्यै नमस्तुभ्यं रमायै ते नमोनमः ॥६९॥&#xA;नमः श्रीपुरुषोत्तम्यै पद्मावत्यै नमोनमः ।&lt;br&gt;&#xA;नमस्ते बालयोगिन्यै कार्ष्ण्यै देव्यै नमोनमः ॥4.5.७०॥&#xA;शूलांऽकुशधरायै ते हिमजायै नमोऽस्तु ते ।&lt;br&gt;&#xA;त्वं लक्ष्मीस्त्वं सती श्रीश्च त्वं रमा राधिका प्रभौ ॥७१ ॥&#xA;त्वं पार्वती महालक्ष्मीस्तस्यै ब्राह्म्यै च ते नमः ।&lt;br&gt;&#xA;नमस्ते बदरीश्वर्यै हरिण्यै ते नमोनमः ॥७२॥&#xA;तापसानां फलदात्र्यै सुधाधर्त्र्यै च ते नमः ।&lt;br&gt;&#xA;त्रैलोक्यवन्दितायै ते मातर्बद्रि च ते नमः ॥७३॥&#xA;तव छायाऽनादिमायाछायानाशकरी मता ।&lt;br&gt;&#xA;तव मूलं ब्रह्ममूलं मूलप्रकृतिवारकम् ॥७४॥&#xA;तव शाखा धामशाखा उल्लङ्घ्याऽक्षरधामदाः ।&lt;br&gt;&#xA;तव पत्राणिच्छत्राणि ब्रह्मसाम्राज्यदानि वै ॥७५॥&#xA;तव फलानि भुक्तानि योगिनां फलदानि च ।&lt;br&gt;&#xA;सर्वयोगफलदानि परब्रह्मप्रदानि च ॥७६॥&#xA;तव बीजानि लोकानां वासनाक्षयकाणि वै ।&lt;br&gt;&#xA;तव वंश्या बदर्यश्च पापिनां पापनाशिकाः ॥७७॥&#xA;त्वत्फलानां भक्षणं च मोक्षफलादनप्रदम् ।&lt;br&gt;&#xA;त्वत्पत्राणां स्पर्शनं च ब्रह्मानन्दगृहप्रदम् ॥७८॥&#xA;त्वन्मूलेषु नमनं च सर्वाऽसुरविनाशनम् ।&lt;br&gt;&#xA;त्वन्मूर्तेर्दर्शनं बद्रि पखह्माऽवलोकनम् ॥७९॥&#xA;त्वत्फलाढ्यजलैः स्नानं ब्रह्मह्रदावगाहनम् ।&lt;br&gt;&#xA;त्वदधःशयनं बद्रि सर्वतीर्थाधिवासनम् ॥4.5.८०॥&#xA;त्वन्मूले जलदानादि पितॄणां तृप्तिदायकम् ।&lt;br&gt;&#xA;त्वत्फलार्पणमेवापि श्राद्धेऽयुताधितृप्तिदम् ॥८ १ ॥&#xA;त्वत्फलानां प्रपक्वानां दानं ब्रह्मरसप्रदम् ।&lt;br&gt;&#xA;सर्वरसप्रदं बद्रि सर्वसम्पत्प्रवर्धनम् ॥८२॥&#xA;बदरी यत्र वै स्थाल्यां तत्राऽक्षरं पदं मम ।&lt;br&gt;&#xA;यत्र श्रीबदरीदेवी तत्र श्रीबद्रिकाश्रमः ॥८३॥&#xA;बद्रीवने गतप्राणो देही मोक्षाय कल्पते ।&lt;br&gt;&#xA;बद्रीतले न वै याम्या दूता यान्ति कदाचन ॥८४॥&#xA;पापिनां पापनाशानि बदर्यधो भवन्ति वै ।&lt;br&gt;&#xA;मरणे बदरीद्रष्टा स्वर्गं मोक्षं च विन्दति ॥८५॥&#xA;फलं भुञ्जन् बदर्यास्तु मृतो याति परां गतिम् ।&lt;br&gt;&#xA;बदरीपुष्पसंव्याप्तशय्यो यात्यक्षरं पदम् ॥८६॥&#xA;आपद्गतस्य बदरीपूजयाऽऽपद्विनाशनम् ।&lt;br&gt;&#xA;दुःस्वप्नं जायते नैव बदरीसेविनः क्वचित् ॥८७॥&#xA;भूतप्रेतपिशाचानां नश्यन्त्युपद्रवास्तथा ।&lt;br&gt;&#xA;ग्रहोपपीडा नश्यन्ति बदरीसेविनां सदा ॥८८॥&#xA;धार्या बदरमाला वै कण्ठे माघ्यां शुभे दिने ।&lt;br&gt;&#xA;भक्ष्यं च बदरं पक्वं मिष्टं माघ्यां शुभे दिने ॥८९॥&#xA;देहे बदरगर्भश्च रसो मृद्यः शुभेऽहनि ।&lt;br&gt;&#xA;स्नानं कार्यं बदराढ्यजलैश्चापि व्रतेऽहनि ॥4.5.९०॥&#xA;तेन यावन्मखानां वै चावभृथफलं भवेत् ।&lt;br&gt;&#xA;सर्वयज्ञफलं बद्रीपूजनात् स्यान्न संशयः ॥९१ ॥&#xA;बदरीफलहाराँश्चाऽर्पयेत् पक्वफलकृतान् ।&lt;br&gt;&#xA;देवकार्यार्थमेवापि वदरीकाष्ठमर्पयेत् ॥९२॥&#xA;हवनार्थं बदराणि पक्वानि चार्पयेत्तथा ।&lt;br&gt;&#xA;फलाहारार्थमेवापि बदराणि समर्पयेत् ॥९३॥&#xA;शर्करासहितान्येव घृतयुक्तानि वै तथा ।&lt;br&gt;&#xA;दुग्धयुक्तानि यतये तापसाय समर्पयेत् ॥९४॥&#xA;माघ्यां गत्वा बदर्यास्तु तले भोजनमाचरेत् ।&lt;br&gt;&#xA;सर्वे देवा भुञ्जते तत् तृप्यन्ति पितरोऽपि च ॥९५॥&#xA;विप्राय साधवे दद्याद् दानानि बदरीतले ।&lt;br&gt;&#xA;अनाथाय स्त्रियै दद्यादक्षयानि भवन्ति हि ॥९६॥&#xA;पुरा पित्रे सुशीलाख्यो विप्रो दत्वा शुभं फलम् ।&lt;br&gt;&#xA;बदरं पितृकरयोः श्राद्धे त्विन्द्रपदं ह्यगात् ॥९७॥&#xA;बदरं बदरीनाथं बद्रिकां बद्रिकाश्रमम् ।&lt;br&gt;&#xA;बद्रीबीजं वदन् मर्त्यो ब्रह्मभूयाय जायते ॥९८॥&#xA;स्मृत्वा बदरीं बदरं वद्रीश्वरं हिमाश्रमम् ।&lt;br&gt;&#xA;अन्तकाले त्यजन् देहं यास्यत्यूर्ध्वो परां गतिम् ॥९९॥&#xA;नारीं श्रीबदरीदेवीं स्मृत्वा यास्यति चाक्षरम् ।&lt;br&gt;&#xA;भविष्यति हरेः पत्नी माणिक्यायाः सखीश्वरी ॥4.5.१० ०॥&#xA;नरो यास्यति मोक्षं च नारायणपदाम्बुजे ।&lt;br&gt;&#xA;पशवः पक्षिणश्चापि कीटाश्च जलजा अपि ॥१० १॥&#xA;तृणाद्या बदरीं श्रित्वा मृत्वा यास्यन्ति मोक्षणम् ।&lt;br&gt;&#xA;बदरीयं नरनारायणांऽगना प्रवर्तते ॥१०२॥&#xA;तस्या योगेन भुक्तिं च मुक्तिं स्वर्गादिसम्पदः ।&lt;br&gt;&#xA;प्राप्स्यन्ति कृतपापा वै भविष्यन्ति हि पावनाः ॥१ ०३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने देवादीनां सततबदरीफलाप्तिवाञ्च्छायां बदर्याः सबीजफलवत्त्वकरणं, नरस्य बीजरूपता, बदरीमाहात्म्यं चेत्यादिनिरूपणनामा पञ्चमोऽध्यायः ॥५ ॥&lt;/p&gt;</description>
    </item>
    <item>
      <title>००६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/006/</guid>
      <description>&lt;p&gt;श्रीबद्रीश्वर्युवाच-&lt;br&gt;&#xA;अनादिश्रीकृष्णनारायणनारायणप्रभो ।&lt;br&gt;&#xA;नरनारायणविष्णो बद्रीनाथसुतापस ॥१ ॥&#xA;सुशीलाख्यो भूसुरो वै कदा कुत्राऽभवत्पुरा ।&lt;br&gt;&#xA;पितृतृप्तिर्बदरेण कृता येन दिवम्प्रदा ॥२ ॥&#xA;श्रीनरनारायण उवाच-&lt;br&gt;&#xA;शृणु बद्रीरमे देवि सुशीलस्य कथानकम् ।&lt;br&gt;&#xA;विहाराख्ये शुभे देशे पुलहाश्रमसन्निधौ ॥३ ॥&#xA;गण्डक्याः सुभगे तीरे मौक्तिकाहारपत्तने ।&lt;br&gt;&#xA;सुशीलोऽभूद्विप्रवर्यः कुटुम्बिबहुलः खलु ॥४ ॥&#xA;पिता तस्याऽभवन्नाम्ना श्रीशीलः कर्मठः सदा ।&lt;br&gt;&#xA;विद्वान् लोभाभिभूतश्च व्ययभीतिपरायणः ॥५ ॥&#xA;कुटुम्बार्थे व्ययहीनो लब्धद्रव्यादिसञ्चयः ।&lt;br&gt;&#xA;उत्सवादिविहीनश्च व्रतोत्साहादिवर्जितः ॥६ ॥&#xA;महीमानादिसम्माने कदर्य इव निर्व्ययः ।&lt;br&gt;&#xA;वेषे याने भोजनेऽपि रूक्ष इव वनेचरः ॥७ ॥&#xA;देवपूजादिकार्येषु भिक्षोपलब्धनिर्वहः ।&lt;br&gt;&#xA;आतिथ्यादिविहीनश्च शुष्कयज्ञपरायणः ॥८ ॥&#xA;अपत्यानां दुग्धपाने पिष्टमण्डप्रदायकः ।&lt;br&gt;&#xA;शाकादिशून्यमध्याह्नभोजनो घृतवर्जितम् ॥९ ॥&#xA;कृशरान्नं भुनक्त्येव भोजयत्यपि योषितम् ।&lt;br&gt;&#xA;पुत्रादीन् शाकमात्रं च भोजयत्यपि तद्विधम् ॥4.6.१ ०॥&#xA;दानादिवर्जितो विप्रः श्रीशीलः कर्मठः पिता ।&lt;br&gt;&#xA;नदीतीरे स्वयं गत्वा स्नात्वा नीत्वा फलादिकम् ॥१ १॥&#xA;समिधश्च स्वयं समाहृत्याग्नौ प्रजुहोति वै ।&lt;br&gt;&#xA;तत्रापि बिन्दुमात्रं वै घृतं ददाति नाऽधिकम् ॥१ २॥&#xA;कौपीनं चाऽञ्चलं धत्ते नाधिकं वस्त्रमित्यपि ।&lt;br&gt;&#xA;यज्ञपट्टेन वै स्कन्धे निर्वहत्येव भूसुरः ॥१ ३॥&#xA;गृहस्थोऽपि लोभवशात्तापसो हि मुनिर्यथा ।&lt;br&gt;&#xA;तथाऽयं वर्तते गेहे पर्युषितेन वै क्वचित् ॥१४॥&#xA;भाजीं लब्ध्वाऽथवा कन्दान् मूलानि वा दलानि वा ।&lt;br&gt;&#xA;वनेऽरण्येऽप्यटव्यां वाऽऽनयत्ययं भुनक्ति तत् ॥१५॥&#xA;एवंविधस्य विप्रस्य पुत्रा दशाऽभवन् शनैः ।&lt;br&gt;&#xA;पुत्र्यः सप्ताऽभवँश्चापि ब्राह्मणधर्मशोभिताः ॥१६॥&#xA;ज्येष्ठः सुशीलनामाऽस्य सुतो वेदादिविद्यया ।&lt;br&gt;&#xA;ख्यातिमाप समस्तेषु पार्श्वग्रामेषु कर्मठः ॥१७॥&#xA;उदारो दानशीलश्च धर्मोत्सवपरायणः ।&lt;br&gt;&#xA;भोजने छादने भोग्ये कुटुम्बपरिपोषकः ॥१८॥&#xA;राजमानादिपात्रं च प्रजासम्मानसत्कृतः ।&lt;br&gt;&#xA;यज्ञकार्यादिनिष्णातो वैष्णवो भक्तराड् यथा ॥१९॥&#xA;सतां सेवाव्रतवाँश्च साध्वीसेवापरायणः ।&lt;br&gt;&#xA;आतिथ्यधर्मो गोसेवाग्रामसेवापरायणः ॥4.6.२० ॥&#xA;पाठको बालकानां च कथाकारश्च सर्वदा ।&lt;br&gt;&#xA;एवंविधं निजं पुत्रं लोमधर्मविवर्जितम् ॥२१॥&#xA;व्ययशीलं पिता वीक्ष्य गृहाद्दूरं चकार तम् ।&lt;br&gt;&#xA;तेनाऽयं स्वं गृहं त्यक्त्वा ययौ तु पत्तनान्तरम् ॥२२॥&#xA;दाराभाग्याऽभिधं राज्यं तद्राज्ञा तु कृतादरः ।&lt;br&gt;&#xA;उवास स्वस्थचित्तोऽयं प्रजाराजादिमानितः ॥२३॥&#xA;दाराभाग्येश्वरो राजा नाम्ना दारेश्वराभिधः ।&lt;br&gt;&#xA;सौधं वासाय विदुषे सुशीलायाऽर्पणं ददौ ॥२४॥&#xA;भूमिं क्षेत्रं वाटिकां च महोद्यानं च वाहनम् ।&lt;br&gt;&#xA;अन्नं निर्वाहमात्रं च ददौ दानेऽर्कपर्वणि ॥२५॥&#xA;विप्रोऽयं प्राप्य सन्मानं प्रसन्नः शुभसम्पदा ।&lt;br&gt;&#xA;शान्तचित्तो हरिं भेजे श्रीपतिं निजवल्लभम् ॥२६॥&#xA;जीविकां निजयात्राया योग्यां लब्ध्वा तुतोष ह ।&lt;br&gt;&#xA;उपाधिं सर्वथोपार्ज्यगोचरं स विहाय वै ॥२७॥&#xA;लक्ष्मीनारायणसंहितायाः कथां तु प्रत्यहम् ।&lt;br&gt;&#xA;नगरे वाचयामास प्रजासङ्घसभास्थले ॥२८॥&#xA;नृपो दारेश्वरश्चापि प्रत्यहं तूपतिष्ठति ।&lt;br&gt;&#xA;आख्यानानि विविधानि भक्तभक्तिपराणि हि ॥२९॥&#xA;अनादिश्रीकृष्णनारायणाख्यानानि यान्यपि ।&lt;br&gt;&#xA;श्रुत्वा श्रुत्वा मोदते वै वैष्णवास्योद्गतानि च ॥4.6.३०॥&#xA;कथान्ते कारयत्येव सवाद्योत्सवकीर्तनम् ।&lt;br&gt;&#xA;हरे कृष्ण बालकृष्ण श्रीपते पुरुषोत्तम ॥३ १॥&#xA;अनादिश्रीकृष्णणनारायण श्रीबदरीश्वर ।&lt;br&gt;&#xA;एवं कृत्वा कीर्तनं च नैवेद्यं विनिवेद्य च ॥३२॥&#xA;प्रसादं संविभज्याऽथ गृहं यान्ति सभाजनाः ।&lt;br&gt;&#xA;विप्रः सायं हरेर्भक्तिं प्रातर्भक्तिं करोति च ॥३३॥&#xA;मध्याह्नभक्तिं कृत्वाऽथ भोजनं स करोति वै ।&lt;br&gt;&#xA;सायं प्रातर्जनास्तस्य समागमार्थमुत्सुकाः ॥३४॥&#xA;आयान्ति श्रेयसे नित्यं मुमुक्षवः सुमानसाः ।&lt;br&gt;&#xA;तेभ्यो मन्त्रं विप्रवर्यो ददाति मोक्षदायकम् ॥३५॥&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ।&lt;br&gt;&#xA;बहवो वैष्णवाश्चैवं सम्पन्नास्तत्र पत्तने ॥३६॥&#xA;नराणां योषितां चापि भक्तिसङ्घा सुधार्मिकाः ।&lt;br&gt;&#xA;अभवन् भक्तिकर्माणो भजन्ति श्रीप्रभापतिम् ॥३७॥&#xA;पत्तने तु यथा तद्वद् ग्रामेषु चेतरेष्वपि ।&lt;br&gt;&#xA;भक्तसङ्घा अभवँश्च कृष्णनारायणाश्रिताः ॥३८॥&#xA;अथ भक्तोत्तमं श्रेष्ठं विप्रं भागवतं शुभम् ।&lt;br&gt;&#xA;योग्यं मत्वाऽस्मै स्वपुत्रीं राजा कुन्दनिकां ददौ ॥३९॥&#xA;सुशीलोऽयं भाग्यवाँश्च लब्ध्वा कुन्दनिकां सतीम् ।&lt;br&gt;&#xA;पत्नीं नृपसुतां दिव्यां मुमुदे कृपया हरेः ॥4.6.४०॥&#xA;सापि लक्ष्मीसमा धर्मवती भक्तिमती सती ।&lt;br&gt;&#xA;भेजेऽनादिकृष्णनारायणार्यं वल्लभं प्रभुम् ॥४१॥&#xA;उदारा हि महर्द्धिसम्भृता दानेश्वरी प्रिया ।&lt;br&gt;&#xA;कृष्णप्रिया सदा कृष्णभक्तिपरा व्यजायत ॥४२॥&#xA;जामाता राजभवने शोभते भाग्यवर्धितः ।&lt;br&gt;&#xA;कीर्तिश्चाऽस्याऽभवद् व्याप्ताऽभितः शुश्राव तां पिता ॥४३॥&#xA;पित्रा प्रहिताः पुत्राश्च पुत्र्यश्चापि सहोदरम् ।&lt;br&gt;&#xA;ज्येष्ठं द्रष्टुं चाययुश्च महोत्साहसमन्विताः ॥४४॥&#xA;माताऽपि गालवीदेवी पुत्रं द्रष्टुमुपाययौ ।&lt;br&gt;&#xA;पिता तस्थौ गृहे त्वेकस्त्यागदोषातिलज्जितः ॥४५॥&#xA;धनलोभपरश्चापि गृहे धनस्य रक्षकः ।&lt;br&gt;&#xA;दैवयोगेन विप्रस्य श्रीशीलस्याऽभवज्ज्वरः ॥४६॥&#xA;आयुःक्षयेन मरणं प्राप्तो गृहेऽतिनिर्जने ।&lt;br&gt;&#xA;ज्ञातिजनैः शनैर्ज्ञाते मरणे तत्क्रिया कृता ॥४७॥&#xA;पापिनश्च कदर्यस्य लुब्धस्य बदरीश्वरि ।&lt;br&gt;&#xA;मृतिः शून्या जायते वै बहुष्वपि कुटुम्बिषु ॥४८॥&#xA;लोभदोषेण विप्रोऽसौ वासनाद्रिप्रवासितः ।&lt;br&gt;&#xA;प्रेततां लब्धवाँस्तत्र गृहे भूतशरीरधृक् ॥४९॥&#xA;गृहपृध्वीगते द्रव्ये कृतवासो हि तिष्ठति ।&lt;br&gt;&#xA;नान्यः प्रवेशं लभते प्रविष्टं पीडयत्ययम् ॥4.6.५०॥&#xA;ख्यातोऽभवत् स भूतोऽसौ प्रेतचेष्टापरायणः ।&lt;br&gt;&#xA;अदत्तदानो लभते नैवाऽन्नं भोजनं जलम् ॥५१॥&#xA;क्षुधायुक्तः क्वचिद् रौति रात्र्यर्धोत्तरमेव सः ।&lt;br&gt;&#xA;क्वचिद्धसति सस्फोटं गर्जयन्नम्बरं बहु ॥५२॥&#xA;क्वचिद् विप्रात्मको भूत्वा ग्राममध्येऽर्धरात्रिके ।&lt;br&gt;&#xA;समये च तदूर्ध्वे च विहरत्यतिदुःखितः ॥५३॥&#xA;श्रीशीलस्य गतिस्त्वेवं जाता बद्रीप्रभेश्वरि ।&lt;br&gt;&#xA;दारभाम्येऽपि पुत्राश्च पुत्र्यश्च पत्निका तथा ॥५४॥&#xA;राजसम्मानमासाद्य सुखं लब्ध्वा महत्तरम् ।&lt;br&gt;&#xA;तत्रैव ज्येष्ठभ्रातुश्चाऽऽज्ञया न्यूषुर्निरन्तरम् ॥५५॥&#xA;देवकन्यासमा रूपे युवत्यो विप्रकन्यकाः ।&lt;br&gt;&#xA;राजकुटुम्बे भाग्येन विवाहितास्ततोऽभवन् ॥५६॥&#xA;माताऽभवत् सुसुखिनी सुता राज्ञ्योऽभवन्नपि ।&lt;br&gt;&#xA;पुत्राश्चापि ख्यातिमन्तो नृपकुटुम्बयोगिनः ॥५७॥&#xA;नृपकुटुम्बिकन्यानां पतयस्ते ततोऽभवन् ।&lt;br&gt;&#xA;भक्तिः कृता हि फलति सतां सेवा फलत्यपि ॥२८॥&#xA;दानं पुण्यं चोपकारश्चाशीर्वादाः फलन्त्यपि ।&lt;br&gt;&#xA;ज्येष्ठभ्रातुः पुण्ययोगैः सर्वे राजकुटुम्बवत् ॥९९॥&#xA;जातं याने भोजने च दारेषु ऋद्धिवैभवे ।&lt;br&gt;&#xA;यत्र लक्ष्मीः प्रसन्नाऽस्ति यत्र नारायणोऽपि च ॥4.6.६०॥&#xA;यत्र देवाः प्रतुष्टाश्च तत्र न्यूनं न विद्यते ।&lt;br&gt;&#xA;कृतं कालेन फलति नाऽकृतं त्वाप्यते क्वचित्॥६१॥&#xA;बद्रीप्रभे सुशीलोऽयं प्रजेश्वर इवाऽभवत् ।&lt;br&gt;&#xA;मम भक्त्या कथया च कीर्तनैर्दानपूजनैः ॥६२॥&#xA;अथैकदा पिता प्रेतो निजपत्न्यामुपाययौ ।&lt;br&gt;&#xA;आवेशं बहुलं प्राप्य रुरोद बहुधा ततः ॥६३॥&#xA;भजनेन कृतः सर्वैः स्फुटाक्षरश्च को भवान् ।&lt;br&gt;&#xA;जगादाऽहं पिता नाम्ना श्रीशीलोऽस्मि मृतोऽस्मि च ॥६४॥&#xA;अथ शोकं गताः सर्वे रुरुदुश्चापि लौकिकम् ।&lt;br&gt;&#xA;क्रियां चक्रुस्ततो राज्ञ आज्ञामासाद्य ते जनाः ॥६५॥&#xA;ययौ लौकिककार्यार्थं श्राद्धार्थं तन्मृतिस्थलम् ।&lt;br&gt;&#xA;पत्तनं मौक्तिकहारं चक्रुः श्राद्धादि कर्म च ॥६६॥&#xA;उद्धारार्थं पितुस्तत्र बहुदानानि ते ददुः ।&lt;br&gt;&#xA;पुत्राश्चक्रुर्हि बहुधोद्धारपुण्यानि तत्र ह ॥६७॥&#xA;गण्डक्या चाऽस्थिविन्यासं चक्रुस्ते वार्षिकं विधिम् ।&lt;br&gt;&#xA;यद्धनं त्वर्जितं पित्रा निहितं भूतलेऽपि च ॥६८॥&#xA;सर्वं दानेषु पुत्रास्ते ददुः कदर्यदूषितम् ।&lt;br&gt;&#xA;तथापि प्रेतविप्रस्य सद्गतिर्न व्यजायत ॥६९॥&#xA;कृते यज्ञेऽपि बद्रीशि न मुक्तिर्वासनावतः ।&lt;br&gt;&#xA;किं पुनर्दानकर्मादि मोक्षदं वासनावतः ॥4.6.७०॥&#xA;न मोक्षं समवापाऽसौ पुनः पत्न्यामुपाययौ ।&lt;br&gt;&#xA;सकम्पं च महाक्रोशं कृत्वोवाच निजात्मजान् ॥७१॥&#xA;न मे मुक्तिः प्रजाता वै वासना बाधते हि माम् ।&lt;br&gt;&#xA;भोजनस्य सुवेषादेर्लोभस्य च धनस्य च ॥७२॥&#xA;वासनापरिहारार्थं यान्तु बदरिकाश्रमम् ।&lt;br&gt;&#xA;नरनारायणावासं महर्षिगणसेवितम् ॥७३॥&#xA;श्राद्धं मदर्थं तत्रैव कुर्वन्तु बदरीतले ।&lt;br&gt;&#xA;दिव्यं च बदरं मह्यं भोजनार्थं ददत्वपि ॥७४॥&#xA;नारायणार्पितं वारि फलं च बदरं महत् ।&lt;br&gt;&#xA;तथा च वल्कलं वस्त्रं कम्बलं वा यथोचितम् ॥७५॥&#xA;बदरीफलकृद्धारं बदरीरसमित्यपि ।&lt;br&gt;&#xA;श्राद्धे मह्यं ददत्वेव तृप्तिर्मे शाश्वती तथा ॥७६॥&#xA;भविष्यति क्षुधानाशस्तृषानाशो भविष्यति ।&lt;br&gt;&#xA;वासना बद्रीशनारायणाग्रे मे विनङ्क्ष्यति ॥७७॥&#xA;पत्न्यामाविश्य बदरीनाथं त्वायामि वै सह ।&lt;br&gt;&#xA;कुर्वन्तु मम कार्याणि दिव्ये बदरिकाऽऽश्रमे ॥७८॥&#xA;एकस्यपि बदरस्य दानेन तर्पणं मम ।&lt;br&gt;&#xA;मोक्षदं शाश्वततृप्तिप्रदं स्यान्मे न संशयः ॥७९॥&#xA;अन्यथा मे न वै मोक्षः कोटिदानैरपीह वै ।&lt;br&gt;&#xA;कदर्याणां न वै मोक्षस्तीर्थायुते कृतेऽपि हि ॥4.6.८०॥&#xA;अथ ते प्रययुः सर्वे पद्भ्यां बदरिकाश्रमम् ।&lt;br&gt;&#xA;संस्नुस्तत्राऽऽदिगङ्गाया नेमुर्नरं नरायणम् ॥८१॥&#xA;बद्रीप्रभां प्रणेमुश्च साध्वर्षीनार्चयँस्तथा ।&lt;br&gt;&#xA;सर्वतीर्थानि कृत्वैव श्राद्धं चक्रुः समाहिताः ॥८२॥&#xA;ज्येष्ठपुत्रो ददौ पिण्डान् बदराख्यं फलं तथा ।&lt;br&gt;&#xA;गाङ्गेयं सलिलं नारायणपादप्रसादजम् ॥८३॥&#xA;ददौ सुवर्णदानं च विप्राय वल्कलं तथा ।&lt;br&gt;&#xA;गोदानं च तथा दानोत्तमानि भूमिदानकम् ॥८४॥&#xA;गोरसादिप्रदानानि मिष्टान्नानि घृतानि च ।&lt;br&gt;&#xA;अम्बराणि विचित्राणि ददुर्नृपोचितानि हि ॥८५॥&#xA;जग्राह श्रीशीलविप्रः साक्षादागत्य वै करे ।&lt;br&gt;&#xA;बदरं च जलं रम्यं वल्कलं शर्करां तथा ॥८६॥&#xA;अन्यत् सर्वं विशिष्टं च प्राप्य तृप्तिं जगाम सः ।&lt;br&gt;&#xA;पत्न्यां प्रविश्य तत्रैव प्राह तृप्तोऽस्मि सर्वथा ॥८७॥&#xA;इदानीं शाश्वता लोका मदर्थं समुपस्थिताः ।&lt;br&gt;&#xA;प्रेतता मे गता त्वत्र ह्येष यामि परं पदम् ॥८८॥&#xA;वासना मे तदा नष्टा माया नष्टा दुरन्तगा ।&lt;br&gt;&#xA;पापानि मम नष्टानि पुण्यं जातं च मुक्तिकृत् ॥८९॥&#xA;विमानं च मदर्थं वै समागतं सुतैजसम् ।&lt;br&gt;&#xA;नरनारायणकृष्णपाषदैः शोभनं परम् ॥4.6.९०॥&#xA;सर्वे भवन्तु सुखिनः पुत्राः पुत्र्यश्च मे प्रिया ।&lt;br&gt;&#xA;एकेन बदरेणाऽहं शाश्वतीं तृप्तिमाप्तवान् ॥९ १ ॥&#xA;एष यामि स्वस्ति वोऽस्तु तारितोऽहं व्रजामि वै ।&lt;br&gt;&#xA;इत्युक्त्वा दिव्यसदने त्वधिरुह्य विमानके ॥९२॥&#xA;पार्षदैर्विष्णुभक्तैश्च सन्मानितो हि पश्यताम् ।&lt;br&gt;&#xA;सर्वेषां निजपुत्राणां पुत्रीणां योषितस्तथा ॥९३॥&#xA;महर्षीणां पश्यतां च विमानेनाऽक्षरं ययौ ।&lt;br&gt;&#xA;महाश्चर्यं गताः सर्वे नरनारायणाश्रमे ॥९४॥&#xA;पितृमुक्तिं विधायैव न्यवर्तन्त सुतादयः ।&lt;br&gt;&#xA;पूजयित्वा बदरीशीं बद्रीनाथं नरायणम् ॥९५॥&#xA;नरं सम्पूज्य बदरं सबीजं प्राप्य ते ततः ।&lt;br&gt;&#xA;अवतीर्य हिमाद्रेस्तु निजालयं ययुर्द्रुतम् ॥९६॥&#xA;मौक्तिकाहारमासाद्य दत्वा दानं गृहस्य च ।&lt;br&gt;&#xA;सर्वेषामुपकरणादीनां दानं प्रदाय च ॥९७॥&#xA;आययुस्ते सुखस्थानं दाराभाग्याख्यपत्तनम् ।&lt;br&gt;&#xA;श्वशुरं नृपतिं दारेश्वरं तथा प्रजाजनान् ॥९८॥&#xA;भक्तान् भक्तानिकाश्चापि प्राहुर्वृत्तान्तमेव ते ।&lt;br&gt;&#xA;आश्चर्यं परमं प्राप्ता बदरीशप्रतापजम् ॥९९॥&#xA;एवं बदरदानस्य माहात्म्यं मोक्षदं परम् ।&lt;br&gt;&#xA;कथितं ते बद्रिके वै सर्वापद्विनिवारकम् ॥4.6.१ ००॥&#xA;ततः श्रुत्वा जनसङ्घा दाराभाग्याभिधो नृपः ।&lt;br&gt;&#xA;प्रजाश्च सङ्घशो भूत्वा कुटुम्बसहिता ययुः ॥१०१ ॥&#xA;बदर्याः खलु यात्रार्थं नरनारायणाश्रमम् ।&lt;br&gt;&#xA;सर्वसामग्रिकायुक्ता भक्तिलग्नैकमानसाः ॥१ ०२॥&#xA;भजन्तः श्रीबद्रिकेशं ध्यायन्तो बदरीश्वरीम् ।&lt;br&gt;&#xA;प्रापुर्हिमालये बद्रीप्रभे बदरिकाश्रमम् ॥१ ०३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने श्रीशीलस्य पुत्राणां दाराभाग्यपत्तने राजसम्मानं श्रीशीलस्य मरणं प्रेतता तदुद्धाराय बद्रिकाश्रमे श्राद्धे बदरादिदानं प्रेतमोक्षणं चेत्यादिनिरूपणनामा षष्ठोऽध्यायः ॥६ ॥&lt;/p&gt;</description>
    </item>
    <item>
      <title>००७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/007/</guid>
      <description>&lt;p&gt;श्रीबदरीश्वर्युवाच-&lt;br&gt;&#xA;कान्तनारायणकृष्ण दाराभाग्यो नृपो हि मे ।&lt;br&gt;&#xA;बद्रिकालयमासाद्य किं चकार वदस्व मे ॥१ ॥&#xA;श्रीनरनारायण उवाच-&lt;br&gt;&#xA;ऋषीकेशात्समारभ्य प्रतिक्रोशं स भूपतिः ।&lt;br&gt;&#xA;व्यधाद्वै दण्डवद् बद्रीनाथं दानानि सन्ददौ ॥२ ॥&#xA;पद्भ्यां ययौ शनैः सर्वप्रजाभिः सहितो हि मे ।&lt;br&gt;&#xA;भोज्यव्ययः समस्तो वै सहस्रदेहिनां निजः ॥३ ॥&#xA;व्रतं मध्याह्नभोजित्वं चक्रे राजा प्रजान्वितः ।&lt;br&gt;&#xA;सहस्रमालिकाऽऽवर्त्तनं चक्रे प्रत्यहं नृपः ॥४ ॥&#xA;प्रजाश्चापि तथा चक्रुर्मालाऽऽवर्त्तनकीर्तनम् ।&lt;br&gt;&#xA;हरे कृष्णबालकृष्णबद्रीनाथेशमाधव ॥५ ॥&#xA;अनादिश्रीकृष्णनारायणपद्मावतीधव ।&lt;br&gt;&#xA;एवं सम्भूय भजनं चक्रुस्ते वाचिकं पथि ॥६ ॥&#xA;तीर्थव्रतानि ते सर्वे पालयामासुरुत्सुकाः ।&lt;br&gt;&#xA;भूशायित्वं ब्रह्मचर्यं चैकभुक्तत्वमित्यपि ॥७ ॥&#xA;नारीणां च नराणां च मिथः स्पर्शविहीनताम् ।&lt;br&gt;&#xA;सत्यवचनं चाऽद्रोहं चान्यगाथाविवर्जनम् ॥८ ॥&#xA;अस्तेयं चेश्वरवृत्तिं स्वाध्यायं फलभोजनम् ।&lt;br&gt;&#xA;सतां सेवां हरेः सेवां साध्वीनां सेवनं तथा ॥९ ॥&#xA;कथायाः श्रवणं सायं कीर्तनं वाद्यसंयुतम् ।&lt;br&gt;&#xA;वृद्धानां वन्दनं प्रातर्देवानां पूजनं प्रगे ॥4.7.१ ०॥&#xA;अहिंसां चापि जीवानां नोच्छेदं तृणशाखिनाम् ।&lt;br&gt;&#xA;स्नानं ध्यानं जपं चापि हवनं पितृतर्पणम् ॥१ १॥&#xA;पित्रोः प्रसेवनं पत्युः सेवनं साधुसेवनम् ।&lt;br&gt;&#xA;नित्यदानं च गोसेवां विप्रसम्मानमर्हणम् ॥१२॥&#xA;अन्नवस्त्रप्रदानं च धूपदीपनिवेदनम् ।&lt;br&gt;&#xA;व्रतान्येवंविधान्येव चक्रुर्मार्गे हि यात्रिकाः ॥१३॥&#xA;सहस्रमानवाः सर्वे दाराभाग्यनृपान्विताः ।&lt;br&gt;&#xA;बदरीश जय विष्णो नरनारायण प्रभो ॥१४॥&#xA;गङ्गा जयतु बद्रीशी हिमालयो जयत्वपि ।&lt;br&gt;&#xA;एवं जयादिशब्दैस्ते सोत्साहा रुरुहुर्गिरिम् ॥१५॥&#xA;शिखराणि कज्जलानि धवलानि क्रमात् ततः ।&lt;br&gt;&#xA;विलोकयन्तो भक्तौ च मग्ना यान्ति शनैः शनैः ॥१६॥&#xA;अथ नारायणस्वामी साधुर्भूत्वा नरोऽपि च ।&lt;br&gt;&#xA;तथा श्रीबदरी साध्वी भूत्वा भागवतीप्रभा ॥१७॥&#xA;भिक्षुकाणां वेषवन्तो ययुः सङ्घेन संयुताः ।&lt;br&gt;&#xA;रात्रौ त्रयो मिलित्वा च मिष्टस्वरैः सुकीर्तनम् ॥१८॥&#xA;नरनारायणस्यैव कुर्वन्ति स्नेहगर्भितम् ।&lt;br&gt;&#xA;शृण्वन्ति सङ्घशः सर्वे नमन्ति त्रीन् गुरूनिव ॥१९॥&#xA;भोजयन्ति परे चापि सेवन्ते त्वपरेऽपि तु ।&lt;br&gt;&#xA;अर्पयन्ति यथेष्टं वै त्रिभ्यो यात्रालवो मुहुः ॥4.7.२०॥&#xA;त्रिकं चापि दिव्यरूपं भागवतं स्थले स्थले ।&lt;br&gt;&#xA;आवेदयति पन्थानं पथ्यं पाथेयमित्यपि ॥२१॥&#xA;विक्रेतृरूपमासाद्य पर्वतीयफलादिकम् ।&lt;br&gt;&#xA;आपणे त्विव धृत्वा च मार्गे तिष्ठति वै पुरः ॥२२॥&#xA;एवं श्रीभगवान् बद्रि सङ्घेन सह वर्तते ।&lt;br&gt;&#xA;भक्ता यतः प्रसन्नाः स्युः सेवया दुःखवर्जिताः ॥२३॥&#xA;वियोगं निजभक्तानां तत्रापि स्वं प्रयायिनाम् ।&lt;br&gt;&#xA;सहते न हरिकृष्णो भक्ताः सहन्त एव न ॥२४॥&#xA;तथा बद्रीप्रभो नारायणोऽहं वै त्वया सह ।&lt;br&gt;&#xA;नरेण सहितः सङ्घे युक्तेऽभवं निजेच्छया ॥२५॥&#xA;मुक्तिदोऽहं हि भक्तानां पार्वतिकोऽघनाशकः ।&lt;br&gt;&#xA;दयया प्रेरितः सङ्घे व्यचरं साधुवेषभाग् ॥२६॥&#xA;साधूनां सेवया कृष्णसेवया तीर्थयात्रिका ।&lt;br&gt;&#xA;सफला जायते बद्रि दर्शनात् पादवाहनात् ॥२७॥&#xA;अथ राज्ञस्तु सङ्घस्य परीक्षार्थं मया तदा ।&lt;br&gt;&#xA;रुग्णं रूपं मम बद्रि दर्शितं ज्वरवेशितम् ॥२८॥&#xA;चलितुं त्वसमर्थोऽहं ज्वराग्निना तदाऽभवम् ।&lt;br&gt;&#xA;मम भ्राताऽपि सहसा ज्वराऽऽविष्टोऽभवत्ततः ॥२९॥&#xA;मम पत्नी सती नारी साध्वी रुरोध वै भृशम् ।&lt;br&gt;&#xA;ज्वराविष्टौ पुमांसौ द्वौ सेवनीयौ कथं पथि ॥4.7.३ ०॥&#xA;एकया योषिता साध्व्या रुग्णौ पाल्यौ कथं पथि ।&lt;br&gt;&#xA;शीताढ्ये हिममार्गे वै पराधीनौ सुदुःखितौ ॥३१॥&#xA;भिक्षुक्याः सन्निधौ तत्र नायान्ति धनमानिनः ।&lt;br&gt;&#xA;भिक्षुकी रौति विजने निषद्य सन्निधौ तयोः ॥३२॥&#xA;सङ्घस्था मानवाः सर्वे दयायुक्तास्तु तैर्थिकाः ।&lt;br&gt;&#xA;ये ये त्वायान्ति तत्पार्श्वे तिष्ठन्ति दययाऽन्विताः ॥३३॥&#xA;सेवन्ते ज्वरनाशार्थं देहं संवाहयन्त्यपि ।&lt;br&gt;&#xA;धैर्यं वदन्ति नार्यै च यथेष्टं सन्ददत्यपि ॥३४॥&#xA;क्रमशस्ते सहस्रं वै मानवा रुग्णसन्निधौ ।&lt;br&gt;&#xA;यात्रां निरुध्य मिलितास्त्यक्तुं शक्ता न चाऽभवन् ॥३५॥&#xA;राजाऽपि त्वाययौ मार्गे निर्गच्छन् तौ व्यलोकयत् ।&lt;br&gt;&#xA;रुग्णौ साधूसत्तमौ च दुःखिनीं साध्विकां प्रियाम् ॥३६॥&#xA;अतिष्ठत् सहसा तत्र निषसाद पुरस्तयोः ।&lt;br&gt;&#xA;पप्रच्छेप्सितमेवाऽपि धैर्यं ददौ धनं ददौ ॥३९॥&#xA;वचनं प्रददौ ताभ्यां साधुभ्यां नृपतिः शुभम् ।&lt;br&gt;&#xA;यावद् रोगो न भवतोर्निवर्तेत तु तावता ।३८॥&#xA;नाऽस्मात् स्थानात् प्रयास्यामि त्वग्रे बदरिकाश्रमम् ।&lt;br&gt;&#xA;सह नीत्वैन यास्यामि मा खेदं कुरुतं युवाम् ॥३९॥&#xA;सर्वे वयं निवत्स्यामश्चात्रैव स्वस्थतावधिम् ।&lt;br&gt;&#xA;यद्वाऽऽज्ञया तु भवतोर्वां कृत्वा स्कन्धवाहिनौ ॥4.7.४०॥&#xA;यास्यामो बदरीतीर्थं सन्तो हि हृदयं हरेः ।&lt;br&gt;&#xA;न त्यक्तव्या मोक्षणार्थैः प्राप्ताः सन्तः कदाचन ॥४१॥&#xA;साध्वीयं मा शुचं यातु तिष्ठामस्त्वत्सहायिनः ।&lt;br&gt;&#xA;बद्रीनाथो द्रुतं चेमौ नीरुग्णौ विदधात्विह ॥४२॥&#xA;एवं निश्चित्य राजाऽपि प्रजाश्चापि हरिप्रियाः ।&lt;br&gt;&#xA;सर्वे यात्रां विहायैव साध्वर्थं तूषिताः पथि ॥४३॥&#xA;अथ भोजनपानादि फलादनं प्रचक्रिरे ।&lt;br&gt;&#xA;साधुभ्यां दत्तवन्तश्च मुद्गपक्वादिमण्डकम् ॥४४॥&#xA;पपतुस्तौ सुखं साध्वी भोजनं प्रचकार ह ।&lt;br&gt;&#xA;सर्वेऽपि भुक्तवन्तस्ते रात्र्यागमोऽभवत्ततः ॥४५॥&#xA;रात्रौ सर्वे कीर्तनं च प्रचक्रुः कण्ठरागिणः ।&lt;br&gt;&#xA;सवाद्यं श्रीनरनारायणनाम प्रचक्रिरे ॥४६॥&#xA;अथापि हिमवर्षा वै निशाऽर्धविगमेऽभवत् ।&lt;br&gt;&#xA;शीताऽनलोऽभवद् व्याप्तः सङ्घे सर्वत्र भूतले ॥४७॥&#xA;रुग्णौ प्रातर्मृतौ त्यक्त्वा प्राणान् प्रेतौ बभूवतुः ।&lt;br&gt;&#xA;रुरोध साध्वी साऽनाथा रुरुदुर्नृपतत्प्रजाः ॥४८॥&#xA;हिमस्य विगमे जाते प्रातःप्रकाशनोत्तरम् ।&lt;br&gt;&#xA;राजा सर्वान् यात्रिकाँश्च सम्बोधयन्नुवाच ह ॥४९॥&#xA;यावन्मृतौ न जीवेतां तावदन्नं त्यजाम्यहम् ।&lt;br&gt;&#xA;मरणं साधुभिः साकं मन्ये मोक्षप्रदं मम ॥4.7.५०॥&#xA;श्रुत्वैवं यात्रिकाः सर्वे नरा नार्योऽपि बालकाः ।&lt;br&gt;&#xA;प्रतिज्ञां तादृशीं चक्रुर्गृह्णामो भोजनं नहि ॥५१ ॥&#xA;यावन्नैतौ हि जीवेतां मरिष्यामोऽत्र निर्जलाः ।&lt;br&gt;&#xA;यास्यामो ब्रह्मसदनं साध्वर्थे प्राणरोधिनः ॥९२॥&#xA;किमत्र यात्रया साधून् त्यक्त्वा स्वार्थपरार्थिनाम् ।&lt;br&gt;&#xA;निष्फलं जीवनं तस्य साधूँस्त्यक्त्वा तु जीवति ॥५५३॥&#xA;अपि प्राणान् प्रदायैव साधून् संरक्षयेत् सदा ।&lt;br&gt;&#xA;गवार्थे ब्राह्मणार्थे वा साध्वर्थे च सतीस्त्रियै ॥५४॥&#xA;प्राणपणं विधायाऽपि रक्षां करोति यो जनः ।&lt;br&gt;&#xA;तस्य स्वर्गं च मोक्षश्च शरण्यस्य ध्रुवौ मतौ ॥५५॥&#xA;अपि पञ्चमहापापप्रसक्तोऽपि सतां कृते ।&lt;br&gt;&#xA;प्राणान् जहाति रक्षार्थं सर्वपापात् स मुच्यते ॥५६॥&#xA;साधुरक्षाकृतः रक्षां करोति भगवान् हरिः ।&lt;br&gt;&#xA;साधुष्वेव हरिश्चास्ते साधुरेव स्वयं हरिः ॥५७॥&#xA;या प्रीतिर्निजपुत्रेषु पत्न्यां पित्रोश्च बन्धुषु ।&lt;br&gt;&#xA;तां कृत्वा सत्सु देह्यत्र मुच्यते जन्मबन्धनात् ॥५८॥&#xA;यो यत्नः स्वकुटुम्बस्य भरणार्थं वितन्यते ।&lt;br&gt;&#xA;स चेत् कृतः सतामर्थे यत्नवान् मुच्यते ह्यघात् ॥५९॥&#xA;यथा लोकैः पक्षपातः क्रियते स्वकुटुम्बिषु ।&lt;br&gt;&#xA;तथा कृतः सतामर्थे तारयत्येव तत्कृतः ॥4.7.६०॥&#xA;यथा स्नेहो निजदेहे दैहिके वर्तते नृणाम् ।&lt;br&gt;&#xA;तथा चेज्जायते सत्सु मुच्यते भवसागरात् ॥६१ ॥&#xA;यथा स्वार्थे कृतयत्नः पुमान्न मनुते श्रमम् ।&lt;br&gt;&#xA;तथा सतां कृते यत्ने स्नेहान्न मनुते श्रमम् ॥६२॥&#xA;न पारक्यं च मनुते मनुते मोक्षकृच्छ्रमम् ।&lt;br&gt;&#xA;स एव लभते धाम्नि नारायणपदाम्बुजम् ॥६३॥&#xA;रुग्णं साधुं तु यस्त्यक्त्वा याति देही मदान्वितः ।&lt;br&gt;&#xA;स याति याम्यलोकं वै दुःखं याम्यनिभं त्विह ॥६४॥&#xA;मातृसेवाफलं पितृसेवाफलं तथा सताम् ।&lt;br&gt;&#xA;सेवया लभते कान्तसेवाफलं हि शाश्वतम् ॥६५॥&#xA;सर्वतीर्थानि साधूनां मूर्तौ वसन्ति सर्वदा ।&lt;br&gt;&#xA;साधुतीर्थाऽवमन्ता न लभते तीर्थजं फलम् ॥६६॥&#xA;साध्वोरेतयोर्मार्गेऽत्र गताऽस्वोस्त्यजनं ह्यघम् ।&lt;br&gt;&#xA;तदर्थं प्राणदानेन पुण्यं स्वर्गं च मोक्षणम् ॥६७॥&#xA;इति निश्चित्य राजा च प्रजा यात्रां विहाय वै ।&lt;br&gt;&#xA;अन्नं जलं विहायाऽपि निषेदुः शवसन्निधौ ॥६८॥&#xA;चक्रुस्ते भजनं तत्र सततं नामकीर्तनम् ।&lt;br&gt;&#xA;अथ साध्वी सती नारी प्राणान् हातुं समिच्छति ॥६९॥&#xA;कृत्वा काष्ठानि चैकत्र शवौ निधाय तत्र च ।&lt;br&gt;&#xA;यावदग्निं तत्र कर्तुं याति तावन्नृपः स्वयम् ॥4.7.७०॥&#xA;उत्प्लुत्य काष्ठचयने निपपात पुरः स्त्रियाः ।&lt;br&gt;&#xA;ततो राज्ञी तथा नार्यः प्रजाश्चापि शुचाकुलाः ॥७१ ॥&#xA;निपेतुः सहसा काष्ठचितायां मरणाय वै ।&lt;br&gt;&#xA;नारी वह्निं समुत्पाद्य शेते तु यावदेव ह ॥७२॥&#xA;शेरते भूभृताद्याश्च न निर्गच्छन्ति वह्नितः ।&lt;br&gt;&#xA;तादृशीं परमां भक्तिं विलोक्य भगवान् स्वयम् ॥७३॥&#xA;चितायाः शान्तवह्नेस्तु सजीवः सनरो हरिः ।&lt;br&gt;&#xA;उत्थितश्च हसन् दिव्यवपुश्चतुर्भुजान्वितः ॥७४॥&#xA;शङ्खचक्रगदापद्मधरो नरेण शोभितः ।&lt;br&gt;&#xA;तथा लक्ष्म्या युतः साध्व्या हसन्नाह नृपादिकान् ॥७५॥&#xA;भवन्तो मम भक्ताः स्थ सर्वस्वार्पणकारिणः ।&lt;br&gt;&#xA;साधुस्नेहयुतास्तीर्थपावनाश्चात्मसदृशाः ॥७६॥&#xA;आत्मनिवेदिनः सर्वे सर्वपापविवर्जिताः ।&lt;br&gt;&#xA;वैकुण्ठयोग्या यूयं स्थ मम प्रसन्नतान्विताः ॥७७॥&#xA;परीक्षिता मया सर्वे मदर्थकृतयत्नकाः ।&lt;br&gt;&#xA;मदर्थप्राणदातारो मदर्थकृतजीवनाः ॥७८॥&#xA;त्यक्तसंसारपुत्रादिस्नेहाः साधुपरायणाः ।&lt;br&gt;&#xA;धामयोग्या मुक्तियोग्या भवथाऽत्र हिमालये ॥७९॥&#xA;मत्प्रसादाद्दिव्यदेहा भवथाऽत्र सुगन्धिनः ।&lt;br&gt;&#xA;व्योमगाः सम्भवन्त्येव सर्वे दुःखविवर्जिताः ॥4.7.८०॥&#xA;इतो दूरं न मे बद्रिकाश्रमो विद्यतेऽनघाः ।&lt;br&gt;&#xA;आयान्तु व्योममार्गेण सहसा तु मया सह ॥८ १ ॥&#xA;इत्युक्त्वा भगवान्नारायणो नरश्च बद्रिका ।&lt;br&gt;&#xA;व्योममार्गेण सर्वांस्तान्निन्युर्बदरिकाश्रमम् ॥८२॥&#xA;बदर्यां अभितस्तत्र तस्थुस्ते भगवत्पराः ।&lt;br&gt;&#xA;ऊषुः पक्षं सेवमाना बद्रीनाथं नरं सतीम् ॥८३॥&#xA;ऋषीन्देवान्पितृगणान्दिव्यान्दिवः समागतान् ।&lt;br&gt;&#xA;वीक्षयामासुरूर्ध्वज्ञा मुक्ता इवाऽभवँश्च ते ॥८४॥&#xA;अथैकं तत्र विप्रं च तपन्तं तापसं मुनिम् ।&lt;br&gt;&#xA;व्यलोकयन् बदर्यग्रे नारायणजपान्वितम् ॥८५॥&#xA;निराहारं ध्यानमग्नं दिव्यमूर्तिं जटान्वितम् ।&lt;br&gt;&#xA;व्यपश्यँश्च द्विजस्याऽग्रे त्वायातां कन्यकां शुभाम् ॥८६॥&#xA;बदरीमूलतो दिव्यामुद्भूतामद्भुतां प्रभाम् ।&lt;br&gt;&#xA;विप्राय बदरं दत्वा व्यलीयत द्रुतं तु सा ॥८७॥&#xA;बदर्यां सा लीनभावमुपयाता नरायणी ।&lt;br&gt;&#xA;दृष्ट्वाऽऽश्चर्यं तु परमं प्राप्तास्ते नृपमानवाः ॥८८॥&#xA;तीर्थविधिं ततश्चक्रुर्नारायणस्य पूजनम् ।&lt;br&gt;&#xA;गङ्गास्नानं बदरस्य फलाहारं व्यधुस्तदा ॥८९॥&#xA;नामसङ्कीर्तनं चक्रुर्नारायणगतासवः ।&lt;br&gt;&#xA;नीराजनं हरेश्चक्रुः प्रसादं जग्धुरुत्सुकाः ॥4.7.९०॥&#xA;एकाग्रमानसा जाताः कृष्णे स्नेहद्रवान्विताः ।&lt;br&gt;&#xA;तावत्तेषां शरीराणि दिव्यानि तैजसानि वै ॥९ १ ॥&#xA;व्यजायन्त क्षणाद् बद्रि विमानं चागतं ततः ।&lt;br&gt;&#xA;निर्विकल्पसमाधिस्था दिव्येन्द्रियादिविग्रहाः ॥९२॥&#xA;तैरेव विग्रहैर्दिव्यैरारुरुहुर्विमानकम् ।&lt;br&gt;&#xA;सर्वे चतुर्भुजा दिव्या नरा नार्यश्च बालकाः ॥९३॥&#xA;वैकुण्ठमार्गं विमलं त्वविच्छिन्नं तथाऽम्बरे ।&lt;br&gt;&#xA;व्यलोकयन् हरिं नत्वा पार्षदैः सह तैजसैः ॥९४॥&#xA;ययुर्वैकुण्ठधामाऽथ जयशब्दास्तदा दिवि ।&lt;br&gt;&#xA;देवानामभवन् बद्रि महर्षीणां शुभा रवाः ॥९५६॥&#xA;नारायणाः सर्वनरा नारायण्यः स्त्रियस्तदा ।&lt;br&gt;&#xA;दिव्या वैकुष्ठयोग्यास्ते वैकुण्ठं विविशुः क्षणात् ॥९६॥&#xA;साधुरूपस्य कृष्णस्य सेवाफलं हि मोक्षणम् ।&lt;br&gt;&#xA;दाराभाग्यनृपाद्याँस्तान् स्वप्ने ददृशिरे प्रजाः ॥९७॥&#xA;मुक्तिं गतान् विमानेन महोत्सवान् प्रचक्रिरे ।&lt;br&gt;&#xA;एवं श्रीमाणिकीबद्रि बद्रिकाश्रमयात्रया ॥९८॥&#xA;मुक्तिं यान्ति मानवा वै दिव्यदेहा विमानगाः ।&lt;br&gt;&#xA;पठनाच्छ्रवणादस्य स्मरणात् संस्तवादपि ॥९९॥&#xA;भुक्तिं मुक्तिं लभन्ते वै बद्रीप्रभेतिवादिनः ।&lt;br&gt;&#xA;साक्षान्नारायणो यत्र यत्र त्वं बद्रिकाप्रभे ॥4.7.१०० ॥&#xA;यत्र महर्षयो दिव्या गङ्गा यत्र च पार्वती।&lt;br&gt;&#xA;तत्र वैकुण्ठमेवास्ते पञ्चमं तपसाऽन्वितम् ॥१० १॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने दाराभाग्यनृपस्य सहस्रमानवयुतस्य बद्रिकाश्रमयात्रायां साधुसाध्वीरूपबदरीनरनारायणदर्शनं, परीक्षणं, नारायणार्थप्राणदानं, प्रसन्नता,&lt;br&gt;&#xA;व्योम्ना वद्रिकाश्रमप्रापणं, दिव्यदेहवत्त्वं, मोक्षणं चेत्यादिनिरूपणनामा सप्तमोऽध्यायः ॥७ ॥&lt;/p&gt;</description>
    </item>
    <item>
      <title>००८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/008/</guid>
      <description>&lt;p&gt;श्रीबद्रीश्वर्युवाच-&lt;br&gt;&#xA;कोऽसौ विप्रोऽभवत् तत्र तापसो बदरीस्थले ।&lt;br&gt;&#xA;यस्मै कन्या च बदरं ददौ ब्रूहि हरे कथाम् ॥१ ॥&#xA;श्रीनरनारायण उवाच-&lt;br&gt;&#xA;ब्रह्मदेवोऽभवद्विप्रो लूनीग्रामनिवासकृत् ।&lt;br&gt;&#xA;सौराष्ट्रे वेदवेदाङ्गप्रवीणो मखकर्मठः ॥२ ॥&#xA;प्रातः स्नात्वा पूजयित्वा कृष्णं दैवतपञ्चकम् ।&lt;br&gt;&#xA;भिक्षार्थं स प्रयात्येव ग्रामवसतिसद्गृहम् ॥३ ॥&#xA;अलं प्राप्योदरपूर्णं निवर्तते गृहं निजम् ।&lt;br&gt;&#xA;अप्राप्य पूर्णं वसतिगृहाङ्गणानि यात्यपि ॥४ ॥&#xA;अलं लब्ध्वा गृहं याति पाचयित्वा स्त्रिया सह ।&lt;br&gt;&#xA;नाम्ना तु विशदाक्ष्या ३ भुङ्क्ते देवार्पणोत्तरम् ॥५ ॥&#xA;इत्येवं वर्तमानस्य गतं वर्षसहस्रकम् ।&lt;br&gt;&#xA;व्यजायत न चापत्यं पत्नी शोकातुराऽभवत् ॥६ ॥&#xA;अनपत्यस्य लोका न भवन्ति सुखदायिनः ।&lt;br&gt;&#xA;उद्धारोऽपि भवेन्नैव ऋणानुबन्धिनस्तथा ॥७ ॥&#xA;अपि मूर्खोऽपि वंशीयः समुद्धरति पूर्वजान् ।&lt;br&gt;&#xA;अपुत्रस्य गतिर्नास्ति वन्ध्याया नहि मोक्षणम् ॥८ ॥&#xA;तस्मात् प्रयतितव्यं वै पुत्रार्थं तपआदिभिः ।&lt;br&gt;&#xA;विचार्येत्थं पतिं प्राह विशदाक्षी प्रतापिनी ॥९ ॥&#xA;गतं वर्षसहस्रं वै पुत्रो नास्ति हि मानसः ।&lt;br&gt;&#xA;न गर्भजो नांऽकजश्च न दत्तो न च रक्षितः ॥4.8.१ ०॥&#xA;विना पुत्रं गतिर्नास्ति चैषितव्यः सुतस्ततः ।&lt;br&gt;&#xA;सर्वेभ्यः खलु पुत्रेभ्यो गरीयान् गर्भजः सुतः ॥१ १॥&#xA;औरसो गुणसम्पन्नः पित्रोश्च प्रतिबिम्बकः ।&lt;br&gt;&#xA;उत्पादनीयश्चावाभ्यां पुत्रो गर्भज उत्तमः ॥१२॥&#xA;देहि गर्भं हरिं ध्यात्वा कृतकृत्या भवामि यत् ।&lt;br&gt;&#xA;श्रुत्वैवं प्रमदावाक्यं विप्रः प्राह न मे सुतः ॥१३॥&#xA;ललाटे लिखितश्चास्ति न ते पुत्रो भविष्यति ।&lt;br&gt;&#xA;स्थेयं तस्मादपुत्राभ्यामावाभ्यां भवसागरे ॥१४॥&#xA;श्रुत्वैवं प्रमदा प्राह भाग्यं तपसा वर्धते ।&lt;br&gt;&#xA;पुत्रेच्छया तपः कार्यं भवता वा मया त्विह ॥१५॥&#xA;अपुत्रयोर्मरणं वै नरकाय भवेदिति ।&lt;br&gt;&#xA;ऋणानि त्रीण्यपाकृत्य मोक्षे चित्तं निवेशयेत् ॥१६॥&#xA;असाध्यं नास्ति विप्रस्य तपस्विनो विशेषतः ।&lt;br&gt;&#xA;तस्मात्तपः परं कार्यं पुत्रार्थं कान्त सर्वथा ॥१७॥&#xA;इत्युक्त्वा विररामेयं विप्रश्चिन्तां चकार ह ।&lt;br&gt;&#xA;पत्न्या वाक्यं यथार्थं वै नाऽनपत्यस्य सद्गतिः ॥१८॥&#xA;सङ्कल्पपूरकं क्षेत्रं दिव्यं बदरिकाश्रमम् ।&lt;br&gt;&#xA;गन्तव्यं तत्र यात्रार्थं पुत्रार्थं तपसेऽपि च ॥१९॥&#xA;पुत्रप्राप्तिर्भवेद्वा न मोक्षसिद्धिर्भविष्यति ।&lt;br&gt;&#xA;तस्मादुभयसिद्ध्यर्थं गन्तव्यं बदरीवनम् ॥4.8.२०॥&#xA;निर्णीयेत्थं स्त्रिया साकं ययौ बदरिकाश्रमम् ।&lt;br&gt;&#xA;तीर्थविधिं विधायैव कृत्वाऽऽसनं प्रकाशके ॥२१ ॥&#xA;तपस्तेपे भूसुरोऽसौ पत्न्या साकमहर्निशम् ।&lt;br&gt;&#xA;मासं चक्रे फलाहारं बदरस्यैव केवलम् ॥२२॥&#xA;मासं तस्थौ निराहारं हिमानिलकृताशनः ।&lt;br&gt;&#xA;मासद्वयान्ते बदरीं स्मृत्वा स्तोत्रं चकार ह ॥२३॥&#xA;&amp;lsquo;नारायणी सती साध्वी माणिकी श्रीः रमा रतिः ।&lt;br&gt;&#xA;हरिणी कमला लक्ष्मीः सदा जयतु माधवी ॥२४॥&#xA;मूलिनी पत्त्रिणी देवी शाखावती हिमालया ।&lt;br&gt;&#xA;बदराढ्या नरबीजा सदा जयतु माधवी ॥२५॥&#xA;शूलाङ्कुशधरा साध्वी ब्राह्मणी बालयोगिनी ।&lt;br&gt;&#xA;सर्वर्षिदेववासा श्रीः सदा जयतु माधवी ॥२६॥&#xA;कार्ष्णी कृष्णप्रिया शीता हेमानलनिवारिणी ।&lt;br&gt;&#xA;हर्यङ्गना ब्रह्मशीला सदा जयतु माधवी ॥२७॥&#xA;सत्त्वमयी बालकृष्णस्वरूपा पुरुषोत्तमी ।&lt;br&gt;&#xA;प्रज्ञाऽनादिकृष्णनारायणी जयतु माधवी ॥२८॥&#xA;पार्वती ब्रह्ममुक्तादिजगन्माताऽवतारिणी ।&lt;br&gt;&#xA;श्रीकृष्णे वल्लभा गोप्त्री सदा जयतु माधवी ॥२९॥&#xA;चमत्कारस्थिता देवी तापसी परमेश्वरी ।&lt;br&gt;&#xA;भक्तेच्छापूरिका चान्द्री सदा जयतु माधवी ॥4.8.३०॥&#xA;एवं स्तुत्वा नमः कृत्वोपारराम स भूसुरः ।&lt;br&gt;&#xA;विशदाक्षौ ततो गत्वा पुपूज बदरीश्वरीम् ॥३ १॥&#xA;जलं तथाऽक्षतान् पुष्पाण्युत्तमानि च शर्कराः ।&lt;br&gt;&#xA;धूपं दीपं चन्दनं च कुङ्कुमं च तथाऽम्बरम् ॥३२॥&#xA;समर्प्य बद्रिकादेव्यै नीराजनं समाचरत्॥&#xA;अपराधक्षमां चापि ययाचे विशदाक्षिका ॥३३॥&#xA;ततश्चाकाशवाक् तत्र बदर्यूर्ध्वं मनोहरा ।&lt;br&gt;&#xA;अश्रूयत विशदाक्षि बदरीव्रतमाचर ॥३४॥&#xA;&amp;lsquo;नित्यं प्रातर्बदर्यास्तु मूले सेचय वारि तु ।&lt;br&gt;&#xA;बदर्यधःशयनं च बदर्यधो निजासनम् ॥३५॥&#xA;बद्रीपत्रप्रपूतं च बदरीफलभोजनम् ।&lt;br&gt;&#xA;बद्रीछायां समासाद्य मासमेकं निवासनम् ॥३६॥&#xA;बदरीरससम्मिश्रवारिस्नानं तथोत्तमम् ।&lt;br&gt;&#xA;बदरीफलमालायाः कण्ठे नित्यं प्रधारणम् ॥३७॥&#xA;प्रकोष्ठे बदरीपत्रफलमालावधारणम् ।&lt;br&gt;&#xA;कट्यां बदरीपत्राणां मेखलायाः प्रधारणम् ॥३८॥&#xA;बदरीपुष्पगन्धस्य मञ्जर्या ग्रहणं तथा ।&lt;br&gt;&#xA;धम्मिले बदरीपुष्पमञ्जर्या धारणं तथा ॥३९॥&#xA;सायमाराधनं बद्रीप्रमायाः स्तोत्रकीर्तनम् ।&lt;br&gt;&#xA;बद्रीभूमेर्मार्जनं च बद्रीगुन्द्रस्य भक्षणम् ॥4.8.४०॥&#xA;बद्रीत्वक्चूर्णयुक्तस्य जलस्य पानमित्यपि ।&lt;br&gt;&#xA;मासान्ते बदरीबीजांऽकुररोपणमित्यपि ॥४१॥&#xA;उद्यापनं पूजनं च बदराणां प्रदानकम् ।&lt;br&gt;&#xA;यथाशक्तिस्वर्णरूप्यभूषारत्नप्रदानकम् ॥४ २॥&#xA;अन्नवस्त्रादिदानं च स्मृद्धिराज्यप्रदानकम् ।&lt;br&gt;&#xA;यथा वैभवदानं च पूजनं च विसर्जनम् ॥४३॥&#xA;साधूनां भोजनं चापि साध्वीनां भोजनं तथा ।&lt;br&gt;&#xA;कन्यानां भोजनं चापि कुमाराणां च भोजनम् ॥४४॥&#xA;वधूनां भोजनं चापि गर्भिणीनां च भोजनम् ।&lt;br&gt;&#xA;शाटिकां घर्घरीं चोलीं कुचलीं स्तनबन्धिनीम् ॥४५॥&#xA;दद्याद् दाने प्रमदाभ्यो मम प्रसादकारिणीम् ।&lt;br&gt;&#xA;धनं तु दक्षिणां दद्यात् परिहारं ततश्चरेत् ॥४६॥&#xA;एवं मासव्रतं कुर्यात्तस्याः पुत्रो भवेदिति ।&lt;br&gt;&#xA;पुत्री चापि मया तुल्या भवेन्नास्त्यत्र संशयः ॥४७॥&#xA;श्रुत्वैवं व्योमवाणी सा मासं श्रीबदरीव्रतम् ।&lt;br&gt;&#xA;प्रचकार यथाप्रोक्तं विप्रोऽपि तप आचरत् ॥४८॥&#xA;व्रतान्ते बदरीदेवी प्रसन्ना माणिकीरमा ।&lt;br&gt;&#xA;कन्यारूपा स्वयं भूत्वा निर्जगाम द्रुमान्तरात् ॥४९॥&#xA;बदरं सा करे धृत्वा ददौ तद् विप्रयोषिते ।&lt;br&gt;&#xA;विशदाक्षी फलं नेमे नेमे तां बदरीश्वरीम् ॥4.8.५०॥&#xA;पतये फललाभार्थं सा चेयेष हृदन्तरे ।&lt;br&gt;&#xA;बदरी सहसा भावं ज्ञात्वा विप्राय तद् ददौ ॥५१॥&#xA;प्रथमं बदरं दिव्यं सबीजं पुत्रदायकम् ।&lt;br&gt;&#xA;द्वितीयं बदरं चास्यै ब्राह्मण्यै सा ततो ददौ ॥५२॥&#xA;उवाच बदरीदेवी विप्रं भुङ्क्ष्व सबीजकम् ।&lt;br&gt;&#xA;पुत्रवान् त्वं यथाकालं पत्नीद्वारा भविष्यसि ॥५३॥&#xA;विशदाक्षीं ततः प्राह पुत्रस्तेऽपि ततः परम् ।&lt;br&gt;&#xA;स्नुषासङ्कल्पमात्रेण पुत्रिकावान् भविष्यति ॥५४॥&#xA;पुत्रिका सा मानसीति चाकस्माद् बालयोगिनि ।&lt;br&gt;&#xA;मत्समा श्रीहरेर्भक्ता नारायणी भविष्यति ॥५५॥&#xA;द्वितीयं बदरं तस्माद् रक्ष स्नुषार्थमव्ययम् ।&lt;br&gt;&#xA;प्रसन्नाऽस्मि भव ब्राह्मि वंशविस्तारयोगिनी ॥५६॥&#xA;पौत्रीवंशो गानसस्ते बादराख्यो भविष्यति ।&lt;br&gt;&#xA;इत्याशीर्वादमेवैतां ब्राह्मणीं ब्राह्मणं तथा ॥५७॥&#xA;दत्वा तिरोऽभवद् बद्रीनारायणी नरेश्वरी ।&lt;br&gt;&#xA;कृतकृत्योऽभवद् विप्रो विप्राणी पूर्णमानसा ॥५८॥&#xA;नारायणं बदरीशं बद्रीं प्रपूज्य भावतः ।&lt;br&gt;&#xA;उद्यापनं समस्तं च यथाशक्ति विधाय च ॥५९॥&#xA;यात्रां पूर्णां संविधाय तपःपूर्णं विधाय च ।&lt;br&gt;&#xA;ऋषीन्देवान्प्रपूज्याऽपि गङ्गां विगाह्य वै ततः ॥4.8.६०॥&#xA;शनैर्नत्वा हरिं स्मृत्वा न्यवर्ततामुभावपि ।&lt;br&gt;&#xA;ऋषीकेशं हरिद्वारं पुष्करं सिद्धपत्तनम् ॥६१॥&#xA;कृत्वा तीर्थानि तौ मासचतुष्टयोत्तरं मुदा ।&lt;br&gt;&#xA;सौराष्ट्रे त्वाययतुश्च क्षेत्रं कुङ्कुमवापिकाम् ॥६२॥&#xA;तीर्थविधिं विधायाऽपि दृष्ट्वा श्रीलोमशं मुनिम् ।&lt;br&gt;&#xA;अनादिश्रीकृष्णनारायणं प्रपूज्य तावुभौ ॥६३॥&#xA;प्रापतुः स्वगृहं लूनीग्रामं प्रसन्नमानसौ ।&lt;br&gt;&#xA;पूजाभिः पूजितौ वासं चक्रुतुर्गृहधर्मिणौ ॥६४॥&#xA;विशदाक्षी बभूवाऽपि पत्युर्दौर्हृदलक्षणा ।&lt;br&gt;&#xA;सुषुवे सा सुसमये कुमारं शुभलक्षणम् ॥६५॥&#xA;ददौ दानानि विप्रश्च जातकर्मादि चाचरत् ।&lt;br&gt;&#xA;विशदाक्षी पुत्रवतीगणनां प्रजगाम ह ॥६६॥&#xA;बद्रीपार्वीरमादेव्याः कृपयाऽपत्ययोगिनी ।&lt;br&gt;&#xA;जाता सौभाग्यसम्पन्ना सफला गृहधर्मिणी ॥६७॥&#xA;अथ काले प्रयाते च सुतो यदा युवाऽभवत् ।&lt;br&gt;&#xA;नाम्ना निकामदेवेति ख्यातिं प्राप प्रजास्वपि ॥६८॥&#xA;विवाहितः स पित्राऽपि धूनीग्रामे शुभालये ।&lt;br&gt;&#xA;गिरीश्वरस्य विप्रस्य सुतां सुरेश्वरीं सतीम् ॥६९॥&#xA;कन्यां विवाहविधिना जग्राह स तु मण्डपे ।&lt;br&gt;&#xA;साऽपि महेन्द्रतुल्यं वै बदर्यनुग्रहोद्भवम् ॥4.8.७०॥&#xA;पतिं त्वासाद्य मुमुदे निकामदेवनामकम् ।&lt;br&gt;&#xA;निकामदेवमाताऽपि स्नुषायै बदरं फलम् ॥७१॥&#xA;रक्षितं चिरकालेन सोपाख्यानं ददौ मुदा ।&lt;br&gt;&#xA;सुरेश्वरी स्नुषा भुक्त्वा फलं बदरीदैवतम् ॥७२॥&#xA;दिव्यज्ञानवती जाता सत्यसङ्कल्पशालिनी ।&lt;br&gt;&#xA;यत्तत् सुरेश्वरी पत्नी कल्पयत्येव मानसे ॥७३॥&#xA;तत्तत् सर्वं भवत्येव यथा लक्ष्मीः सरस्वती ।&lt;br&gt;&#xA;एवं ते बद्रिके प्रोक्तं सुरेश्वरीकथानकम् ॥७४॥&#xA;अथाऽग्रेऽपि कथयामि कथां ते बालयोगिनि ।&lt;br&gt;&#xA;त्वमेव बदरी जाता पुत्रिका बालयोगिनी ॥७५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने लूनीग्रामस्य ब्रह्मदेवविप्रस्याऽनपत्यस्य बद्रिकाश्रमे तपसा प्राप्तवरदानबदरफलाभ्यां पुत्रपौत्रीप्राप्तिप्रभृतिनिरूपणनामाऽष्टमोऽध्यायः ॥८ ॥&lt;/p&gt;</description>
    </item>
    <item>
      <title>००९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/009/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीरमे देवि कथां भक्तस्य पावनीम् ।&lt;br&gt;&#xA;नाम्ना निकामदेवस्य सौराष्ट्रे धूनिवासिनः ॥१ ॥&#xA;धूनिग्रामेऽवसद् विप्रः श्वशुरस्य गृहे शुभे ।&lt;br&gt;&#xA;रैवताद्रेररण्येषु वसतीनां गुरुर्हि सः ॥२ ॥&#xA;वैदिकः कर्मधर्मस्थः क्रियाकाण्डपरायणः १&lt;br&gt;&#xA;पञ्चदेवार्चनरतो यजमानसुखावहः ॥३ ॥&#xA;बभूव स क्रिया यत्र संस्कारमूलिकास्तथा ।&lt;br&gt;&#xA;विवाहादिस्वरूपिण्यो यत्र सप्ताहवाचनम् ॥४ ॥&#xA;देवोत्सवा वत्सरस्योत्सवास्तत्र प्रजाजनैः ।&lt;br&gt;&#xA;आकारितः प्रयात्येव बहुमान्यपुरःसरम् ॥५ ॥&#xA;निष्पादयति कार्याणि समस्तानि यथाविधि ।&lt;br&gt;&#xA;ग्रामे ग्रामे यजमानाः सहस्रशोऽस्य चाऽभवन् ॥६ ॥&#xA;यत्र यत्र प्रयात्येव तस्माद् द्रविणमुत्तमम् ।&lt;br&gt;&#xA;विपुलं समवाप्नोति गृहं नयति चोत्सुकः ॥७ ॥&#xA;अन्नं वस्त्राणि बहूनि विभूषा विन्दतेऽपि च ।&lt;br&gt;&#xA;यानवाहनपात्राणि तथोपकरणान्यपि ॥८ ॥&#xA;गृहीत्वा स्वगृहं याति लोभप्रधान एव ह ।&lt;br&gt;&#xA;नाऽन्येभ्यश्चापि विप्रेभ्योऽनाथेभ्यः प्रददात्यपि ॥९ ॥&#xA;सञ्चयं कुरुते सौधे वस्तूनां नित्यमेव ह ।&lt;br&gt;&#xA;स्वज्ञातीनां तथान्येषां कार्यार्थं न ददात्यपि ॥4.9.१० ॥&#xA;गृहमध्ये भवन्त्येव जीर्णानि शरदादिभिः ।&lt;br&gt;&#xA;वर्षाभिश्चापि नष्टानि जायन्ते चातपादिभिः ॥१ १॥&#xA;कीटाः खादन्ति वस्त्राणि चान्नान्यपि बहूनि च ।&lt;br&gt;&#xA;तथापि नैव लोकेभ्यः प्रददाति हि लोभवान् ॥१२॥&#xA;निकामदेवविप्रस्य पत्नी नाम्ना सुरेश्वरी ।&lt;br&gt;&#xA;भक्ताऽभूद्दानकार्येषु महोदार्यवती तथा ॥१ ३॥&#xA;भिक्षुकेभ्यः प्रददाति यथा जानाति नैव सः ।&lt;br&gt;&#xA;अन्नं वस्त्रं च पात्रं च ददात्यनाथदेहिने ॥१४॥&#xA;परमेशः प्रसन्नोऽस्तु चान्तरात्मा हरिः प्रभुः ।&lt;br&gt;&#xA;एवमुच्चार्य विप्राणी देहिभ्यः प्रददाति वै ॥१५॥&#xA;कृष्णार्पणविधानेन ददाति भक्तियोगिनी ।&lt;br&gt;&#xA;पुण्यं चास्यास्ततो नित्यं जायते शाश्वतं बहु ॥१६॥&#xA;अन्तरात्मा प्रभुश्चास्याः प्रसन्नो वर्तते ह्यति ।&lt;br&gt;&#xA;पूजाकाले च विप्राणी यदर्पयति शार्ङ्गिणे ॥१७॥&#xA;मूर्तौ हरिः समस्तं तद् गृह्णाति दिव्यरूपवान् ।&lt;br&gt;&#xA;अनादिश्रीकृष्णनारायणः श्रीवल्लभः स्वयम् ॥१८॥&#xA;श्वश्र्वाऽर्पितं बदरं सा बुभुजे पुत्रिकार्थिनी ।&lt;br&gt;&#xA;पुत्रीं तथेहमानाया विप्राण्यास्तु गृहे क्वचित् ॥१ ९॥&#xA;बद्रीरूपा नववर्षा कन्या काचित् समाययौ ।&lt;br&gt;&#xA;न मे रक्षाकरः कश्चिन्मातापितृविहीनिका ॥4.9.२०॥&#xA;न कुटुम्बं वर्तते मे रक्ष मां ब्रह्मपत्निके ।&lt;br&gt;&#xA;इत्येवमार्थयत् कन्या सुरेश्वरी मुहुर्मुहुः ॥२१ ॥&#xA;सुरेश्वरी ततो बद्रि स्नेहपरा ररक्ष ताम् ।&lt;br&gt;&#xA;कुरु कार्याणि सर्वाणि गृहस्येव सुता मम ॥२॥&#xA;पालयिष्ये सदा त्वां वै मानसी त्वं सुता मम ।&lt;br&gt;&#xA;इत्येवं स्वाश्रये पृष्ट्वा पतिं ररक्ष सा तु ताम् ॥२३॥&#xA;कन्याऽपि सेवते मत्वा मातरं पितरं च तौ ।&lt;br&gt;&#xA;अथ काले गते प्राप्ते यौवने बालयोगिनी ॥२४॥&#xA;बलं प्राप्याऽपीन्द्रियाणां विकृतिं न जगाम सा ।&lt;br&gt;&#xA;पृष्टा विवाहविषये नेत्येवं प्राह भूसुरौ ॥२५॥&#xA;उवाच मातरं त्वाध्यात्मिकं प्राग्भवयोगिनी ।&lt;br&gt;&#xA;मातर्मनुष्यदेहोऽयं मोक्षार्थं मुख्यतोऽर्जितः ॥२६॥&#xA;न मात्रार्थं प्रयोक्तव्यो भवार्थं वा मुमुक्षुणा ।&lt;br&gt;&#xA;गतान्यनेकजन्मानि तन्मात्राणि सुखानि च ॥२७॥&#xA;तत्र भुक्तानि सर्वाणि न तृष्णान्तो विलोकितः ।&lt;br&gt;&#xA;भोगे तु जायते तृष्णाऽधिका या न निवर्तते ॥२८॥&#xA;अक्षताया न मे तृष्णा विद्यते जायतेऽपि च ।&lt;br&gt;&#xA;अभुक्तायाश्च मुक्ताया मोक्षो हस्ततले मम ॥२९॥&#xA;ब्रह्म सम्पाद्यमेवाऽस्ति विवाह्यश्च नरायणः ।&lt;br&gt;&#xA;गन्तव्यं त्वात्मना तत्र श्रीमन्नारायणगृहे ॥4.9.३०॥&#xA;हरेः सङ्गो हि सत्सङ्गस्तदन्यस्तु कुसङ्गकः ।&lt;br&gt;&#xA;सत्सङ्गं दुर्लभं प्राप्य लब्धव्यः परमेश्वरः ॥३ १॥&#xA;जीवोऽयं मानवे लोके बहुधा स्त्रीर्व्यजायत ।&lt;br&gt;&#xA;नरोऽपि सम्बभूवैषः कामनां त्यक्तवान्नहि ॥३२॥&#xA;यदा सत्सङ्गमेत्यत्र विज्ञानं ज्ञानमित्यपि ।&lt;br&gt;&#xA;विवेकं भेदविज्ञानं लभते भक्तिमेति च ॥३३॥&#xA;प्रत्यक्षे श्रीकृष्णनारायणे शक्तिनिधौ प्रभौ ।&lt;br&gt;&#xA;तदा संसारपारं वै याति भक्तजनो मुदा ॥३४॥&#xA;अनादिश्रीकृष्णनारायणः श्रीपुरुषोत्तमः ।&lt;br&gt;&#xA;वर्तते भूतले मातर्गोपालकृष्णबालकः ॥३५॥&#xA;दिव्योऽनन्तब्रह्मप्रियापतिः श्रीपरमेश्वरः ।&lt;br&gt;&#xA;तं भजित्वा भयं नास्ति कालमायाकुकर्मणाम् ॥३६॥&#xA;ये भजन्ते परात्मानं त्यक्तदैहिकवासनाः ।&lt;br&gt;&#xA;साधवस्ते सदोक्ता वै साध्व्यस्ता योषितोऽपि च ॥३७॥&#xA;कामक्रोधादयो येषां सन्ति नैव कदाचन ।&lt;br&gt;&#xA;भक्तेषु चेत् क्वचित् कामो दृश्येताऽपि न बन्धकृत् ॥३८॥&#xA;भगवत्सङ्गमाप्तस्य दिव्याः कामादयः सदा ।&lt;br&gt;&#xA;कृष्णमाहात्म्ययोगेन मायाऽपि चैति दिव्यताम् ॥३९॥&#xA;अतः कृष्णे कृष्णभक्ते दुर्गुणोऽपि गुणोत्तमः ।&lt;br&gt;&#xA;दिव्य एव भवत्येव मोक्षदः पापनाशकः ॥4.9.४०॥&#xA;यत्र यत्र कृष्णनारायणो यत्र च तत्प्रियाः ।&lt;br&gt;&#xA;तद्रजोधूसरं देहं वाञ्च्छन्ति भक्तिवेदिनः ॥४१ ॥&#xA;अपि वृक्षास्तृणगुल्मा वल्लिका पशुपक्षिणः ।&lt;br&gt;&#xA;कृष्णसम्बन्धमापन्नास्ते सर्वे दिव्यतां गताः ॥४२॥&#xA;देवपूज्या भवन्त्येव तेषां सङ्गात् प्रमोक्षणम् ।&lt;br&gt;&#xA;किं पुनर्मानवा भक्ताः कृष्णसेवापरायणाः ॥४३॥&#xA;सदा कृष्णध्यानपूजानामस्मृत्यादिकारकाः ।&lt;br&gt;&#xA;मातस्त्वं भजसे कृष्णं श्रीपतिं पुरुषोत्तमम् ॥४४॥&#xA;ततोऽहं दिव्यतां प्राप्ता सेवया ते निरन्तम् ।&lt;br&gt;&#xA;नाऽन्यं पतिं समिच्छामि श्रीकृष्णकान्तमन्तरा ॥४५॥&#xA;सर्वत्र भगवत्प्रीतिहेतुस्तप उदीरितम् ।&lt;br&gt;&#xA;प्रसादितो वेधसाऽपि हरिः पूर्वं तपोमयैः ॥४६॥&#xA;निष्कामार्पणभावैश्च सनकाद्यैः प्रसादितः ।&lt;br&gt;&#xA;अन्ये विवेकवन्तोऽपि विष्णोस्तोषणहेतवे ॥४७॥&#xA;समाचरन्ति बहुधा तपांसि संयमानपि ।&lt;br&gt;&#xA;संयमेन च वर्तन्ते भगवत्प्रीतिकामुकाः ॥४८॥&#xA;बदर्यां श्वेतभवने तपः कुर्वन्ति साधवः ।&lt;br&gt;&#xA;भगवत्प्रेमलब्ध्यर्थं सेवाप्राप्त्यर्थमित्यपि ॥४९॥&#xA;अनेन वा परैश्चापि जन्मभिः पुरुषोत्तमः ।&lt;br&gt;&#xA;यावत्प्रीतो भवेत्तावत्तपः कुर्यां हि शीलिनी ॥4.9.५०॥&#xA;हरेर्दास्यप्रतापेन शिवाब्राह्मीरमासमा ।&lt;br&gt;&#xA;भविष्यामि हरेर्भक्त्या मातस्ते कृपयाऽपि च ॥५१ ॥&#xA;स्रक्चन्दनांऽशुकाऽऽभूषानैवेद्यसेवनादिभिः ।&lt;br&gt;&#xA;प्रसाद्य श्रीहरिं कान्तं प्राप्स्यामि स्वामिनं प्रभुम् ॥५२॥&#xA;इहाऽमुत्र च सर्वासां निःश्रेयसकरं हि तत् ।&lt;br&gt;&#xA;दास्यं तपःस्वरूपं वै श्रीकृष्णस्य महात्मनः ॥५३॥&#xA;तत्रोद्युक्तस्य विघ्नौघा भवन्ति न कदाचन ।&lt;br&gt;&#xA;नानाविधानि भोग्यानि स्वर्णाऽलङ्कारसम्पदः ॥५४॥&#xA;खाद्यपेयरसाद्याश्च जायन्ते बन्धनाय न ।&lt;br&gt;&#xA;मातर्लोकप्रवाहोऽयमन्धानामन्धगामिवत् ॥५५॥&#xA;वहत्येव विना ज्ञानं यत्पारो नैव लभ्यते ।&lt;br&gt;&#xA;कामिन्यो विधवाश्चापि कामतृष्णाऽऽकुलास्तु याः ॥५६॥&#xA;मृतं कान्तं प्रशोचन्ति चाश्रयन्ति नरान्तरम् ।&lt;br&gt;&#xA;कृष्णैकभक्तिमत्यस्तु तरुण्यः सधवा अपि ॥५७॥&#xA;कामसुखं त्ववमप्य भजन्ति श्रीहरिं पतिम् ।&lt;br&gt;&#xA;एषणा वासना चाप्यविवेकस्तत्र बन्धनम् ॥५८॥&#xA;दिव्यता भावना चात्मज्ञानं निःश्रेयसां प्रदम् ।&lt;br&gt;&#xA;तस्मात् प्रीतये कृष्णस्य प्रेमभक्तियुतं तपः ॥५९ ॥&#xA;कर्तव्यं मोक्षदं मातर्मया त्वत्सन्निधाविह ।&lt;br&gt;&#xA;कृष्णे प्रीतिः प्रकर्तव्या मातः प्रेष्ठतमे मया ॥4.9.६०॥&#xA;यद्यत् प्रियं भवत्यस्य कार्यं तत्तन्मया सदा ।&lt;br&gt;&#xA;तस्य रुच्यनुसारेण वृत्त्यं नित्यं मया तथा ॥६ १ ॥&#xA;विप्रकृष्टेऽन्तिके वापि स्थेयं तदाज्ञया सदा ।&lt;br&gt;&#xA;नाऽप्रियं निजभक्तस्य क्वापि कृष्णः करोति हि ॥६२॥&#xA;भक्तिमती यत्र यत्र वर्तते च तदाज्ञया ।&lt;br&gt;&#xA;तत्र तत्र हरिर्याति भक्तायाः प्रेमसंवशः ॥६३॥&#xA;अतो नैव हि भक्ताया विरहोऽस्य भवेत् क्वचित् ।&lt;br&gt;&#xA;कृष्णो भक्तस्य विरहं सोढुं शक्तो न वै क्वचित् ॥६४॥&#xA;मातः शरीरमेतत्तु मायिकं जीवबन्धकृत् ।&lt;br&gt;&#xA;जन्मनः कारणं माया तमोऽज्ञानं च मोहनम् ॥६५॥&#xA;सत्सङ्गं सम्विधायैव मायामोहादि नाशयेत् ।&lt;br&gt;&#xA;प्रेम्णा ध्यायेत् परब्रह्म साक्षाद्धरिं रमापतिम् ॥६६॥&#xA;क्षेत्रज्ञेशं परमेशं हृत्स्थं कान्तं मनोहरम् ।&lt;br&gt;&#xA;दिव्यानन्दप्रदं ध्यायेद् बालकृष्णं जगत्पतिम् ॥६७॥&#xA;कर्णाभ्यां शृणुयात्तस्य लीलाचरित्रमुत्सवात् ।&lt;br&gt;&#xA;हरेलींला गरीयस्यस्तपोदानेभ्य उत्तमाः ॥६८॥&#xA;हरेर्योगेन मातर्वै निष्कामत्वं सदा भवेत् ।&lt;br&gt;&#xA;पूर्णकामस्य योगेन सदा स्यात् पूर्णकामता ॥६९॥&#xA;दृष्ट्वा नरं बालकं वा युवानं वृद्धमित्यपि ।&lt;br&gt;&#xA;विक्रियां प्राप्नुयान्नारी मायायुक्ता हि सा मता ॥4.9.७०॥&#xA;नरस्य त्रिविधस्याऽपि त्वङ्गानां दर्शने सति ।&lt;br&gt;&#xA;विक्रियां तु मनाक् प्राप्ता भवेत् साऽपि तु मायिकी ॥७१ ॥&#xA;पशुं दृष्ट्वा यथा तद्वन्नरं दृष्ट्वा न विक्रियाम् ।&lt;br&gt;&#xA;प्राप्नुयात् सा भवेज्जितेन्द्रिया नारी विरागिणी ॥७२॥&#xA;रहो विकारमापन्ना मध्यरागा हि सोच्यते ।&lt;br&gt;&#xA;पुंसो योगेऽपि यस्या न विकृतिः सा तु चेश्वरी ॥७३॥&#xA;ब्राह्मी मुक्तानिका बोध्या ब्रह्मप्रिया हरिप्रिया ।&lt;br&gt;&#xA;महावैराग्यसम्पन्ना दिव्यनाराणप्रिया ॥७४॥&#xA;एतादृशी तु या नारी नारायणपरेश्वरे ।&lt;br&gt;&#xA;वीक्ष्य कामं मदं क्रोधं दिव्यं तं मनुते सदा ॥७५॥&#xA;तस्या ज्ञेयोपासना तु मेरुतुल्या हि निश्चला ।&lt;br&gt;&#xA;तयाऽऽप्नुयान्महासिद्धिमुत्तमामिह जन्मनि ॥७६॥&#xA;मायादोषैः काममानस्वादैर्दग्धाशयस्त्रियाः ।&lt;br&gt;&#xA;कृतार्थता न वै स्याद्धि प्राप्तौ सत्यामपि प्रभोः ॥७७॥&#xA;मायादोषा नाशनीया अमायिकप्रसेवनैः ।&lt;br&gt;&#xA;अमायिको हरिः साक्षात्तत्सन्तश्चाप्यमायिकाः ॥७८॥&#xA;तेषां समागमात् त्याज्या माया च मायिकाऽरयः ।&lt;br&gt;&#xA;ब्रह्मभूतया वृत्त्यं वै दास्या कृष्णस्य योषिता ॥७९॥&#xA;न स्थातव्यं क्षणं चापि विना कार्ष्णीं हि सङ्गतिम् ।&lt;br&gt;&#xA;नराकारे हरौ स्थेयं सर्वानन्दप्रदे प्रभौ ॥4.9.८०॥&#xA;साधुवाक्यानि सङ्गृह्य वृत्त्यं श्रीपरमेश्वरे ।&lt;br&gt;&#xA;अहम्ममते सन्त्यज्य वर्तितव्यं मया हरौ ॥८१ ॥&#xA;कठिनानि सद्वचांसि ह्यपि ग्राह्याणि सर्वथा ।&lt;br&gt;&#xA;अगुणाः संविनश्यन्ति प्रसादात् परमात्मनः ॥८२॥&#xA;दुर्गुणाश्च विनश्यन्ति सतां प्रसादनात्ततः ।&lt;br&gt;&#xA;वृत्त्यं तदग्रे निश्छद्ममनोदेहेन्द्रियादिभिः ॥८३॥&#xA;सर्वथा तत्प्रियं कार्यं कार्यं नैवाऽपराधनम् ।&lt;br&gt;&#xA;अपराघे क्वचिज्जाते प्रसादनीयाः सेवनैः ॥८४॥&#xA;सन्तो यस्याः प्रसन्नाः स्युस्तस्याः कालभयं नहि ।&lt;br&gt;&#xA;श्रेयः परं निश्चितं च तस्याः स्यान्नात्र संशयः ॥८५॥&#xA;ज्ञानवती ब्रह्मरूपा न बिभेति कुतश्चन ।&lt;br&gt;&#xA;कृतार्था कृष्णयोगेन मातर्भवति भामिनी ॥८६॥&#xA;विश्वस्ता श्रीहरौ सत्सु न बिभेति कुतश्चन ।&lt;br&gt;&#xA;अनादि श्रीकृष्णनारायणस्याऽस्मीतिनिश्चिता ॥८७॥&#xA;स्निग्धप्रीतिमती कृष्णे न बिभेति कुतश्चन ।&lt;br&gt;&#xA;कृष्ण एव वरस्तस्याः पातिव्रत्यं हरौ सदा ॥८८॥&#xA;हृदयेऽस्या भयं नास्ति कृतार्थाया हरेः श्रियाः ।&lt;br&gt;&#xA;कृष्णस्य वा सतां प्रीत्यै सर्वं जह्याद्धि मायिकम् ॥८९॥&#xA;राज्यं पतिं च भोगाँश्च गृहं कुटुम्बिनः स्त्रियम् ।&lt;br&gt;&#xA;न तस्याः क्वापि किमपि भयं त्वन्यत् प्रजायते ॥4.9.९०॥&#xA;दिक्करिणी मदोन्मत्ता यथा तथैव सा भवेत् ।&lt;br&gt;&#xA;कृष्णग्रहगृहीतात्मा नान्यदिच्छेत् कदाचन ॥९ १ ॥&#xA;अनेनैव हि देहेन यायात् सा परमां गतिम् ।&lt;br&gt;&#xA;संस्कृता चाऽसंस्कृता वा भगवद्धाम याति सा ॥९२॥&#xA;ब्रह्मधामाऽधिपः कृष्णो विरहाऽक्षमिणामिह ।&lt;br&gt;&#xA;सुखायाऽऽयाति च सुखयित्वा नयति चाऽक्षरम् ॥९३॥&#xA;एवं सर्वेषु चाण्डेषु भक्तसुखाय जायते ।&lt;br&gt;&#xA;सुखयित्वा सखीन् सखीर्नयत्यक्षरधाम सः ॥९४॥&#xA;देवेषु जायते कृष्णः क्वचिदृषिषु पितृषु ।&lt;br&gt;&#xA;क्यचिन्नरेषु नारीषु यादस्सु पशुपक्षिषु ॥९५॥&#xA;यावदर्थं विनिर्वर्त्य मूलरूपं व्रजत्ययम् ।&lt;br&gt;&#xA;द्विभुजं तु निजं रूपं न्राकृति मुक्तसेवितम् ॥९६॥&#xA;भक्तेच्छया क्वचिन्निजेच्छयाऽपि बहुबाहुमान् ।&lt;br&gt;&#xA;गृहस्थो वा विरक्तो वा जायते पुरुषोत्तमः ॥९७॥&#xA;श्रेयोमूर्तिः सर्वथैव मातः सोऽस्ति परेश्वरः ।&lt;br&gt;&#xA;बहुरूपं महैश्वर्यं मातस्तस्य कृपानिधेः ॥९८॥&#xA;दास्यो जानन्ति नाऽन्यास्तु कृष्णस्य चान्तरात्मनः ।&lt;br&gt;&#xA;सोऽन्तर्यामिस्वरूपेण सर्वत्राऽऽस्ते वरः प्रभुः ॥९९॥&#xA;तस्मै समर्पिता चास्मि मातः कृष्णाय सर्वथा ।&lt;br&gt;&#xA;कृष्णाश्रयबला चाहं नान्यं पतिं वृणोमि वै ॥4.9.१ ००॥&#xA;हरे कृष्ण बालकृष्ण श्रीकान्त पुरुषोत्तम ।&lt;br&gt;&#xA;त्वमेव मे पतिर्नित्यस्तवाऽस्मि शरणं गता ॥१० १॥&#xA;इत्युक्त्वा सा विरराम बद्रिके बालयोगिनी ।&lt;br&gt;&#xA;सुरेश्वरी च माताऽपि महाश्चर्यपराऽभवत् ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां सुरेश्वरीविप्राण्यै पुत्रीरूपाया बदर्या बालयोगिन्या मुक्ताया ब्रह्मभावोपदेशादिरितिनिरूपणनामा नवमोऽध्यायः ॥९ ॥&lt;/p&gt;</description>
    </item>
    <item>
      <title>०१०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/010/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/010/</guid>
      <description>&lt;p&gt;श्रीनरनारायण उवाच-&lt;br&gt;&#xA;ततः सुरेश्वरी माता पुनः पप्रच्छ कन्यकाम् ।&lt;br&gt;&#xA;कथं प्राप्येत भगवान् पुनर्मे वद विस्तरात् ॥१ ॥&#xA;इत्युक्ता सा पुनः प्राह प्रसन्ना बालयोगिनी ।&lt;br&gt;&#xA;तत्सर्वं ते कथयामि शृणु बद्रीरमे हितम् ॥२ ॥&#xA;मातः प्राप्यो भवेत् कृष्णनारायणोऽतिसेवया ।&lt;br&gt;&#xA;दास्येन स्नेहपूरेण तदर्थार्पणकर्मभिः ॥३ ॥&#xA;देहस्तस्य कृते कार्यस्तदर्थानीन्द्रियाण्यपि ।&lt;br&gt;&#xA;तदर्थं मानसं चाहं चित्तं बुद्धिस्तदर्थिका ॥४ ॥&#xA;कामो मोदः प्रमोदश्चोत्सवो महस्तदर्थकाः ।&lt;br&gt;&#xA;रमणं स्वपनं केलिः स्पर्शः शय्या तदर्थिकाः ॥५ ॥&#xA;अन्तरं वा बहिश्चापि रहस्यं च तदर्थकम् ।&lt;br&gt;&#xA;गुप्तं प्रकाशं सर्वं वा तदर्थं कार्यमञ्जसा ॥६ ॥&#xA;तेन लभ्येत कमलाकान्तः कान्ततया प्रभुः ।&lt;br&gt;&#xA;मया तदर्थं सर्वं वै कृतं चाहर्निशं मम ॥७ ॥&#xA;मिलिष्यतीति भगवान् भक्तायाः स्नेहपाशवान् ।&lt;br&gt;&#xA;भगवन्तं हृदये मे पश्यामि संस्मरामि च ॥८ ॥&#xA;शयने भोजने याने मातः पश्यामि तं मनाक् ।&lt;br&gt;&#xA;हसमानं क्वचित् कान्तं चाह्वयन्तं निजान्तिके ॥९ ॥&#xA;रममाणं रामये तं रममाणा हि तन्मयी ।&lt;br&gt;&#xA;स एवं मे व्यवस्थासु सहयुक्तो विभाव्यते ॥4.10.१ ०॥&#xA;नैनं त्यक्त्वा परं कञ्चित् स्मरामि मातरन्वहम् ।&lt;br&gt;&#xA;खानपानगतिस्थानशयनश्रवणादिषु ॥१ १॥&#xA;तमेव श्रीप्रभाकान्तं प्रसेवे सहयोगिनी ।&lt;br&gt;&#xA;रमाभर्तुश्च साधूनां कृपयाऽहं तथाविधा ॥१२॥&#xA;आहारनियमं प्राप्ता नारायणे परात्मनि ।&lt;br&gt;&#xA;आत्मनः संयमं प्राप्ता मालतीशे परात्मनि ॥१ ३॥&#xA;एतादृशी सदा साध्या कृष्णेकान्तिकता स्थिरा ।&lt;br&gt;&#xA;सर्वाभिश्चापि नारीभिस्तदा मोक्षः करे स्थितः ॥१४॥&#xA;ब्रह्मचर्यव्रतं तद्वै यद्वै ब्रह्मणि कामना ।&lt;br&gt;&#xA;ब्रह्मचर्यव्रतेनैव धर्माः सिद्ध्यन्ति सर्वशः ॥१५॥&#xA;मुख्यं कार्यं कृष्णयोगो नारीणां सर्वदोत्तमः ।&lt;br&gt;&#xA;दिव्यताऽऽपादको मातर्मोक्षस्तेन प्रजायते ॥१६॥&#xA;श्रीकृष्णे कान्तवृत्तिर्या परावर्त्त्या न सा क्वचित् ।&lt;br&gt;&#xA;पोषणीया साधुसङ्गात् प्रयत्नेन हि योषिता ॥१७॥&#xA;कृष्णस्याऽरुचिकृद् यत्तत् परावृत्त्यं द्रुतं खलु ।&lt;br&gt;&#xA;अप्रसादकरो भावस्त्याज्यो निसर्गजोऽपि वै ॥१८॥&#xA;नित्यं सदनुरोधेन वर्तितव्यं सुयोषिता ।&lt;br&gt;&#xA;सा जायते सङ्गयोग्या दिव्यमुक्तिप्रदायिनी ॥१९॥&#xA;देहाभिमानं मानं वा त्याज्यं कृष्णान्तिके सदा ।&lt;br&gt;&#xA;एवंविधाया भक्ताया श्रेयःसिद्धिर्भवेदिह ॥4.10.२०॥&#xA;सत्सङ्गस्तादृशीनार्याः कर्तव्यः श्रेयसाम्प्रदः ।&lt;br&gt;&#xA;या कृष्णे योजयेत् स्निग्धा सैव माता पिता प्रभुः ॥२१॥&#xA;या कृष्णं स्मारयेन्नैव योजयेन्न परेश्वरे ।&lt;br&gt;&#xA;श्रेयोहेतुं बोधयेन्न शैथिल्यं दर्शयेद्धरौ ॥२२॥&#xA;दोषान् प्रदर्शयेत् सत्सु श्रीकृष्णे दुर्गुणाँस्तथा ।&lt;br&gt;&#xA;पातयेद् भगवद्योगात् सा सङ्गार्हा न सर्वथा ॥२३॥&#xA;तस्या वचनं मान्यं न स्थेयं साकं तया न च ।&lt;br&gt;&#xA;निरयाणां प्रदात्री या सा न माता शुभावहा ॥२४॥&#xA;कृष्णश्च्यवेत यद्वाक्यान्मान्यं तस्या वचो नहि ।&lt;br&gt;&#xA;कुतर्काश्चेत् हृदयेऽपि भवेयुः कृष्णबाधकाः ॥२५॥&#xA;तदा कृष्णस्य सततं कर्तव्यं कीर्तनं शुभम् ।&lt;br&gt;&#xA;प्रार्थनीयोऽपि भगवान् दीनबन्धुर्दयार्णवः ॥२६॥&#xA;हरे नारायण कृष्ण तवाऽस्मि पाहि मामिह ।&lt;br&gt;&#xA;सतां नामानि दिव्यानि कीर्तनीयानि वै तथा ॥२७॥&#xA;आत्मनिष्ठा तथा कृष्णनिष्ठा कार्या दृढा सदा ।&lt;br&gt;&#xA;दिव्यता च भवेच्छ्रेष्ठा कुतर्काणां विनाशिनी ॥२८॥&#xA;कृष्णस्याकारसंस्फूर्तिर्यथा स्यात् कार्यमेव तत् ।&lt;br&gt;&#xA;यत्र रूपे न वै कृष्णो द्रष्टव्यं रूपमेव न ॥२९॥&#xA;यत्र गन्धे न वै कृष्णो घ्रातव्यो गन्ध एव न ।&lt;br&gt;&#xA;यत्र स्पर्शे न वै कृष्णः स्प्रष्टव्यः स्पर्श एव न ॥4.10.३०॥&#xA;यत्राऽऽनन्दे न वै कृष्ण आनन्दयितव्य एव न ।&lt;br&gt;&#xA;यत्र स्वादे न वै कृष्ण आस्वादनीय एव न ॥३ १॥&#xA;यत्र स्वापे न वै कृष्णः स्वपितव्यं न तत्र ह ।&lt;br&gt;&#xA;यत्र स्थाने न वै कृष्णः स्थातव्यं तत्र नैव च ॥३२॥&#xA;यत्र वेषे हरिर्नास्ति वेषो विषायते मम ।&lt;br&gt;&#xA;यत्र तत्त्वे न वै कृष्णः सर्वं दुःखायते मम ॥३३॥&#xA;ईदृग्भावादिसंसिद्ध्या कृष्णः सिद्ध्यति कान्तवत् ।&lt;br&gt;&#xA;ईदृक् श्रीकृष्णयोगेन मातर्मुक्ता भवाम्यहम् ॥३४॥&#xA;मुक्तया च मया नित्यं सेव्यते परमेश्वरः ।&lt;br&gt;&#xA;एवंविधा ब्रह्मवेत्त्री परमाप्नोति मापतिम् ॥३५॥&#xA;भक्त्याश्रयं परब्रह्म प्रत्यक्षं पुरुषोत्तमम् ।&lt;br&gt;&#xA;भक्त्या त्वनन्यया मातश्चाप्नोति कृष्णकामिनी ॥३६॥&#xA;पृथिवी स्त्री सदा बोध्या बीजप्रदः पतिः प्रभुः ।&lt;br&gt;&#xA;सर्वा नार्यः कृष्णपत्न्यः पार्थिव्यो माधवाङ्गनाः ॥३७॥&#xA;अक्षरं चावताराश्च मुक्ता मुक्तानिकास्तथा ।&lt;br&gt;&#xA;ईश्वराश्च सुरा माया तत्त्वानि चेतनास्तथा ॥३८॥&#xA;शरीरं यस्य कृष्णस्य शरीरं त्वङ्गनात्मकम् ।&lt;br&gt;&#xA;स कृष्णः सर्वतत्त्वात्मा सर्वरूपपतिः प्रभुः ॥३९॥&#xA;पुरुषोत्तमरूपः स ब्रह्मपुरेश्वरो नरः ।&lt;br&gt;&#xA;अनन्तैश्वर्यसम्पन्नः साक्षात् सेव्योऽस्ति नः पतिः ॥4.10.४०॥&#xA;एवं ज्ञानं परज्ञानं मुक्तिसाधनमुत्तमम् ।&lt;br&gt;&#xA;पूर्णज्ञानवती सा स्यात् कृष्णस्यैव हि कामिनी ॥४१॥&#xA;चाञ्चल्यवर्जिता स्यात् सा कृष्णेतरस्मिन् सर्वथा ।&lt;br&gt;&#xA;कृष्णे नेत्रं योजनीयं त्वक् कृष्णे श्रीरमेश्वरे ॥४२॥&#xA;हस्तपादास्तथा कृष्णे योक्तव्याः माधवीश्वरे ।&lt;br&gt;&#xA;इन्द्रियाणि समस्तानि योक्तव्यानि रमेश्वरे ॥४३॥&#xA;चाञ्चल्यं सर्वथा कृष्णे लग्नं स्थिरतरं भवेत् ।&lt;br&gt;&#xA;श्रद्धायास्तारतम्येन यत्नशैथिल्ययोगतः ॥४४॥&#xA;तारतम्यं स्थिरत्वेऽपि हरौ भक्तस्य सम्भवेत् ।&lt;br&gt;&#xA;सत्सेवायां परा श्रद्धा यस्यास्तस्या हरावपि ॥४५॥&#xA;भवत्येव न सन्देहः सा दिव्या जायते द्रुतम् ।&lt;br&gt;&#xA;लक्ष्मीनारायणसंहितायास्तु सत्कथा मुहुः ॥४६॥&#xA;श्रोतव्यास्ताभिरुदयो भक्तेः स्नेहस्य जायते ।&lt;br&gt;&#xA;हरौ स्निग्धा हरिण्येव नारायणी प्रजायते ॥४७॥&#xA;गाढः स्नेहो हरौ नित्यवियोगाऽसहनात्मकः ।&lt;br&gt;&#xA;जायते योषितो यस्याः सा स्वाभीष्टवियोजने ॥४८॥&#xA;प्राणान् जह्याद् विना कृष्णं सर्वं तस्या विषायते ।&lt;br&gt;&#xA;विकला जायते कृष्णं विना सौख्यं लभेत न ॥४५॥&#xA;रक्ताऽस्थिमलमांसादिभृतेषु सर्वदेहिषु ।&lt;br&gt;&#xA;विरागभावमापन्ना स्थैर्यं नैति हि कुत्रचित् ॥4.10.५०॥&#xA;पुरुषा दुर्लभा नैव श्रेयोऽध्वपरिपन्थिनः ।&lt;br&gt;&#xA;संसारभ्रमदातारः परत्राऽत्र च दुःखदाः ॥५१॥&#xA;दुष्पूरकामाः सर्वस्वहर्तारो न हिताः परे ।&lt;br&gt;&#xA;बहुजन्मसु भुक्तास्ते मुहुर्जन्मप्रदा नराः ॥५२॥&#xA;एक एव हि सत्सङ्गः श्रीकृष्णो मोक्षदो मम ।&lt;br&gt;&#xA;तं विना पुत्तलं सर्वं कथं पुत्तलमाश्रये ॥५३॥&#xA;आत्मनिष्ठावती नारी नरेक्षणान्न मुह्यति ।&lt;br&gt;&#xA;नापि क्षुभ्यति युक्तात्मा दिव्या कृष्णप्रिया क्वचित् ॥५४॥&#xA;आत्मात्मा नित्यसुखवान् स प्राप्यो माधवीश्वरः ।&lt;br&gt;&#xA;आत्माऽहं ब्रह्मरूपाऽस्मि दास्यस्मि वै प्रभापतेः ॥५५॥&#xA;ब्रह्मात्माऽसङ्ख्यसखीभिः सेवितस्य प्रियाऽस्म्यहम् ।&lt;br&gt;&#xA;स कृष्णोऽस्ति नराकारः स कृष्णः शरणं मम ॥५६॥&#xA;एवंविधाया भक्ताया दिव्या दृष्टिर्विवर्धते ।&lt;br&gt;&#xA;अतो न स्वर्गभोगानामिच्छास्तस्याः प्रवर्तते ॥५७॥&#xA;तदा लौकिकदेहानां भोगतृष्णा कुतस्तराम् ।&lt;br&gt;&#xA;एतादृश्या नित्यसाध्व्या योगिन्याः परमं सुखम् ॥५८॥&#xA;माया तु दुःखरूपाऽस्ति ह्यभक्तायाः कृते सदा ।&lt;br&gt;&#xA;भक्तायास्तु कृते कृष्णे सेवायां पुष्टिदा हि सा ॥५९॥&#xA;भक्तायाः सुखदा कृष्णयोगदा दिव्यताप्रदा ।&lt;br&gt;&#xA;मोक्षदाऽपि भवत्येव कृष्णप्रसाददायिनी ॥4.10.६०॥&#xA;माया बन्धकरी या वै ह्यभक्तानां कृते मता ।&lt;br&gt;&#xA;भक्तानां योषितां सा तु भक्तिपुष्टिकरी मता ॥६१॥&#xA;देहेन मनसा वाचाऽर्पणेन कामनादिभिः ।&lt;br&gt;&#xA;सेवन्ते योषितः कृष्णं देहाद्यास्तत्र मोक्षदाः ॥६२॥&#xA;कृष्णप्रसन्नताप्राप्तिसाधनं स्त्रीवपुस्ततः ।&lt;br&gt;&#xA;प्रसादितो गोपिकाभिर्मोक्षदो माधवीश्वरः ॥६३॥&#xA;तथा मया प्रसाद्योऽयं रमाकृष्णनारायणः ।&lt;br&gt;&#xA;सर्वात्माऽक्षरनाथश्च कालकालेश्वरेश्वरः ॥६४॥&#xA;यत्र कृष्णाचार्यकान्ते विकल्पोऽन्यो न जायते ।&lt;br&gt;&#xA;निर्विकल्पा स्थितिः सा वै साधनीया हि योषिता ॥६५॥&#xA;नरवत् कामभावेषु प्रवर्तेत प्रभुर्यदि ।&lt;br&gt;&#xA;अधिकोऽपि प्रवर्तेत प्रवर्तेत ततोऽधिकः ॥६६॥&#xA;सर्वविषयभोगेषु प्रवर्तेत ततोऽतिगः ।&lt;br&gt;&#xA;सर्वलोकविगर्ह्येषु तथापि माधवीश्वरे ॥६७॥&#xA;शङ्का यस्या न जायेत दिव्यता उतजायते ।&lt;br&gt;&#xA;सर्वकर्तरि कृष्णे वै घटते सर्वकारणे ॥६८॥&#xA;सर्वमेवेति जानाति सेवते सा हरिप्रिया ।&lt;br&gt;&#xA;हरिस्तु वह्निवद् व्योमवत्तथा लेपवर्जितः ॥६९॥&#xA;कोटिश्वराणीभोक्ताऽपि कोटिमुक्तानिकापतिः ।&lt;br&gt;&#xA;बोद्धव्यः सर्वदा धाम्नि राधाप्रज्ञारमापतिः ॥4.10.७०॥&#xA;यद्दिव्यं भगवद्धाम ब्रह्म चामृतमक्षरम् ।&lt;br&gt;&#xA;तत्र मया प्रापणीयः कृष्णः कान्तः प्रियः पतिः ॥७१ ॥&#xA;एवंविधा मम प्रज्ञा प्रमा विकल्पवर्जिता ।&lt;br&gt;&#xA;श्रीकृष्णे सर्वदा चास्तु स्वामिश्रीमतिवल्लभे ॥७२॥&#xA;एवं शिष्या निर्विकल्पनिश्चयाढ्या हरिप्रया ।&lt;br&gt;&#xA;कृतकृत्या निर्भया च कार्ष्णी नारायणी मता ॥७३॥&#xA;कृष्णसम्पत्तियुक्ताद्वै गुरोर्निजेष्टसिद्धयः ।&lt;br&gt;&#xA;प्रजायन्ते ततः सेव्यो गुरुर्नारायणस्थितिः ॥७४॥&#xA;गुरोर्बलेन शिष्याऽपि कनिष्ठोत्कृष्टतां व्रजेत् ।&lt;br&gt;&#xA;निर्विकल्पस्थितिर्यस्याः साक्षात्कृष्णपदाम्बुजे ॥७५ ॥&#xA;सा नैवाऽऽकृष्यते त्वन्यैः कृष्णशून्यैस्तरङ्गकैः ।&lt;br&gt;&#xA;भगवन्तं प्रपन्ना या न त्वन्यमानसा क्वचित् ॥७६॥&#xA;सा मायापारमापन्ना ब्रह्मप्रिया न संशयः ।&lt;br&gt;&#xA;कृष्णे कृष्टशरीरा सा जायते पुरुषोत्तमी ॥७७॥&#xA;कृष्णानन्दे कृष्णपत्नी भूत्वाऽश्नुतेऽतिकामनाः ।&lt;br&gt;&#xA;कृष्णसेवां तु सम्प्राप्ता मोदते कृष्णकान्तके ॥७८॥&#xA;एवं मातर्महानारायणकृष्णं भजाम्यहम् ।&lt;br&gt;&#xA;दासी भूत्वाऽङ्गनारूपा सेवे श्रीवल्लभम् प्रभुम् ॥७९॥&#xA;अरुचिर्भूयसी मेऽस्ति कृष्णहीने तु वस्तुनि ।&lt;br&gt;&#xA;अतस्तु मायिके त्यागे सदाऽस्ति वै रुचिर्मम ॥4.10.८०॥&#xA;सत्सु प्रीतिर्हरौ प्रीतिर्नैसर्गिकी ममाऽस्ति च ।&lt;br&gt;&#xA;श्रीकृष्णे वल्लभे सर्वस्वामिनि रुचिरस्ति मे ॥८१॥&#xA;नित्यं मङ्गलमूर्तिर्वै कृष्णनारायणः प्रभु ।&lt;br&gt;&#xA;अवतारी समस्ताविर्भावानां परमेश्वरः ॥८२॥&#xA;परितश्चान्तरे बाह्ये सोऽयं कान्तो मयेक्ष्यते ।&lt;br&gt;&#xA;दिव्यो दिव्यगुणागारः साकारो दिव्यभूषणः ॥८३॥&#xA;कोटिमुक्तानिकाकान्तश्चातितेजःप्रपूरितः ।&lt;br&gt;&#xA;दिव्यलावण्यमाधुर्यौज्ज्वल्यशीतलताऽन्वितः ॥८४॥&#xA;दिव्यचन्दनपुष्पाद्यैरर्चितो ब्रह्मशक्तिभिः ।&lt;br&gt;&#xA;अतिप्रीत्या वीक्षमाणो मां कटाक्षेण हर्षकृत् ॥८५॥&#xA;प्रतिक्षणं चेक्ष्यतेऽयं नवो नवो हरिः पतिः ।&lt;br&gt;&#xA;तत्र भक्तिर्मम मातर्निष्कामा निश्चला सदा ॥८६॥&#xA;पुत्रे धने स्त्रियां कान्ते इव स्नेहो हरौ मम ।&lt;br&gt;&#xA;एवं सत्सु हरेश्चापि प्रेम साहजिकं मम् ॥८७॥&#xA;तेषां कीर्तनवेलायां मनो मे तत्र धावति ।&lt;br&gt;&#xA;श्रीकृष्णे वल्लभाचार्ये गोपीनां वल्लभे प्रभौ ॥८८॥&#xA;ताराभे त्वात्महृदये विद्युदाभेऽनलप्रभे ।&lt;br&gt;&#xA;वाडवाभे महातेजोनिभे चात्मनि मे धवः ॥८९॥&#xA;ममाऽऽनन्दप्रदश्चास्ते ब्रह्मानन्दप्रवर्षकः ।&lt;br&gt;&#xA;सर्वानन्दप्रदश्चास्ते तादात्म्येन सदा मयि ॥4.10.९०॥&#xA;निरावरणरूपाऽहं पश्यामि स्वामिनं मयि ।&lt;br&gt;&#xA;महामोदप्रदं शुद्धं पूर्णं पश्यामि मत्परम् ॥९ १॥&#xA;एतादृश्या मम मातर्मायारागो न विद्यते ।&lt;br&gt;&#xA;नैर्गुण्ये वर्तमानायाः कुतो वै गुणलेपना ॥९२॥&#xA;कुतोऽत्र वासनाश्चापि कुतः कर्माशयास्तथा ।&lt;br&gt;&#xA;कुतः कोशा भौतिकाश्च कुत सङ्गो विनाशिनाम् ॥९३॥&#xA;कुतो द्रोहश्च भक्तानां कुतो दोषेक्षणं सताम् ।&lt;br&gt;&#xA;कुतोऽहम्ममतास्पर्शः कुतो भेदादि कल्मषम् ॥९४॥&#xA;कुतो मानं सर्वदोषनिकरं सत्सु मापतौ ।&lt;br&gt;&#xA;राधारमणयोगेन मातर्दिव्यं समस्तकम् ॥९५॥&#xA;विद्यते मे शरीरं च शारीरोऽपि सुसेवकः ।&lt;br&gt;&#xA;एतादृशीनां मुक्तानामन्यासां कृष्णयोषिताम् ॥९६॥&#xA;मातर्भवामि पत्त्राणा रजोधूल्यादिधूसरा ।&lt;br&gt;&#xA;भृत्या दासी प्रेष्यधर्मा दीना च सेविकाऽपि च ॥९७॥&#xA;एवं माहात्म्यपाना च मतिः कृष्णाच्चलेन्नहि ।&lt;br&gt;&#xA;नाऽस्या दुष्यति दासीत्वं कृपावेदी तु सा हरेः ॥९८॥&#xA;नाऽस्याः पतनं दासीत्वात् कृष्णकान्तात्वतः क्वचित् ।&lt;br&gt;&#xA;सा शक्तिः स्यात् पराब्राह्मी कृष्णनारायणी प्रिया ॥९९॥&#xA;तस्या भयाद् वाति वातस्तपत्यर्कोऽपि तद्भयात् ।&lt;br&gt;&#xA;मेघाः ऋतूनाश्रयन्ति तस्या भयात् सदाम्बरे ॥4.10.१ ००॥&#xA;अब्धिस्तिष्ठति वेलायां भयात्तस्य ध्रुवः स्थिरः ।&lt;br&gt;&#xA;लोकपालास्तथा मृत्युः कालो माया च तद्भयात् ॥१०१ ॥&#xA;वर्तन्ते निजकार्येषु यथायुक्ता यथायथम् ।&lt;br&gt;&#xA;एतादृशी महाशक्तिर्जायते सा हरिश्रिता ॥१ ०२॥&#xA;तमनादिकृष्णनारायणं गोपालनन्दनम् ।&lt;br&gt;&#xA;प्राप्ताऽस्म्यनादिकान्तं श्रीपतिं श्रीकान्तवल्लभम् ॥१ ०३॥&#xA;तथा वर्तेत या नारी. प्राप्नुयात्तं पतिं प्रभुम् ।&lt;br&gt;&#xA;त्वं मातस्तं कृष्णकान्तं प्राप्नुहि श्रीप्रसेवितम् ॥१ ०४॥&#xA;इत्युक्त्वा विररामाऽपि सा कन्या बालयोगिनी ।&lt;br&gt;&#xA;सुरेश्वरी दधारापि हृदये बदरीश्वरि ॥१ ०५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां सुरेश्वर्यै भगवत्प्राप्तिस्थितिप्रभृति बालयोगिन्युक्तमित्यादिनिरूपणनामा दशमोऽध्यायः ॥१० ॥&lt;/p&gt;</description>
    </item>
    <item>
      <title>०११</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/011/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/011/</guid>
      <description>&lt;p&gt;श्रीनरनारायण उवाच-&lt;br&gt;&#xA;बद्रीप्रिये शृणु त्वं च ततो देवी सुरेश्वरी ।&lt;br&gt;&#xA;पप्रच्छ दास्यं कन्यायै किंविधं तद् वदामि ते ॥१ ॥&#xA;दास्यं दानमयं सर्वमात्मदानं महत्तरम् ।&lt;br&gt;&#xA;सुखदानं मनोदानं बुद्धिदानं तु शार्ङ्गिणे ॥२ ॥&#xA;चित्तदानं मानदानं सर्वेन्द्रियप्रदानकम् ।&lt;br&gt;&#xA;प्राणदानं देहदानं दास्यं सर्वप्रदानकम् ॥३ ॥&#xA;मातस्त्वेवं दासिका या ब्रह्मप्रिया तु सा मता ।&lt;br&gt;&#xA;एतादृशीं परां दासीं मानवश्चाऽमरोऽपि वा ॥४ ॥&#xA;चालयितुं समर्थो न कृष्णकान्तात् पथान्तरे ।&lt;br&gt;&#xA;दास्याश्चैवंविधायास्तु भयं मनाङ् न विद्यते ॥५ ॥&#xA;दासी सा देवदेवस्य श्रीपतेः पद्मिनीपतेः ।&lt;br&gt;&#xA;यथा तथा सतां दासी प्रज्ञावद् बालयोगिनी ॥६ ॥&#xA;धन्येयं या सतां योगं हरेर्योगं च विन्दते ।&lt;br&gt;&#xA;नरं कान्तं बालकृष्णं सेवते बालयोगिनी ॥७ ॥&#xA;सिद्धं कार्य भवेत्। तस्या मातर्दास्यं चिदम्बरे ।&lt;br&gt;&#xA;यदत्रानुभूयमानं विकासतेऽक्षरे पदे ॥८ ॥&#xA;तद्रूपं चैतदेवापि स्वसिद्धं परमात्मनः ।&lt;br&gt;&#xA;श्रेयसे चोभयं रूपं तथाऽनन्तानि यान्यपि ॥९ ॥&#xA;सच्चिदानन्दरूपाणि लावण्यसम्भृतान्यपि ।&lt;br&gt;&#xA;दिव्यैश्वर्यपूरितानि सर्वालङ्कारवन्ति च ॥4.11.१ ०॥&#xA;कोटिकामसुरूपाणि चानन्ततैजसानि हि ।&lt;br&gt;&#xA;नैकशक्तिकलावन्ति सर्वान्तर्यमनानि च ॥१ १॥&#xA;अनन्तकोटिराधाश्रीलक्ष्मीक्षासुखमुत्तमम् ।&lt;br&gt;&#xA;अनादिश्रीकृष्णनारायणस्य दर्शनेस्ति वे ॥१२॥&#xA;स कार्यार्थं बहून्येव धत्ते रूपाणि माधवः ।&lt;br&gt;&#xA;यथोपयोगं योजयित्वा तिरोधापयति प्रभुः ॥१३॥&#xA;इन्द्रियात्मा च देवात्मा विषयात्मा समीक्ष्यते ।&lt;br&gt;&#xA;मायिकैर्न तु दिव्यैर्वै दास्यं प्राप्तैर्हि देहिभिः ॥१४॥&#xA;मायामयीच्छया लीला नारायणस्य साऽस्ति हि ।&lt;br&gt;&#xA;सर्वा कल्याणरूपा सा दिव्यधामप्रदा हि सा ॥१५॥&#xA;नराकारे भावना सा दिव्या दासीत्वबोधिनी ।&lt;br&gt;&#xA;नराकारेषु या सत्सु दिव्या सा भावनोत्तमा ॥१६॥&#xA;कृष्णवत् सर्वथा कार्या कृष्णदासित्वबोधिका ।&lt;br&gt;&#xA;नारीष्वपि च साध्वीषु दिव्या सा भावनोत्तमा ॥१७॥&#xA;कर्तव्या सर्वदा मातर्दासित्वबोधिका तथा ।&lt;br&gt;&#xA;ब्रह्मप्रियात्वं चाप्येत तया सर्वोर्ध्वया ततः ॥१८॥&#xA;एवं भावनया युक्तं दास्यं पूर्णं प्रकाशते ।&lt;br&gt;&#xA;संसाध्यैवं परं कान्तं कृष्णं लभते नाऽन्यथा ॥१९॥&#xA;दास्याः कृष्ण इन्द्रियाणि दिव्यानि विदधाति वै ।&lt;br&gt;&#xA;कृष्णयोगेन सौगन्ध्यं दिव्यं देहे प्रजायते ॥4.11.२०॥&#xA;कृष्णयोगेन च नित्यं निरावरणता भवेत् ।&lt;br&gt;&#xA;कृष्णयोगेन चाऽऽनन्दपूर्णताऽहर्निशं भवेत् ॥२१॥&#xA;उत्तमाः सर्वविषयाः कृष्णयोगेन कृष्णवत् ।&lt;br&gt;&#xA;जायन्ते शान्तये मातर्निरत्ययास्तथाऽव्ययाः ॥२२॥&#xA;असङ्ख्यसृष्टिनाथस्य सुखोर्ध्वं त्वाक्षरं सुखम् ।&lt;br&gt;&#xA;ततोऽनन्तगुणं कृष्णकान्तस्य सुखमुत्तमम् ॥२३॥&#xA;ब्रह्माद्या ईश्वरास्तस्याऽन्तिके रङ्कजना इव ।&lt;br&gt;&#xA;भवन्ति सर्वथा मातस्तं कृष्णं हृदि धारयेत् ॥२४॥&#xA;पूर्णानन्दनिधेस्त्वेके सुखं सर्वं समाप्यते ।&lt;br&gt;&#xA;न दूरे तादृशं चास्ते तस्मात् कृष्णेऽर्पिता भवेत् ॥२५॥&#xA;एवं श्रीमत्कृष्णमूर्तिभूर्यानन्दपरिप्लुता ।&lt;br&gt;&#xA;जाताऽस्मि ते कृपयाऽत्र मातर्दास्यं भजामि च ॥२६॥&#xA;तादात्म्यानुभवेनैव कृष्णकान्तोऽधिभुज्यते ।&lt;br&gt;&#xA;नैर्गुण्यभावमापन्ना सेवते या तु दासिका ॥२७॥&#xA;सेविनं कृष्णकान्तं तं लभते सा निजान्वितम् ।&lt;br&gt;&#xA;महानन्दप्रदं सर्वभोगतृप्तिप्रदं प्रभुम् ॥२८॥&#xA;अल्पापि कृष्णकान्तार्था यस्या बुद्धिः क्रियाऽपि च ।&lt;br&gt;&#xA;सा दिव्या ब्रह्मशक्त्याख्या सर्वसिद्धिप्रवर्षिणी ॥२९॥&#xA;निर्गुणा कृष्णसम्बन्धाद् दिव्याऽक्षयाऽक्षराऽभिधा ।&lt;br&gt;&#xA;दर्शनं स्पर्शनं घ्राणं रसनं श्रवणादि च ॥4.11.३० ॥&#xA;स्वपनं रमणं दास्यमाश्लेषणं हरेः प्रभोः ।&lt;br&gt;&#xA;कृष्णस्यैव सदा मातः कार्यं दास्या न चेतरत् ॥३१॥&#xA;नान्यत्र प्रेरणीयानि देहेन्द्रियाणि सर्वथा ।&lt;br&gt;&#xA;विश्वस्तानि कृष्णयोगात् पातयन्ति हि योगिनीम् ॥३२॥&#xA;हरे कृष्ण प्रियाकृष्ण माधवीकृष्ण सेविकाम् ।&lt;br&gt;&#xA;दासीं मां रक्षय चान्यात् प्रार्थयेत् परमेश्वरम् ॥३३॥&#xA;एवं सम्प्रार्थितः कृष्णकान्तो रक्षति दासिकाम् ।&lt;br&gt;&#xA;ब्रह्माण्डे तादृशो नास्ति यादृशः कृष्णसद्वरः ॥३४॥&#xA;अक्षरे ब्रह्मणि स्वीये राजते योऽत्र विद्यते ।&lt;br&gt;&#xA;दिव्याभिः शक्तिभिर्दिव्यपार्षदैः सेवितः प्रभुः ॥३५॥&#xA;राधारमादिभिर्भक्त्या सेव्यते पुरुषोत्तमः ।&lt;br&gt;&#xA;ब्रह्माण्डाधिस्वामिभिश्च प्रार्थ्यतेऽण्डागमाय सः ॥३६॥&#xA;कृपया स बालकृष्णस्त्वाविर्भवति तत्र तु ।&lt;br&gt;&#xA;देवमानवपश्वादौ करोति तन्मयीं क्रियाम् ॥३७॥&#xA;युगानुरूपं स्वाऽऽयुष्यं दधाति परमेश्वरः ।&lt;br&gt;&#xA;बलं सामर्थ्यमेवापि देहं चापि यथायुगम् ॥३८॥&#xA;गुणा दोषाश्च दृश्यन्ते दिव्या एव हरौ तु ते ।&lt;br&gt;&#xA;हितं भवेन्नृणां यद्वद् वर्तते स तथा भुवि ॥३९॥&#xA;सजातीयप्रसङ्गं स ददात्येव तथाभवन् ।&lt;br&gt;&#xA;तेजः सङ्कोचयित्वैव मानवः सन् प्रवर्तते ॥4.11.४०॥&#xA;दिव्ये तत्र नातिप्रीतिर्मानवानां यतो भवेत् ।&lt;br&gt;&#xA;तेजसां चाऽसहा लोकाः सौमनस्यं न यन्ति हि ॥४१॥&#xA;क्वचित् कार्यवशान्मातर्महैश्वर्यं दधाति सः ।&lt;br&gt;&#xA;प्रदर्शयति भक्तेभ्यः पुनर्लीनं करोति तत् ॥४२॥&#xA;अनादिश्रीकृष्णनारायणार्यः पुरुषोत्तमः ।&lt;br&gt;&#xA;गोपालनन्दनो मातः सर्वावतारधृक् स हि ॥४३॥&#xA;तस्याश्रये भवेद् भक्तानिका सदाऽकुतोभया ।&lt;br&gt;&#xA;शर्करारसमूर्तिर्वै यथैकतात्त्विकी भवेत् ॥४४॥&#xA;तथैकतत्त्वे श्रीकान्ते सच्चिदानन्दधामनि ।&lt;br&gt;&#xA;परब्रह्मणि मे मातस्तादात्म्यं विद्यतेऽधुना ॥४५॥&#xA;यथा वह्निः प्रविष्टो वै त्वयोगोले विलोक्यते ।&lt;br&gt;&#xA;न लोक्यतेऽयोगोलस्तु तथा मातर्मयि प्रभुः ॥४६॥&#xA;लोक्यते पश्य सर्वेशं नाऽहं दृष्टिपथाऽस्मि हि ।&lt;br&gt;&#xA;ऐतदात्म्यमिदं सर्वं चाऽहं व्याप्ता महात्मना ॥४७॥&#xA;चिदानन्देन कृष्णेन यत्र त्याज्यं न विद्यते ।&lt;br&gt;&#xA;एवंवेत्त्री पराब्राह्मी ज्ञेया सा ब्रह्मवित्तमा ॥४८॥&#xA;प्राप्ता निर्विकल्पभावं स्थितप्रज्ञाऽतिनिर्भया ।&lt;br&gt;&#xA;ऐकान्तिकीं स्थितिं प्राप्ता कृष्णे निरोधितां गता ॥४९॥&#xA;नराकृतौ हरौ जाता दृढस्नेहानुबन्धिनी ।&lt;br&gt;&#xA;स्नेहमयी सदा भक्ता निर्विकल्पा मता सखी ॥4.11.५०॥&#xA;मतिः कृष्णे दृढा यस्याः कार्ष्णी सा कृतमोक्षणा ।&lt;br&gt;&#xA;विकल्पैः सह योद्धव्यं निर्विकल्पेच्छया सदा ॥५१॥&#xA;अयुध्यमाना विषयैराकृष्यते पतत्यपि ।&lt;br&gt;&#xA;सर्वेश्वरं विदित्वापि येश्वरेशं त्यजत्यपि ॥५२॥&#xA;सा भवेद् द्रोहिणी पत्यौ कृष्णे कान्ते प्रभेश्वरे ।&lt;br&gt;&#xA;एवं द्रोहविधात्र्यां वै कृष्णो नैव प्रसीदति ॥५३॥&#xA;कालं कर्म स्वभावं वा मायां वेत्ति तुकारणम् ।&lt;br&gt;&#xA;कृष्णनारायणं हित्वा सा भवेद् द्रोहिणी हरेः ॥५४॥&#xA;कृष्णनारायणे मुक्ता ब्रह्म कृष्णनरायणे ।&lt;br&gt;&#xA;कृष्णनारायणे सन्ति ह्यवतारा असङ्ख्यकाः ।५५॥&#xA;कृष्णनारायणे सर्वाः शक्तयश्च तपांसि च ।&lt;br&gt;&#xA;ऐश्वर्याणि मखाश्चमत्काराः कृष्णनरायणे ॥५६॥&#xA;देवा लोकाश्च गतयः सन्ति कृष्णनरायणे ।&lt;br&gt;&#xA;सृष्टयश्च समस्ता वै सन्ति कृष्णनरायणे ॥५७॥&#xA;परं तत्त्वं प्रियं कान्तं विदुर्या ज्ञानसागरा ।&lt;br&gt;&#xA;सा वेत्त्री श्रीकृष्णदासौ ब्रह्मी सा ब्रह्मवित्तमा ॥५८॥&#xA;एवंविधायां भक्तायां भवेत् कृष्णप्रसन्नता ।&lt;br&gt;&#xA;स्नेहातिशयमाप्तायां गुणाः सर्वे वसन्ति हि ॥५९॥&#xA;माहात्म्यज्ञानयुग्भक्ता भवेदेकान्तिनी प्रभौ ।&lt;br&gt;&#xA;सतां सेवाप्रसङ्गेन कृष्णे भक्तिः प्रजायते ॥4.11.६०॥&#xA;मनोवाक्तनुभिः सेव्याः सन्तः कृष्णस्वरूपिणः ।&lt;br&gt;&#xA;सेवात्मकेन धर्मेण साधनेन कृतेन वै ॥६१ ॥&#xA;सर्वं कृतं भवेदत्र कर्तव्यं शिष्यते नहि ।&lt;br&gt;&#xA;सतां योगेन भगवान् बहिश्चान्तः प्रकाशते ॥६२॥&#xA;पतङ्गवत् स्वयं कृष्णस्तस्या वृत्तिमयो भवेत् ।&lt;br&gt;&#xA;आनन्दं परमं तेन याति मातर्हरेर्हि सा ॥६३ ॥&#xA;धृतस्य शुद्धकान्तस्य हृदि चात्मनि चाऽक्षरे ।&lt;br&gt;&#xA;हरेर्माया स्नेहरूपा सुखयत्येव तां सतीम् ॥६४॥&#xA;प्रत्यक्षे भगवत्कान्ते रसलीना प्रजायते ।&lt;br&gt;&#xA;कान्ता कान्तं समाश्लिष्य ब्रह्मानन्दे प्रमोदते ॥६५॥&#xA;निमज्जति महानन्दे परे ब्रह्मणि स्वामिनि ।&lt;br&gt;&#xA;गुणातीते महानन्दे प्रेमरसं पिबत्यपि ॥६६॥&#xA;मायातीतं पतिं प्राप्य मायातीता प्रजायते ।&lt;br&gt;&#xA;हरौ लग्ना हरिं याति मोचयत्येव तां हरिः ॥६७॥&#xA;एवं कृष्णं प्रपन्नायाः कमलात्वं प्रजायते ।&lt;br&gt;&#xA;यद्यत् सुखमभीष्टं स्यादस्याः सर्वं प्रवर्षति ॥६८॥&#xA;प्रपन्नाया प्रपत्तिर्वै हरेर्मिथः प्रजायते ।&lt;br&gt;&#xA;मिथश्चैकान्तिकताऽपि भक्तायाश्चाऽच्युतस्य च ॥६९॥&#xA;मुक्तवत् सर्वकर्माणि मिथस्तयोर्भवन्ति हि ।&lt;br&gt;&#xA;एवंविधायां भक्तायां मातः सत्ययुगस्य तु ॥4.11.७०॥&#xA;सर्वे धर्माः प्रवर्तन्ते सङ्कल्पाः सत्यसम्भृताः ।&lt;br&gt;&#xA;मानस्यस्तत्र सर्वा वै सृष्टयश्चेष्टदायिकाः ॥७१॥&#xA;भवन्ति कृतकृत्यायां कृष्णयोगेन कृष्णवत् ।&lt;br&gt;&#xA;कृपालुर्भगवान् कृष्णश्चौदार्यं वितरत्यपि ॥७२॥&#xA;मया सर्ववर्ष्मवतां कर्तव्यं श्रेय उत्तमम् ।&lt;br&gt;&#xA;एवं कृपां परां कृत्वा नरान्नारीर्नपुंसकान् ॥७३॥&#xA;पशून् द्रुमान् पक्षिणश्चोद्धारयत्येव योगदः ।&lt;br&gt;&#xA;अपि शत्रून् राक्षसाँश्च दैत्यानुद्धारयत्यपि ॥७४॥&#xA;पापस्थान् स्त्रीसमुदायान् भोगेनोद्धारयत्यपि ।&lt;br&gt;&#xA;पापाः प्रसङ्गमासाद्य दिव्या मुक्ता भवन्ति हि ॥७५॥&#xA;सर्वतत्त्वानि कृष्णस्य चानुप्रवेशतो द्रुतम् ।&lt;br&gt;&#xA;ब्रह्मतां यान्ति मायाऽपि प्रयात्यक्षरभावताम् ॥७६॥&#xA;नेत्रवृत्तिः स्थूलभावा रश्मिरूपाऽपि तैजसी ।&lt;br&gt;&#xA;भौतिक्यपि हरौ लग्ना ब्रह्मभावमुपैति सा ॥७७॥&#xA;अतः सा निर्गुणा भूत्वा ब्रह्मप्रकाशिका भवेत् ।&lt;br&gt;&#xA;कृष्णाकारा महानन्दसुखमोदपरिप्लुता ॥७८॥&#xA;कृष्णे सा लीयते दिव्ये त्वात्माऽश्नुते सुखं तु तत् ।&lt;br&gt;&#xA;एवं भूत्वा कृष्णरूपा कृष्णानन्दं समश्नुते ॥७९॥&#xA;महाभागवतं मातः सुखं कृष्णात् प्रपद्यते ।&lt;br&gt;&#xA;समाधौ दिव्यनेत्राप्तं कृष्णस्य दर्शनं शुभम् ॥4.11.८०॥&#xA;क्षणं लब्धमपि स्यात्तत् सहस्राब्दकृतं यथा ।&lt;br&gt;&#xA;अखण्डं निर्गुणं पूर्णब्रह्मानन्दभृतं सुखम् ॥८१ ॥&#xA;भक्ताभिः शाश्वतं व्यवस्थासु कृष्णेऽनुभूयते ।&lt;br&gt;&#xA;नराकारे प्रभौ कृष्णे नृपे वा साधुरूपिणि ॥८२॥&#xA;अन्तःस्थे दिव्यरूपे वा तत् सुखं त्वनुभूयते ।&lt;br&gt;&#xA;तस्य कृपालयाः सन्तो मिलेयुस्तेषु चान्वहम् ॥८३॥&#xA;स्नेहवृत्त्या सेवयापि तादृशं सुखमाप्यते ।&lt;br&gt;&#xA;गुरोर्मूर्तेः परं दिव्यं सुखं तु सेवयाऽप्यते ॥८४॥&#xA;गुरोर्द्रोहः सतां द्रोहः कृष्णद्रोहो विनाशकृत् ।&lt;br&gt;&#xA;गुरोः सेवा सतां सेवा कृष्णसेवाऽक्षरप्रदा ॥८५॥&#xA;द्रोग्धुर्भवेत् कृमिकीटशिलाकाष्ठाऽद्रिलोकता ।&lt;br&gt;&#xA;यत्र मोक्षार्थयोगो न तस्माद् द्रोहं विवर्जयेत् ॥८६॥&#xA;मानं विवर्जयेच्चापि भक्ताग्रे कृष्णसन्निधौ ।&lt;br&gt;&#xA;मानं हि कारणं चास्ति महाऽसुरपदस्य वै ॥८७॥&#xA;आसुरत्वं निरयाय जायते द्वेषकारितम् ।&lt;br&gt;&#xA;तेन मानं नयत्येव निरयाध्वनि सर्वथा ॥८८॥&#xA;मानिनस्तु हरौ साधौ कल्पयन्त्यगुणान् मुहुः ।&lt;br&gt;&#xA;आपकार्ष्ट्यख्यापनार्थं ततो यान्त्यधमां गतिम् ॥८९॥&#xA;मानद्वेषादिनाशार्थं सेवनीया हि साधवः ।&lt;br&gt;&#xA;कृष्णाऽभिन्नाः साधवस्ते पावयन्त्यपि दूषितान् ॥4.11.९०॥&#xA;साधौ स्नेहः परः कार्यो येन दोषो न चोद्भवेत् ।&lt;br&gt;&#xA;स्निग्धे दोषो भवेन्नैव गुणग्राहो भवेत् सदा ॥९ १ ॥&#xA;सतां गुणग्रहेणैव कृष्णगुणग्रहो भवेत् ।&lt;br&gt;&#xA;ब्रह्मात्मदर्शनं तेन साक्षाद्धरेश्च दर्शनम् ॥९२॥&#xA;सर्वदा यौगलं भावं हरिणा सह विन्दते ।&lt;br&gt;&#xA;नाऽस्या न्यूनं भवेत् सख्याः सख्युः पत्युः समर्जनात् ॥९३॥&#xA;अनन्तकोटिसूर्येन्दुवह्निविद्युत्समप्रभम् ।&lt;br&gt;&#xA;अक्षरस्थं कृष्णनारायणं सा लभते सखी ॥९४॥&#xA;पृथ्व्यां स्थितं बालकृष्णं कान्तं सा लभते सखी ।&lt;br&gt;&#xA;महावीर्यं महारूपं महाशक्तिप्रपूरितम् ॥९५॥&#xA;आनन्दानां महावार्धि कान्तं सा लभते सखी ।&lt;br&gt;&#xA;मुक्तिबीजानि सर्वाणि लभते कृष्णकान्ततः ॥९६॥&#xA;दिव्योन्मत्ता वर्तते सा मनुते स्वकृतार्थताम् ।&lt;br&gt;&#xA;तस्या दर्शनकर्तॄणां श्रोतॄणां वचसामपि ॥९७॥&#xA;मुक्तिर्दिव्याऽक्षरधाम्नि भवेद् यान्त्यक्षरं हि ते ।&lt;br&gt;&#xA;मातश्चैवं बालकृष्णं कृष्णनारायणं पतिम् ॥९८॥&#xA;प्राप्ताऽस्मि सर्वहृदयं कृतकृत्याऽस्मि सर्वथा ।&lt;br&gt;&#xA;न मे कृष्णादृते कश्चित् संसारो मानमर्हति ॥९९॥&#xA;मद्विधा श्रीपतिं नारायणं श्रीबदरीश्वरम् ।&lt;br&gt;&#xA;या भजिष्यति भक्तानी मुक्तानी सा भविष्यति ॥4.11.१ ००॥&#xA;एवमुक्त्वा विरराम क्षणं सा बालयोगिनी ।&lt;br&gt;&#xA;बद्रीप्रिये पुनः सा च मातरं प्राह वच्मि तत् ॥१०१ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां दास्येन नारायणीस्वरूपताप्राप्त्यादिनिरूपणनामैकादशोऽध्यायः ः ॥११ ॥&lt;/p&gt;</description>
    </item>
    <item>
      <title>०१२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/012/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/012/</guid>
      <description>&lt;p&gt;श्रीनरनारायण उवाच-&lt;br&gt;&#xA;पार्वतिके! शृणु बद्रीप्रिये! च बालयोगिनी ।&lt;br&gt;&#xA;साऽऽह मात्रे धर्मभृतं वर्तनं शीलयोषिताम् ॥१ ॥&#xA;या सती श्रीपतिं प्राप्य वर्तते सा वधूरिति ।&lt;br&gt;&#xA;सर्वस्वाऽर्पणशीला च कृष्णधर्मा मता हि सा ॥२ ॥&#xA;कृष्णं कान्तं निजं देहं तथा सर्वेन्द्रियाण्यपि ।&lt;br&gt;&#xA;एकीकृत्याऽन्तःकरणैरभिन्ना जायते सदा ॥३ ॥&#xA;आकृष्टा श्रीपतौ नित्यं लोष्ठं वै चुम्बके यथा ।&lt;br&gt;&#xA;तथा जायेत मग्ना वै समाधौ च निमज्जति ॥४ ॥&#xA;तत्र कोट्यर्कभाव्याप्तं कृष्णं कान्तं समीक्षते ।&lt;br&gt;&#xA;कृष्णाऽभिन्नस्वरूपा सा योगसिद्धा तपस्विनी ॥५ ॥&#xA;बहुरूपधरा दिव्या जायते बालयोगिनी ।&lt;br&gt;&#xA;शृणोति धामशब्दान् सा ब्रह्माण्डानि च पश्यति ॥६ ॥&#xA;तथा स्वाभाविकाऽनन्तैश्वर्याढ्या जायते सदा ।&lt;br&gt;&#xA;यत्र दातुं समिच्छेत् स्वदर्शनं स्वेच्छया तु सा ॥७ ॥&#xA;तत्र तत्राऽऽविर्भवति कृष्णवत् कृष्णकामिनी ।&lt;br&gt;&#xA;यथा कृष्णस्तथा कार्ष्णी व्यापिनी जायते परा ॥८ ॥&#xA;तस्या योगात् कुपात्रं या नारी कृष्णातिरेकिणी ।&lt;br&gt;&#xA;विमुखापि भवेत् सद्यःसमाधिस्था कृपाकृणात् ॥९ ॥&#xA;विमुच्यते सद्य एव सेवया कृष्णयोषिताम् ।&lt;br&gt;&#xA;महापापान्मुच्यतेऽपि साध्वीसेवापरायणा ॥4.12.१ ०॥&#xA;अतिपुण्यवती बोध्या तीर्थरूपा हि साध्विका ।&lt;br&gt;&#xA;साध्वीसंयोगमापन्ना साध्वी सती प्रजायते ॥१ १॥&#xA;दैवीयोगाद् भवेद् दैवी दिव्या मुक्तानिका सती ।&lt;br&gt;&#xA;अनुग्रहोऽस्ति दैवीत्वे हेतुः साध्व्याः कुयोषिति ॥१ २॥&#xA;सेवया साधवः साध्व्यस्तोषणीयाः सदा त्विह ।&lt;br&gt;&#xA;प्रसादनीयाः सर्वदानैश्च मोक्षप्रदा यतः ॥१ ३॥&#xA;कृष्णमदो हि साधूनां भक्तिस्नेहमदोऽपि च ।&lt;br&gt;&#xA;तन्मदेनाऽऽश्रितां साध्वीं मदयन्ति हि साधवः ॥१४॥&#xA;कृष्णध्यानैकहृदयाः कृष्णनारायणे रताः ।&lt;br&gt;&#xA;कृष्णे चान्यान् वेशयन्ति कार्ष्णान् कुर्वन्ति सर्वथा ॥१५॥&#xA;कृष्णेतरं सर्वसृष्टिसुखं नेच्छन्ति साधवः ।&lt;br&gt;&#xA;ममाऽपि मातः कृष्णस्य सुखं प्ररोचतेऽन्वहम् ॥१६॥&#xA;तदन्यन्निरयैस्तुल्यं भासते दुःखमुल्बणम् ।&lt;br&gt;&#xA;यत्र नास्ति प्रभाकान्तस्तत्र दुःखं हि मायिकम् ॥१७॥&#xA;यत्रास्ति माधवीस्वामी तत्राऽऽनन्दो हि शाश्वतः ।&lt;br&gt;&#xA;जितेन्द्रियता सा मातः कृष्णे यदिन्द्रियस्थितिः ॥१८॥&#xA;यावदर्थं प्रसेवेत कृष्णान्वितं जितेन्द्रिया ।&lt;br&gt;&#xA;कृष्णस्य बहुधा भक्त्या तस्या दिनानि यान्ति वै ॥१९॥&#xA;निवृत्तिधर्मनिरता सा कृष्णार्थप्रवृत्तिका ।&lt;br&gt;&#xA;निःसङ्गा प्रमदा चास्ते बध्यते न हरिं विना ॥4.12.२०॥&#xA;हर्याज्ञया क्रियायां सा वर्तमानाऽपि निर्गुणा ।&lt;br&gt;&#xA;निर्विकारा बाह्यरूपे जडेवाऽन्तस्तु सन्मतिः ॥२१॥&#xA;कृष्णतद्भक्तसम्बन्धिप्रवृत्तौ निरता हि सा ।&lt;br&gt;&#xA;निवृत्तिधर्मिणी सैव भक्तियुक्ता च मुक्तिगा ॥२२॥&#xA;कृष्णमृते क्रिया सर्वा चास्त्यधोगतिदायिनी ।&lt;br&gt;&#xA;कृष्णार्थकृतसर्वस्वा त्यागिनी चोत्तमा हि सा ॥२३॥&#xA;प्रवृत्तौ वर्तमानायाः कृष्णार्थां च सतां कृते ।&lt;br&gt;&#xA;हरेः कृपापात्रिकायाः क्रिया न बन्धदायिनी ॥२४॥&#xA;इष्टः पतिस्तु भगवान् कृष्णनारायणो हरिः ।&lt;br&gt;&#xA;राधाप्रज्ञापाशवतीबद्रीलक्ष्मीरमापतिः ॥२५॥&#xA;अक्षरे चापि गोलोके वैकुण्ठे बदरीवने ।&lt;br&gt;&#xA;वर्तते श्रीमहाराजः कृष्णनारायणः पतिः ॥२६॥&#xA;स एवाऽनन्तकोट्यण्डसर्गस्थित्यन्तकारकः ।&lt;br&gt;&#xA;वासुदेवादिरूपः सः केशवादिस्वरूपधृक्॥२७॥&#xA;प्रत्यक्षः स नराकारः कोट्यर्बुदाब्जशक्तिधृक् ।&lt;br&gt;&#xA;क्षेत्रे कुङ्कुमवाप्यां वै बालकृष्णो विराजते ॥२८॥&#xA;बदर्यां श्रीनरनारायणः सोऽपि विराजते ।&lt;br&gt;&#xA;तस्य शक्तिः शीलसाध्वी सैवाऽस्ति बालयोगिनी ॥२९॥&#xA;तस्या धर्मा मम धर्मा मातर्विद्धि सदा शुभाः ।&lt;br&gt;&#xA;नराकृतेर्भगवतो लीलाः श्रव्या हि मोक्षदाः ॥4.12.३ ०॥&#xA;कामक्रोधादिभावेन येन केन भयादिना ।&lt;br&gt;&#xA;स्नेहेन स्वार्थभावेन कृष्णं प्राप्ता हि निर्गुणाः ॥३ १॥&#xA;निर्गुणं जन्मकर्मादि चरित्रे श्रीपतेः प्रभोः ।&lt;br&gt;&#xA;अनादिश्रीकृष्णनारायणस्पर्शोऽपि निर्गुणः ॥३२॥&#xA;विदित्वा निर्गुणं नारायणं यात्यक्षरं पदम् ।&lt;br&gt;&#xA;कृष्णलीलाः कृष्णभक्तैराकृष्टैदिव्यतां गतैः ॥३३॥&#xA;विधातव्याः स्मरणार्थं बाधिका या न देहिनाम् ।&lt;br&gt;&#xA;लोकानां दर्शनार्थं वै स्फूर्त्यर्थं भक्तिशालिनाम् ॥३४॥&#xA;पापिनां पापनाशार्थं ध्यानार्थं स्नेहिनां तथा ।&lt;br&gt;&#xA;इदङ्कारस्मरणार्थं लीलाः कार्या हरेरनु ॥३५॥&#xA;नाटकादि प्रकर्तव्यं कृष्णभक्तिविवर्धकम् ।&lt;br&gt;&#xA;यथाकथञ्चिज्जीवानां कृष्णभक्तिर्भविष्यति ॥३६॥&#xA;गुरोगौंरवबोधार्थं भर्तव्यं सुप्रदर्शनम् ।&lt;br&gt;&#xA;विधेयदर्शनं चापि योजनीयं हरेरपि ॥३७॥&#xA;एवं वै श्रीकृष्णलग्नचित्तानां मोक्षणं भवेत् ।&lt;br&gt;&#xA;पृथिव्यां नरदेहानां सार्थक्यं योषितां तथा ॥३८॥&#xA;कृष्णलीलादर्शनेन जायते श्रेय इत्यपि ।&lt;br&gt;&#xA;कृष्णस्तस्य भक्तिमन्तो भक्ताः श्रेयस्करास्तु ये ॥३९॥&#xA;तेषां दिव्यचमत्कारलीलाः कार्या जनैर्भुवि ।&lt;br&gt;&#xA;मुमुक्षूणां यथा भक्तिर्विवर्धेत विशेषतः ॥4.12.४०॥&#xA;विवेकेन शरीरादौ निस्पृहत्वं यथा भवेत् ।&lt;br&gt;&#xA;एकस्मिन् श्रीपतौ साररूपे स्वात्मा यथा लगेत् ॥४१ ॥&#xA;सच्चिदानन्दरूपस्य हरेर्दास्यं यथा भवेत्॥&#xA;त्यागो भक्तिर्दिव्यता च भवेयुश्च यथा सदा ॥४२॥&#xA;तथा कृष्णचरित्राणि त्वनुकार्याणि नाऽन्यथा ।&lt;br&gt;&#xA;दर्शनैः स्पार्शनैर्भावैर्मुक्तिः स्याद् देहिनां यतः ॥४३॥&#xA;ब्रह्मीभूताश्च दिव्याङ्गास्ते न यान्ति पुनर्भवे ।&lt;br&gt;&#xA;आविर्भवन्ति चेल्लोके स्वातन्त्र्येण हरीच्छया ॥४४॥&#xA;तेषां तु विषया दिव्या भवन्ति भगवन्मयाः ।&lt;br&gt;&#xA;वर्तन्ते ते प्रहित्वैव देहत्रयस्य भावनाम् ॥४५॥&#xA;सच्चिदानन्दरूपे स्वे चिन्तयन्ति हरिं पतिम् ।&lt;br&gt;&#xA;हरेर्बलात्तु तेषां वै हृत्यु चोपशमस्थितिः ॥४६॥&#xA;वर्ततेऽतो न विषयाः प्रवेष्टुं तत्र वै क्षमाः ।&lt;br&gt;&#xA;ये त्वायान्ति भवन्त्येव दिव्यास्ते भगवन्मया ॥४७॥&#xA;कृष्णस्य च सतां सेवापरा दिव्या तथा भवेत् ।&lt;br&gt;&#xA;स्थितिं चोपशमाख्यां च लभते श्रीपतौ सदा ।&lt;br&gt;&#xA;विवेकिन्यां तु दास्यां वै प्रीयन्ते सुतरां हि ते ॥४८॥&#xA;प्रीणनात्तु सतां साध्व्या नोपसर्गा भवन्ति हि ।&lt;br&gt;&#xA;आत्मनो दिव्यतां ज्ञात्वा मोदते सा नरायणी ॥४९॥&#xA;आत्मनिष्ठा तथा मातः कृष्णनिष्ठा तु देहिनः ।&lt;br&gt;&#xA;पक्षौ द्वावम्बरे गन्तुं चिदाकाशे हि चेतनौ ॥4.12.५०॥&#xA;विज्ञानं स्नेह एवैतौ परमेशप्रसञ्जकौ ।&lt;br&gt;&#xA;स्नेहः स्वप्ने सुषुप्तौ च तुर्यायां कृष्णयोजकः ॥५१॥&#xA;पातिव्रत्यं विना नैव मातः कृष्णोऽनुसज्जते ।&lt;br&gt;&#xA;दास्यं विना न वै कृष्णो दासीं गृह्णाति वक्षसि ॥५२॥&#xA;दास्यं तु सर्वथा चाज्ञाकरं किन्तु निजार्थकम् ।&lt;br&gt;&#xA;पातिव्रत्यं तु कृष्णस्यार्थकं स्वार्थविवर्जितम् ॥५३॥&#xA;दास्याच्छ्रेष्ठं पातिव्रत्यं पत्यर्थं सर्वथाऽर्पणम् ।&lt;br&gt;&#xA;तदधीनत्वमेवेदं पत्नीव गृहबन्धनम् ॥५४॥&#xA;दास्यं यावन्मनो मग्नं तावत् स्नेहात् प्रवर्तते ।&lt;br&gt;&#xA;मनो वियुक्तं चेद् दास्या दासीत्वं विगमायते ॥५५॥&#xA;अतो वध्वा वधूटीत्वं पातिव्रत्यं प्रशस्यते ।&lt;br&gt;&#xA;सर्वसाधनमूर्धन्यं स्वामिव्रतं प्रशस्यते ॥५६॥&#xA;हरेः प्रसन्नताप्राप्त्यै हरेः प्राप्त्यै तु योषिता ।&lt;br&gt;&#xA;आन्तरं दीयते लक्ष्मीपतये तु यया तया ॥५७॥&#xA;प्राप्त एव हरिः कान्तः साधितश्च निजीकृतः ।&lt;br&gt;&#xA;आन्तरं सर्वथा दानं स्वामितामर्जयत्यनु ॥५८॥&#xA;स्वामित्वं दुर्लभं मातः कृष्णे प्राकृतयोषिताम् ।&lt;br&gt;&#xA;स्वामिनीत्वं तु सुतरामपुण्याया न जायते ॥५९॥&#xA;माणिकीत्वं च राधात्वं लक्ष्मीत्वं बदरीत्वकम् ।&lt;br&gt;&#xA;अक्षरे चापि गोलोके वैकुण्ठे बदरीवने ॥4.12.६०॥&#xA;बहुस्नेहेन कृष्णस्य परया कृपयाऽर्ज्यते ।&lt;br&gt;&#xA;भक्तिर्यथा परोक्षे वै देवे भवति देहिनाम् ॥६१॥&#xA;तथा साक्षाद्धरौ कान्ते गुरौ कार्या हि योषिता ।&lt;br&gt;&#xA;तस्याः सर्वे प्रसिद्ध्यन्ति दिव्याद्यर्था हि शाश्वताः ॥६२॥&#xA;सतां योगाद्धरेर्योगाद् गुरोर्योगात् पुनः पुनः ।&lt;br&gt;&#xA;प्राप्तव्यं लभ्यते सर्वं परं पदं कृतार्थता ॥६३॥&#xA;स्नेहोऽस्ति मधुना तुल्यः कृतः कृष्णे तु मोक्षदः ।&lt;br&gt;&#xA;कृष्णयोगेन कामिन्याः सन्मात्रं ब्रह्म भासते ॥६४॥&#xA;आत्मा ब्रह्मत्वमाप्नोति कामना नावशिष्यते ।&lt;br&gt;&#xA;अभ्यासवशतः कृष्णे ब्रह्मणि ब्रह्मतां व्रजेत् ॥६५॥&#xA;ब्रह्मीभूतायास्तु पत्न्याः कृष्णे कार्ष्णेषु चान्वहम् ।&lt;br&gt;&#xA;स्नेहरसः प्रवर्तेत सौहार्दं च प्रमोदनम् ॥६६॥&#xA;हरेर्गुणाकृष्टचित्ताः श्रीर्लक्ष्मीः माधवी प्रिया ।&lt;br&gt;&#xA;माणिक्या राधिका बद्री कुर्वन्ति हरितोषणम् ॥६७॥&#xA;हरेर्दयानिधेर्योगाद्धरिण्यस्ताः सदाऽभवन् ।&lt;br&gt;&#xA;हरेः सतां सेवया ता नारायण्योऽभवन् सदा ॥६८॥&#xA;नासां कृष्णं विना चान्यद् रोचते भयदं न च ।&lt;br&gt;&#xA;नारायणीनां सर्वासां वशे सर्वं प्रवर्तते ॥६९॥&#xA;एतादृश्यस्तु या नार्यः कृष्णकान्ते शमं गताः ।&lt;br&gt;&#xA;कृष्णसंयोगदार्ढ्येन यातास्ताः परमां गतिम् ॥4.12.७०॥&#xA;यान्ति तथाऽक्षरं धाम परं सर्वार्थपूरकम् ।&lt;br&gt;&#xA;प्राकृता अपि देहिन्यः किमु दास्यादिशोभनाः ॥७१॥&#xA;देहे त्वात्माऽऽत्मनि श्रीशो वर्तते पुरुषोत्तमः ।&lt;br&gt;&#xA;भक्तायाः परमं प्रीतिं वीक्ष्य बहिः स वर्तते ॥७२॥&#xA;ददात्यानन्दमुत्कृष्टं निजसङ्गमसम्भवम् ।&lt;br&gt;&#xA;रमते रमयत्येव चाश्लिष्यन्निजमूर्तिकम् ॥७३॥&#xA;स्नेहमाहात्म्यसंव्याप्ता सेवा विघ्नैर्न हीयते ।&lt;br&gt;&#xA;पातिव्रत्यं कथं नित्याधीनं त्वभिभवेद् दृढम् ॥७४॥&#xA;तन्नामस्मरणात् तस्य कीर्तनात्तस्य संस्मृतेः ।&lt;br&gt;&#xA;तत्प्रणामात्तस्य सङ्गात्तस्य स्पर्शात्तदङ्कनात् ॥७५॥&#xA;तदंशधारणात्तस्य शय्यावासात्तदन्वयात् ।&lt;br&gt;&#xA;तद्दर्शनात्तद्रमणात् श्वादाऽपि सवनायते ॥७६॥&#xA;गणिकाऽपि तस्य सङ्गान्मुक्तासु गणनायते ।&lt;br&gt;&#xA;किं पुनः पातिव्रत्येन दास्येन सेविका वधूः ॥७७॥&#xA;अहो श्वादा प्रमाकृष्ण नामयुक्ता गरीयसी ।&lt;br&gt;&#xA;अहो तपांसि यज्ञाश्च तीर्थानि च व्रतानि च ॥७८॥&#xA;कृष्णकान्तस्य नानैव चरितार्थानि सर्वशः ।&lt;br&gt;&#xA;हरेः सर्वेश्वरस्यैव नाम्ना निर्भयता भवेत् ॥७९ ॥&#xA;देहिनां कृष्णकृष्णेतिगृह्णतां भीर्निवर्तते ।&lt;br&gt;&#xA;सेवया पादमूले वै विशत्येषाऽकुतोभये ॥4.12.८०॥&#xA;महतां सेवया कृष्णे प्रवेष्टुं क्षण आप्यते ।&lt;br&gt;&#xA;सकामाऽपेक्षया मातर्निष्कामाया महत्सुखम् ॥८१॥&#xA;कृष्णार्थं तु सकामाऽपि निष्कामा परिकीर्तिता ।&lt;br&gt;&#xA;अनन्यभक्ता साध्वीयं कृष्णेतरन्न वाञ्छति ॥८२॥&#xA;श्रेयसे सा हरिं प्राप्ता ततो हरिः प्रसीदति ।&lt;br&gt;&#xA;श्रेयोऽर्थया सुभक्त्या श्रीहरिस्तूर्णं प्रसीदति ॥८३॥&#xA;साक्षात्कृष्णे प्रसन्ने सिद्ध्यन्ति सर्वमनोरथाः ।&lt;br&gt;&#xA;सुखदो निजभक्तानां कृष्णः कार्ष्णा न चेतराः ॥८४॥&#xA;अतश्चात्ममतिः कार्या कृष्णे कार्ष्णेषु सर्वथा ।&lt;br&gt;&#xA;तत्पार्श्वं सर्वथा ग्राह्यं रक्ष्यं दृढं निजं यथा ॥८५ ॥&#xA;सोढव्यं स्वापमानादि मृत्युर्वा पार्श्वरक्षिणा ।&lt;br&gt;&#xA;तेषु प्रीतिर्विशेषेण कर्तव्या देहतोऽधिका ॥८६ ॥&#xA;अभावो न ग्रहीतव्यस्तेषां मातः कदाचन ।&lt;br&gt;&#xA;एवंविधाया भक्ताया भयं नास्ति यमादिजम् ॥८७॥&#xA;तां नाभिभवितुं शक्ता महाकालादयोऽपि हि ।&lt;br&gt;&#xA;अतः कृष्णे मनो योज्यं वज्रभूवज्रकीलवत् ॥८८॥&#xA;एवं कृष्णमानसा तु देहे सत्यस्ति धामनि ।&lt;br&gt;&#xA;कृष्णे कार्ष्णेषु या मैत्री साऽक्षरस्य प्रयोजिका ॥८९ ॥&#xA;पार्थक्यं कृष्णभक्तेभ्यो विघ्नं तत्र महत्तरम् ।&lt;br&gt;&#xA;निःस्नेहेन वर्तनं च धामतो दूरताप्रदम् ॥4.12.९ ०॥&#xA;आत्मज्ञानं हरेर्ज्ञानं भक्तानां ज्ञानमित्यपि ।&lt;br&gt;&#xA;गोपुरत्रयमेवाऽस्ति हरेर्धाम्नि प्रवेशने ॥९ १ ॥&#xA;सन्तः साध्व्यः सदा ज्ञानत्रये तिष्ठन्ति सोत्सुकाः ।&lt;br&gt;&#xA;स्नेहो दास्यं सेवनं च त्रयं चान्तर्गतिप्रदम् ॥९२॥&#xA;सन्तः साध्व्यस्त्रयं लब्ध्वा कृष्णावासं प्रयान्ति हि ।&lt;br&gt;&#xA;सर्वार्पणं पातिव्रत्यं विश्वासः शयनं त्रयम् ॥९३ ॥&#xA;सन्तः साध्व्यस्त्रिभिर्यान्ति श्रीहरेः शयनं प्रति ।&lt;br&gt;&#xA;तादात्म्यैकरसं ते वै विदन्ति शयनं गताः ॥९४॥&#xA;अपरोक्षानुभूत्या तं साक्षात्पश्यन्ति सद्रसम् ।&lt;br&gt;&#xA;कान्तं कृष्णं महानन्दं चानुभवन्ति तन्मयाः ॥९५॥&#xA;एवंविधानां भक्तानां संसारः किङ्करिष्यति ।&lt;br&gt;&#xA;क्रियाः सर्वा भवन्त्येषां दिव्या देहोद्भवा अपि ॥९६॥&#xA;ब्रह्माण्डनाशमायाति भक्तानाशं व्रजन्ति न ।&lt;br&gt;&#xA;भक्तास्तथाविधा दिव्या मोदन्तेऽक्षरमन्दिरे ॥९७॥&#xA;वृन्दावनं सदा दिव्यं दिव्यं च तुलसीवनम् ।&lt;br&gt;&#xA;बद्रीवनं तथा दिव्यं दिव्या कुङ्कुमवापिका ॥९८॥&#xA;दिव्या साकेतनगरी दिव्यो वै रासमण्डपः ।&lt;br&gt;&#xA;गोप्यो दिव्या ब्रह्मपत्न्यो दिव्या हरिप्रियाः सदा ॥९९॥&#xA;दिव्यास्ते त्वक्षरे लोके चाऽत्रापि सन्ति चाऽपृथक् ।&lt;br&gt;&#xA;ब्रह्मप्रियाः सदा दिव्या दिव्यकान्तेन दिव्यता ॥4.12.१ ००॥&#xA;कृष्णो दिव्यश्च तद्धाम दिव्यं व्यापकमत्र च ।&lt;br&gt;&#xA;तत्र ये ये सेवकाश्चाऽऽलया भोगा विभूतयः ॥१० १॥&#xA;दिव्या एव ततो मातर्दिव्येयं बालयोगिनी ।&lt;br&gt;&#xA;त्वं दिव्या वर्तसे नित्यं मा भौतिकीं विभावय ॥१०२॥&#xA;श्रीकृष्णशरणं प्राप्ता दिव्या भवन्ति देहिनः ।&lt;br&gt;&#xA;ब्रह्मीभूता भवन्त्येव सखीत्वं च व्रजन्त्यपि ॥१०३॥&#xA;नारायणीत्वं शक्तित्वं व्रजन्ति कृष्णसेविकाः ।&lt;br&gt;&#xA;विष्णुत्वं च नरत्वं च व्रजन्ति कृष्णसेवकाः ॥१ ०४॥&#xA;एवं श्रीकृष्णयोगोऽयं मातस्ते कथितो मया ।&lt;br&gt;&#xA;इत्युक्त्वा विररामैव बद्रि सा बालयोगिनी ॥१ ०५॥&#xA;इतिश्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां नारीणां महाभागवतधर्माढ्यतादिमत्त्वमित्यादिनिरूपणनामा द्वादशोऽध्यायः ॥१२ ॥&lt;/p&gt;</description>
    </item>
    <item>
      <title>०१३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/013/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/013/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि ततः सा बालयोगिनी ।&lt;br&gt;&#xA;स्वमात्रे यत्पुनश्चाह बालयोगवृषान् शुभान् ॥१ ॥&#xA;मातर्बालत्वमाद्यं वै सर्वेषां देहिनामिह ।&lt;br&gt;&#xA;तत्र कामो न न क्रोधो न स्वार्थो नापि रागिता ॥२ ॥&#xA;न दोषाश्चात्मनि ध्रोव्या नाऽन्तःकरणे नेन्द्रिये ।&lt;br&gt;&#xA;न देहे नापि तत्त्वेषु वैशद्यं बालकेऽन्वहम् ॥३ ॥&#xA;स्वच्छदर्पणवद् बाल्यं सदा पाल्यं मुमुक्षुणा ।&lt;br&gt;&#xA;यौवनं न स्पृशेद् यस्याः सा सदा बालयोगिनी ॥४ ॥&#xA;कामना यौवने वृत्तिर्लज्जाचौर्यादिकारिणी ।&lt;br&gt;&#xA;बह्वनर्थावहा सा तु वासनाद्रिप्रवर्धिनी ॥४६ ॥&#xA;विकाराश्च स्वभावाश्च क्रियाः सर्वाः कृतिस्तथा ।&lt;br&gt;&#xA;विजातीयाः प्रवर्तन्ते चेष्टास्तु यौवने खलु ॥६ ॥&#xA;त एव दोषाः सर्वे वै नोद्भवन्ति कदाचन ।&lt;br&gt;&#xA;श्रीकृष्णकान्तमाश्रित्य यस्यां सा बालयोगिनी ॥७ ॥&#xA;तपो धर्मो विरागश्च नियमः संयमस्तथा ।&lt;br&gt;&#xA;इन्द्रियाणां जये हेतुर्मनोजयेऽपि वर्तते ॥८ ॥&#xA;बाल्यं सर्वजयकारं सहजं बालयोगवत् ।&lt;br&gt;&#xA;बालकृष्णस्य योगो वै सर्वेन्द्रियजयप्रदः ॥९ ॥&#xA;अनादिश्रीकृष्णनारायणसख्यं सुखावहम् ।&lt;br&gt;&#xA;मायाकालादिजयकृत् कर्मणां गणना तु का ॥4.13.१ ०॥&#xA;आत्यन्तिकी महाशक्तिर्मातः कृष्णे भवेत् सदा ।&lt;br&gt;&#xA;कृष्णे स्नेहाच्च कार्ष्णेषु स्नेहाच्छान्तिः परा भवेत् ॥११ ॥&#xA;अवरायां च भक्ताया स्नेहाच्छान्तिर्हि दास्यवत् ।&lt;br&gt;&#xA;कृष्णनारायणभक्तिमत्यां शान्तिर्हि शाश्वती ॥१२॥&#xA;गुर्व्यां पूज्यतया शान्तिः समानायां सखीतया ।&lt;br&gt;&#xA;एवं गुणान् गृहीत्वैव भजेत् कृष्णपदाम्बुजम् ॥१३॥&#xA;इतस्ततो भ्रममाणो जीवः कर्मानुबन्धनः ।&lt;br&gt;&#xA;क्यचिन्नारी क्वचित् क्लीबः क्वचिन्नरो भवत्यपि ॥१४॥&#xA;स्वतन्त्रः परतन्त्रो वा दुःखी सुखी क्वचित्तथा ।&lt;br&gt;&#xA;वनेऽरण्ये पत्तने वा गृहे बाह्ये क्वचिद् रणे ॥१५॥&#xA;कारागारे याम्यलोके स्वर्गे क्वचित्तु मानवे ।&lt;br&gt;&#xA;एवं कर्मानुचारस्य कृष्णप्राप्तिर्हि दुर्लभा ॥१६॥&#xA;सा चेजाता ततश्चाऽन्यन्नेष्टव्यं देहिना त्विह ।&lt;br&gt;&#xA;चक्रवर्तिनृपद्धिस्तु मलवत् कर्दमादिवत् ॥१७॥&#xA;सम्बोध्या सिद्धयश्चापि तृणवन्मृत्तिकेव च ।&lt;br&gt;&#xA;आत्मा कृष्णे योजनीयो गिरिवद् ध्रुववत्तथा ॥१८॥&#xA;मातर्बद्धाऽस्मि कमलाकान्ते सत्सु च सर्वदा ।&lt;br&gt;&#xA;स्नेहपाशेन हरिणा स्वायत्तीकारिताऽस्मि हि ॥१९॥&#xA;अतो नारायणसङ्गं सतां सङ्गं प्रसेवनम् ।&lt;br&gt;&#xA;नोत्सहे सर्वदा त्यक्तुं शिरोदानं कृतं मया ॥4.13.२०॥&#xA;ईदृश्यस्मि हरौ तस्य भक्तेषु प्रीतिसञ्जिता ।&lt;br&gt;&#xA;तद्विनाऽन्यत्र लग्ना न मनोवृत्तिर्ममाऽस्ति हि ॥१ ॥&#xA;कृष्णस्य कीर्तने मातर्मत्तता मे प्रजायते ।&lt;br&gt;&#xA;विह्वलाया मम कृष्णे जायते देहविस्मृतिः ॥२२॥&#xA;तथापि प्राज्ञवद् देहे तिष्ठामि शक्तियोगिनी ।&lt;br&gt;&#xA;दासीत्वेन हरौ चास्मि स्वामित्वेन हरिर्मयि ॥२३॥&#xA;अतः स्वेच्छानुसारेण प्रभुनक्तु हरिर्हि माम् ।&lt;br&gt;&#xA;विमाने वा गजे हंसे वैकुण्डे वा क्षितावपि ॥२४॥&#xA;स्वर्गे बद्रीवने श्वेतद्वीपे वा क्षीरसागरे ।&lt;br&gt;&#xA;गोलोके श्रीपुरे वापि ब्रह्मलोकेऽक्षरे परे ॥२५॥&#xA;अव्याकृतेऽमृते वापि हरिर्नयतु मां सखीम् ।&lt;br&gt;&#xA;रुचिः स्याद् यादृशी तस्य तथैव विदधातु माम् ॥२६॥&#xA;न मे कृष्णप्रियाद् भिन्नं नैजं प्रियं हि विद्यते ।&lt;br&gt;&#xA;कृष्णस्यैव प्रियं यत्तत् प्रियं मे मानरुत्तमम् ॥२७॥&#xA;न वा कृष्णेच्छया वृत्तौ विपरीतं क्वचिन्मम ।&lt;br&gt;&#xA;न च नारायणेच्छातः प्रारब्धं त्वपरं मम ॥२८॥&#xA;सर्वेश्वरे प्रभौ कृष्णे सदा प्राप्ताऽस्मि लग्नताम् ।&lt;br&gt;&#xA;ततः सर्वास्ववस्थासु ब्राह्मी स्थितिर्ममाऽस्ति हि ॥२९॥&#xA;यामाश्रित्य परा नारी कृष्णैकान्तिकता व्रजेत् ।&lt;br&gt;&#xA;तत्प्रसादाद्भयं तस्या विघ्नजन्यं न चास्ति हि ॥4.13.३ ०॥&#xA;सारं कृष्णेतरन्नास्ति सारं भयं न विद्यते ।&lt;br&gt;&#xA;अशीलायां न सारोऽस्ति कृष्णस्तत्र न तिष्ठति ॥३ १॥&#xA;शीलस्थायां हरिश्चास्ते जायते बालयोगिनी ।&lt;br&gt;&#xA;कार्ष्णं सुखं मायिकाद्वै दिव्यं श्रेष्ठं च दुर्लभम् ॥३२॥&#xA;प्राप्तं मया तया प्राप्तं सर्वं साम्राज्यमुत्तमम् ।&lt;br&gt;&#xA;कृपयैव प्रजेशस्य तत्प्राप्तं साम्प्रतं मया ॥३३॥&#xA;ब्राह्मी ब्रह्मप्रिया जाता नारायणी परेश्वरी ।&lt;br&gt;&#xA;भूयसीं परमां प्रीतिं प्राप्ताऽस्मि बदरीश्वरी ॥३४॥&#xA;यादृशी तादृशी वापि कृष्णकान्ताऽस्मि सङ्गता ।&lt;br&gt;&#xA;इक्षुरसं परं प्रेम प्राप्ताऽस्मि चाऽमृतं हरौ ॥३५॥&#xA;अन्तरायकरं कृष्णे मातस्त्यजामि दूरतः ।&lt;br&gt;&#xA;आसञ्जनविधातृ यद् गृह्णामि तद्धि साधनम् ॥३६॥&#xA;विश्वासिनी हरौ नित्यं भवामि भवनाशिनी ।&lt;br&gt;&#xA;अनासक्ता परत्रापि भवामि कृष्णकामिनी ॥३७॥&#xA;खानपानशिरःपाणिपादसंवाहनादिभिः ।&lt;br&gt;&#xA;साधूनां सेवने रक्ता वर्तेऽहं कृष्णसेवने ॥३८॥&#xA;अतिप्रियं समस्तं मेऽर्पयामि माधवाय वै ।&lt;br&gt;&#xA;अर्पयित्वा सतीभ्यश्च साधुभ्यश्चापि सर्वथा ॥३९॥&#xA;उपयोगं ततस्तस्य वस्तुनः प्रकरोम्यहम् ।&lt;br&gt;&#xA;दयया सम्प्रदायैव शेषं भुनज्मि चाज्ञया ॥4.13.४०॥&#xA;करोमि श्रीहरेः साक्षाद् दिव्यमूर्तेः समर्हणम् ।&lt;br&gt;&#xA;मानसं पूजनं चापि करोमि ऋतुवत्तथा ॥४१ ॥&#xA;पातिव्रत्यं पुरस्कृत्य करोमि सेवनं हरेः ।&lt;br&gt;&#xA;पतिव्रतायाः कान्ताऽन्ये स्वप्नेऽपि नास्ति चादरः ॥४२॥&#xA;पत्यावेव तथा कृष्णे प्रीतिं करोमि नित्यदा ।&lt;br&gt;&#xA;कृष्णभक्तेषु चैवाऽपि कृष्णसम्बन्धतस्तथा ॥४३ ॥&#xA;ऐकपत्यं हरौ कृष्णनारायणेऽस्मि मे सदा ।&lt;br&gt;&#xA;सर्वाश्चेष्टा प्रभेशार्थं निष्कामा बन्धनोज्झिता ॥४४॥&#xA;भर्जितानि च बीजानि चोप्तानि क्षेत्रके यथा ।&lt;br&gt;&#xA;नांऽकुराय प्रभवन्ति तथा कर्माणि माधवे ॥४५॥&#xA;न जन्मादिप्रदान्येव जायन्ते निर्गुणानि हि ।&lt;br&gt;&#xA;श्रीकृष्णस्य प्रसङ्गेन जीर्णानीव भवन्ति हि ॥४६॥&#xA;वासनाः प्रशमं यान्ति सङ्कल्पा न भवन्ति च ।&lt;br&gt;&#xA;नष्टा भवति सर्वा चैषणा विषयगोचरा ॥४७॥&#xA;क्रियाः सर्वा हरेराज्ञामय्यो नान्या हि मे क्वचित् ।&lt;br&gt;&#xA;यया त्यक्तं जगत् सर्वं कृष्णे प्रीतिः कृता यया ॥४८॥&#xA;तस्या नान्यद् गृहं कृष्णं विना मातर्हि विद्यते ।&lt;br&gt;&#xA;कृष्णार्थं योगिनी जाता कार्ष्णी साऽहं तथाऽस्मि च ॥४९॥&#xA;जगद्धर्ता मतो धर्मः स मे कृष्णोऽस्ति नेतरः ।&lt;br&gt;&#xA;आत्मपरिचयो ज्ञानं स मे परिचयो हरौ ॥4.13.५०॥&#xA;स्नेहश्चाकृष्टभावो मे कृष्णे नान्यत्र कुत्रचित् ।&lt;br&gt;&#xA;भक्तिः सेवा सर्वरीत्या कृष्णस्यैव न चेतरा ॥५१ ॥&#xA;सा मे सेवा कृष्णनारायणे निवृत्तिरुत्तमा ।&lt;br&gt;&#xA;हरेः सम्बन्धशून्यस्तु धर्मो जन्मान्तरप्रदः ॥५२॥&#xA;प्रवृत्तिर्वा निवृत्तिर्वा नारायणसुयोगिनी ।&lt;br&gt;&#xA;महाभागवती बोध्या धर्मिणी सत्क्रिया हि सा ॥५३॥&#xA;कृष्णार्थं कृष्णसाध्वर्थं सेवाऽर्हं दिव्यमेव तत् ।&lt;br&gt;&#xA;प्रीतियोग्यं तदेवाऽस्ति हेयं चान्यत्तु सर्वथा ॥५४॥&#xA;असङ्ख्यानां मनुष्याणां सम्मर्देऽपि हरेः कृते ।&lt;br&gt;&#xA;वासं कर्तुं समिच्छामि नान्यथा तु वनेऽपि वै ॥५५॥&#xA;कृष्णार्थं कृष्णसाध्वर्थं वनं मे नगरायते ।&lt;br&gt;&#xA;यत्र कृष्णस्तत्र हंसा दृश्यन्ते तु मया सदा ॥५६ ॥&#xA;यत्र कृष्णो न मिलति व्याघ्रायन्ते द्विजा अपि ।&lt;br&gt;&#xA;अपि बद्रीवनं शीतं नारायणेन पत्तनम् ॥५७॥&#xA;स्मृद्धं मे विद्यते मातः साम्राज्यं नेतरन्मम ।&lt;br&gt;&#xA;यत्र कृष्णः पूज्यते न तत्स्थलं मे सकण्टकम् ॥५८॥&#xA;बाणशय्या विना कृष्णं पुष्पशय्या तदन्विता ।&lt;br&gt;&#xA;कृष्णं विना ह्यभक्ताया जलान्नं रोचते न मे ॥५९॥&#xA;अकृष्णाया न मे प्रीतिर्दीपो मे मानसो हरिः ।&lt;br&gt;&#xA;हारो मे हृदये कृष्णो मणिर्मे केशवेशने ॥4.13.६०॥&#xA;कल्पानन्दो मानसे मे कृष्णः कान्तो रहःपतिः ।&lt;br&gt;&#xA;यासु भक्तिर्हरेश्चास्ते यास्त्वस्ति कृष्णवल्लभा ॥६१॥&#xA;ता मेऽपि वल्लभाः सन्ति मातर्नान्याः क्वचित् खलु ।&lt;br&gt;&#xA;श्रीकृष्णवल्लभाचारा श्रीकृष्णवल्लभक्रिया ॥६२॥&#xA;श्रीकृष्णवल्लभौदार्या श्रीकृष्णवल्लभान्तरा ।&lt;br&gt;&#xA;श्रीकृष्णो वल्लभो यस्या सा सती बदरीश्वरी ॥६३॥&#xA;माणिक्या चाऽक्षरे धाम्नि त्वद्गृहे बालयोगिनी ।&lt;br&gt;&#xA;नारायणी चमत्कारे राधा कृष्णस्य मानसे ॥६४॥&#xA;लक्ष्मीः कृष्णस्य पार्श्वे सा हिमाद्रौ बदरीश्वरी ।&lt;br&gt;&#xA;सुरेश्वर्या गृहे कन्या वर्तेऽहं परमेश्वरी ॥६५॥&#xA;या पार्वती हरपत्नी साहं प्रभोश्च बद्रिका ।&lt;br&gt;&#xA;नरनारायणवासा बदरी बालयोगिनी ॥६६॥&#xA;कार्ष्ण्यो या वैष्णवीदेव्यो बान्धव्यो मम ताः सदा ।&lt;br&gt;&#xA;सदा ताभिः सह वासो रोचते मेऽत्र वा परे ॥६७॥&#xA;स्निग्धाः सत्यो दुर्लभा वै भवन्ति मानवे भवे ।&lt;br&gt;&#xA;प्रेमभक्तिप्रपूराश्च सदा कृष्णार्थकामनाः ॥६८॥&#xA;दासीभावेन वा साध्वीभावेन कृष्णमाश्रिताः ।&lt;br&gt;&#xA;चिद्रूपाऽऽसज्जनप्राप्त्या चिद्रूपास्ताः स्त्रियो नराः ॥६९॥&#xA;परं भागवतं स्थानं लब्ध्वा चाऽक्षरधामनि ।&lt;br&gt;&#xA;प्रेम्णा कान्तं प्रभुं नारायणं प्रसादयन्ति वै ॥4.13.७०॥&#xA;स्निग्धया भक्तया भाव्यं कृष्णे रसिकया मुदा ।&lt;br&gt;&#xA;निश्छद्मसेवया कृष्णः प्रसादं प्रकरोति हि ॥७१॥&#xA;अनुवृत्त्या साधवश्च प्रसन्नाः सम्भवन्ति वै ।&lt;br&gt;&#xA;मान्याः प्रसाद्याः सन्तस्ते नमनाद्यैर्मुहुर्मुहुः ॥७२॥&#xA;यथा यथा प्रसन्नाः स्युर्विधातव्यं तथा तथा ।&lt;br&gt;&#xA;तेषां प्रसादलभ्या वै महती पदवी मता ॥७३॥&#xA;कृष्णनारायणस्वामिसन्तः पूज्याः सदा मुदा ।&lt;br&gt;&#xA;मानसी चाऽर्हणा कार्या यथर्तुसूपचारकैः ॥७४॥&#xA;मातश्चाहं सदा प्रातः करोमि पूजनं हरेः ।&lt;br&gt;&#xA;उष्णकाले शीतवारि सुगन्धि चार्पयामि वै ॥७५॥&#xA;स्नपयामि शीतजलैः प्रेम्णा सम्मर्दयामि च ।&lt;br&gt;&#xA;शीतसुगन्धितैलैश्च सुगन्धिसारसद्रसैः ॥७६॥&#xA;मार्जयामि हरेः समस्ताङ्गानि सूक्ष्मवाससा ।&lt;br&gt;&#xA;सूक्ष्माणि शोभनान्येव नवानि चाम्बराण्यपि ॥७७॥&#xA;सुगन्धिपुष्पहाराँश्च शृङ्गारं भूषणानि च ।&lt;br&gt;&#xA;राजाधिराजविभवान् तं परिधापयामि च ॥७८॥&#xA;चन्दनेन हरेर्भाले तिलकं चन्द्रकं तथा ।&lt;br&gt;&#xA;कौङ्कुमं संविधायैव करपादतलार्चनम् ॥७९॥&#xA;करोमि चन्दनैर्मातर्वक्षउदरपूजनम् ।&lt;br&gt;&#xA;सक्थिजानुफणाग्राणां करोमि पूजनं ततः ॥4.13.८०॥&#xA;धूपं दीपं सुनैवेद्यं श्रीखण्डादि यथारुचि ।&lt;br&gt;&#xA;शीतं वारि पोलिकादि समर्पयामि चक्रिणे ॥८ १ ॥&#xA;उत्तरापोशनं दत्वा दत्वा ताम्बूलकं तथा ।&lt;br&gt;&#xA;आरार्त्रिकं ततः कृत्वा चाश्लिष्यामि मुहुर्हरिम् ॥८२॥&#xA;शीर्ष्णि भाले स्तनयोश्च धारयामि पदे हरेः ।&lt;br&gt;&#xA;तल्लग्नकुङ्कुमाक्तानि ममाङ्गानि भवन्ति वै ॥८३॥&#xA;परिष्वङ्गे तदङ्गस्थचन्दनाद्यैः सुचिह्नितम् ।&lt;br&gt;&#xA;समस्तं मच्छरीरं च दिव्यं पश्यामि तद्धृतम् ॥८४॥&#xA;पुष्पोद्याने रमयामि निकुञ्जे स्वामिनं हरिम् ।&lt;br&gt;&#xA;विहरन्तं रममाणं सेवे प्रसन्नमानसम् ॥८५॥&#xA;कोमले शयने पुष्पदलालङ्कृतशोभने ।&lt;br&gt;&#xA;स्वापयामि प्रभुं कान्तं कामयामि यथायथम् ॥८६॥&#xA;संवाहयामि चाङ्गानि प्रातरुद्बोधयामि च ।&lt;br&gt;&#xA;वर्षायां पूजनं नैजवल्लभस्य यथोचितम् ॥८७॥&#xA;करोमि तु यथा वर्षाशैत्यं तस्य न बाधते ।&lt;br&gt;&#xA;ईषदुष्णजलैः कान्तं स्नपयामि तथाऽम्बरम् ॥८८॥&#xA;इषद्धनं तथाऽन्यानि धारयामि शुभानि च ।&lt;br&gt;&#xA;कैसराक्तं चन्दनं च ददामि पूजने तदा ॥८९॥&#xA;तत्कालीनसुपुष्पाद्यैः पूजयामि ममेश्वरम् ।&lt;br&gt;&#xA;भोजनानि समशीतोष्णानि चाऽवातुलान्यपि ॥4.13.९०॥&#xA;ददामि स्वामिनो मातः सेबे शय्यागतं हरिम् ।&lt;br&gt;&#xA;शीतकाले परमोष्णवारिं ददामि सर्वथा ॥९१॥&#xA;उष्णाम्बराणि सर्वाणि तथोष्णभोजनान्यपि ।&lt;br&gt;&#xA;उष्णमिष्टान्नपक्वान्नान्यर्पयामि तु शार्ङ्गिणे ॥९२॥&#xA;शय्यायां बालकृष्णस्य पार्श्वलीना भवामि च ।&lt;br&gt;&#xA;प्रातर्यथा न वै शैत्यं बाधतेऽस्य करोमि तत् ॥९३॥&#xA;एवं स्वस्या महद्भाग्यं जानामि कृष्णसेवने ।&lt;br&gt;&#xA;ब्रह्मानन्दं महानन्दं सदा प्राप्नोमि वै हरेः ॥९४॥&#xA;अक्षरेऽपि परे धाम्नि सेवाप्राप्तेस्तु हेतवः ।&lt;br&gt;&#xA;अक्षरस्याऽधिगमनेच्छावत्त्वं सततं निजम् ॥९५॥&#xA;आत्मनिष्ठतया ज्ञानं भगवन्निष्ठभावना ।&lt;br&gt;&#xA;भक्तिर्भगवतश्चापि कृष्णनारायणस्य वै ॥९६॥&#xA;मायाया वर्जनं नित्यं दिव्यस्वात्मविचिन्तनम् ।&lt;br&gt;&#xA;मृषाज्ञानादिविलयः प्रमाज्ञानोदयस्तथा ॥९७॥&#xA;स्निग्धता माँसतीनाथे पातिव्रत्यं हरौ तथा ।&lt;br&gt;&#xA;सत्सङ्गः साधुसेवा च श्रीकृष्णाराधना सदा ॥९८॥&#xA;एवमादिभिर्हेतुभिश्चाक्षरं धाम लभ्यते ।&lt;br&gt;&#xA;तत्र कृष्णस्नेहपात्रीभूता प्राप्नोति सेवनम् ॥९९॥&#xA;कृष्णाप्तौ स्वार्थदार्ढ्यं वै यस्यास्तु वर्तते सदा ।&lt;br&gt;&#xA;सा श्रीकृष्णं प्रभुं कान्तं प्राप्नोत्येव न मुञ्चति ॥4.13.१० ०॥&#xA;हरेर्माहात्म्यज्ञानेन जयत्येव हरे प्रिया ।&lt;br&gt;&#xA;हरौ प्रीतिमती पत्नी विवर्धतेऽतिसद्गुणैः ॥१० १॥&#xA;श्रुत्वा कृष्णगुणान् कृष्णं चिन्तयेत् कृष्णकामिनी ।&lt;br&gt;&#xA;विनिश्चिनुयात् हृदये पार्वतीशं नरायणम् ॥१ ०२॥&#xA;तं तु भुञ्जीत सततं दिव्यं प्रत्यक्षतां गतम् ।&lt;br&gt;&#xA;स एव श्रीहरेर्बोध्यः प्रसादो भोगनामकः ॥१ ०३॥&#xA;रङ्के वा राजसदृशे समा प्रसन्नता हरेः ।&lt;br&gt;&#xA;पत्रपुष्पार्पणाद्यैश्च द्रुतं कृष्णः प्रसीदति ॥१ ०४॥&#xA;श्रद्धास्नेहप्रेमभक्त्यादिभिः शीघ्रं प्रसीदति ।&lt;br&gt;&#xA;इत्येवं बद्रिके बालयोगिनी मातरं प्रति ॥१ ०५॥&#xA;बहुधोक्त्वा स्थितिं स्वीयां विरराम हरौ क्षणम् ।&lt;br&gt;&#xA;पुनश्च बहिरागत्य प्रभोकृष्णेति सञ्जगौ ॥१ ०६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां बालयोगिन्या कथितानां बालयोगधर्माणां निरूपणमित्यादिनामा त्रयोदशोऽध्यायः ॥१३ ॥&lt;/p&gt;</description>
    </item>
    <item>
      <title>०१४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/014/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/014/</guid>
      <description>&lt;p&gt;श्रीनरनारायण उवाच-&lt;br&gt;&#xA;ततो बद्रीप्रिये देवि मात्रे श्रीबालयोगिनी ।&lt;br&gt;&#xA;परमं वैष्णवयोगं प्राह ते कथयाम्यपि ॥१ ॥&#xA;वैष्णवा विष्णुवन्मान्या मातः सर्वप्रवैष्णवैः ।&lt;br&gt;&#xA;वैष्णवीभिर्विशेषेण कृष्णवत् कृष्णमूर्तयः ॥२ ॥&#xA;सर्वथा विष्णुसम्बन्धिक्रियास्वेव हि ते रताः ।&lt;br&gt;&#xA;आत्मनां च वशे येषामिन्द्रियाण्यान्तराण्यपि ॥३ ॥&#xA;ब्रह्मचर्यं हरौ येषां ब्रह्मता च प्रभौ पतौ ।&lt;br&gt;&#xA;कृष्णैकचेतसो भक्ता मान्याः पूज्या हरिर्यथा ॥४ ॥&#xA;नैते मानवतुल्या वा सुरतुल्या न चापि ते ।&lt;br&gt;&#xA;भक्तानिका न मानव्यः कमलास्ता हि सर्वथा ॥५ ॥&#xA;वैष्णव्यः सर्वथा सेव्या योषिद्भिर्योषितस्तु ताः ।&lt;br&gt;&#xA;धर्मांशे पारगामिन्यः कृष्णांशे सर्ववर्तनाः ॥६ ॥&#xA;हर्यर्थं लोकलज्जाद्यावरणादिविवर्जिताः ।&lt;br&gt;&#xA;कृष्णेतरोपभोगादौ दोषभीतिसमवृताः ॥७ ॥&#xA;कार्ष्णवैष्णवसेवायां कृष्णवन्महिमान्विताः ।&lt;br&gt;&#xA;मायाबन्धनहीनाश्च दिव्यतामोदभोजनाः ॥८ ॥&#xA;कृष्णार्थदेहदानाश्च वैष्णवार्थप्रवर्तनाः ।&lt;br&gt;&#xA;कार्ष्णकुटुम्बमोदिन्यो वैष्णवीस्त्रीजनाभिगाः ॥९ ॥&#xA;वैष्णवीमण्डलशोभा वैष्णवीरुचिरञ्जिताः ।&lt;br&gt;&#xA;वैष्णव्यो हृदये यासां सेव्यास्ताः कृष्णवत् सदा ॥4.14.१ ०॥&#xA;राधावत् कमलावत्ताः सेव्याश्च माणिकी यथा ।&lt;br&gt;&#xA;बद्रिकावत् प्रसेव्याश्च श्रीर्भूलीला सती यथा ॥११ ॥&#xA;लक्ष्मीवत् पद्मावतीवत् सेव्यास्ताश्च प्रभुः यथा ।&lt;br&gt;&#xA;ललितावन्महालक्ष्मीवत् सेव्यास्ता हरिप्रियाः ॥१२॥&#xA;तास्तु शुभाऽशुभाश्चेष्टाः क्रियाः स्पृशन्ति नैव ह ।&lt;br&gt;&#xA;श्रेयसे देहिनां दोषविलयाय विमुक्तये ॥१३॥&#xA;हरिः प्रजायते लोके तद्योगात्ता विबन्धनाः ।&lt;br&gt;&#xA;कृष्णवत् कार्ष्णवच्चापि कार्ष्णीवच्चापि ताः सदा ॥१४॥&#xA;दिव्याः सेव्यास्तोषणीयाः सेवाभिश्चान्तरार्पणैः ।&lt;br&gt;&#xA;असङ्कुचितभावैश्चाऽनावरणाऽनुवर्तनैः ॥१५॥&#xA;सेवायां नैव मानं वा गर्वं चाहङ्कृतिं गुणम् ।&lt;br&gt;&#xA;लज्जां चावरणं कुर्याद् या सा सखी हरिप्रिया ॥१६॥&#xA;ब्रह्मप्रिया सदा ब्राह्मीमण्डलं मनुते हृदि ।&lt;br&gt;&#xA;कृष्णवत् सेवते चापि सर्वस्वदानसत्कृतैः ॥१७॥&#xA;विनीता वैष्णवीनां तु सन्निधौ सर्वथाऽमला ।&lt;br&gt;&#xA;आत्मप्रौढिविहीना च ब्रह्मप्रिया सदोत्तमा ॥१८॥&#xA;आनन्दमूर्तौ श्रीकृष्णे दिव्या आनन्दवार्धयः ।&lt;br&gt;&#xA;रोम्णि रोम्णि भवन्त्येव चाणौ चाऽणौ समस्तशः ॥१ ९॥&#xA;मानं विहाय संसेव्या आनन्दा दिव्यचक्रिणः ।&lt;br&gt;&#xA;अन्याऽऽनन्दाः शेषभूता सर्वशोऽस्य परात्मनः ॥4.14.२०॥&#xA;सेवया सम्प्रसन्नस्य प्रसीदन्ति हि साधवः ।&lt;br&gt;&#xA;सत्येवं सर्वकामाश्च पूर्णा भवन्ति सेविनाम् ॥२१ ॥&#xA;कामयेत् सुसतां प्रसन्नतां कृष्णस्य सर्वदा ।&lt;br&gt;&#xA;तदप्रियं प्रजह्याच्च प्रसन्नताऽवरोधकृत् ॥२२॥&#xA;प्रभुं कृष्णं विना बन्धनीया न ग्रन्थयोऽपराः ।&lt;br&gt;&#xA;कृष्णप्रसन्नतासाधिकास्तु धार्यास्तदाप्तये ॥२३॥&#xA;कृष्णनारायणग्रन्थिः परा ग्रन्थिर्विवाहिनी ।&lt;br&gt;&#xA;तया तु ग्रथिता बद्धा ब्रह्मर्षिणी समुच्यते ॥२४॥&#xA;सैव प्रिया सैव पत्नी सैव भार्या सधर्मिणी ।.&lt;br&gt;&#xA;सैव स्वस्वामिनी कान्ता भगवद्ग्रन्थियोगिनी ॥२५॥&#xA;प्रेमाम्बरप्रान्तजां तु ग्रन्थिं प्राप्य परात्मनः ।&lt;br&gt;&#xA;वरेण्यस्य वरारोहा जायते ब्रह्मरोहिणी ॥२६॥&#xA;कृष्णारोहा कृष्णपार्श्वा श्रीकृष्णहृदया सखी ।&lt;br&gt;&#xA;कृष्णे शयनमापन्ना कृष्णानन्दे प्रमज्जति ॥२७॥&#xA;तस्याः सम्बन्धतश्चान्याः सख्योऽपि स्वामिनः सुखम् ।&lt;br&gt;&#xA;प्राप्नुवन्ति स्पृहाभक्त्या ततस्तथा भवन्त्यपि ॥२८॥&#xA;कार्ष्ण्याः संसर्गयोगेन कार्ष्ण्यो भवन्ति कृष्णगाः ।&lt;br&gt;&#xA;विना यत्नं प्रजायन्ते मातस्ता ब्रह्मयोगगाः ॥२९॥&#xA;तत एव हरेर्योगाद् बालयोगिन्य एव ताः ।&lt;br&gt;&#xA;नारायण्यः प्रजायन्ते नारायणार्धविग्रहाः ॥4.14.३० ॥&#xA;कृपया सहयोगेन प्रजायन्ते हरिप्रियाः ।&lt;br&gt;&#xA;आत्मार्पणेन जायन्ते ब्रह्मप्रियाः सदा प्रियाः ॥३ १ ॥&#xA;शुष्कचित्ता दोषदृश्यो न जायन्ते हरेः प्रियाः ।&lt;br&gt;&#xA;पूर्णकामो हि भगवान् पूर्णानन्दभरः सदा ॥३२॥&#xA;भक्तानां सुखदाः कृष्णकान्तचेष्टा हि मोक्षदाः ।&lt;br&gt;&#xA;पूर्णानन्दस्य मात्राभिश्चान्यसृष्टिः सुखान्विता ॥३३॥&#xA;स्वात्मारामस्य कृष्णस्याऽऽरामो नाऽपरपेक्षकः ।&lt;br&gt;&#xA;अन्याऽऽरामाः कृष्णकान्ताऽऽपेक्षकाः शाश्वतांऽशकाः ॥३४॥&#xA;एवम्मत्यवहीनानां भवेदज्ञानमुल्बणम् ।&lt;br&gt;&#xA;मम भोगेन कृष्णोऽयं सुखमानन्दमश्नुते ॥३५॥&#xA;इतिदोषवती मातर्नैव स्यात् माधवप्रिया ।&lt;br&gt;&#xA;सर्वावतारधर्तृत्वं वेद या स्वामिनः सती ॥३६॥&#xA;सर्वसौख्यप्रदातृत्वं वेद कृष्णस्य भामिनी ।&lt;br&gt;&#xA;सा तदग्रे मानदोषहीना जायेत तत्प्रिया ॥३७॥&#xA;एवंविधायाः सततं साहचर्यं तु शार्ङ्गिणा ।&lt;br&gt;&#xA;किङ्कर्यां सर्वदा स्याच्च हरेर्भूरिप्रसन्नता ॥३८॥&#xA;मत्स्यस्य जीवनं वार्षु किङ्कर्या जीवनं हरौ ।&lt;br&gt;&#xA;सुखं दिव्यं भागवतं किङ्कर्या जीवनेऽस्ति वै ॥३९॥&#xA;जीवनं प्राणदे कान्ते सुखं चापि च माधवे ।&lt;br&gt;&#xA;आकर्षणं तैजसं च कान्ते प्राणप्रदे प्रभौ ॥4.14.४० ॥&#xA;किङ्कर्याः सर्वथा चास्ति मातः श्रीमाधवीश्वरे ।&lt;br&gt;&#xA;सर्वं स्वत्वं हरौ तस्यास्तस्यां स्वत्वं हरेस्तथा ॥४१ ॥&#xA;त्यागिनी वा गृहिणी वा कृष्णे तैक्ष्ण्यं परं परम् ।&lt;br&gt;&#xA;यस्या आस्वादस्य तस्या ब्राह्मीत्वं श्रीत्वमित्यपि ॥४२॥&#xA;शीलव्रतं ब्रह्मचर्यं तस्या एवाऽस्त्यखण्डितम् ।&lt;br&gt;&#xA;वैराग्यं चात्मनिष्ठत्वं तस्याः साध्वीत्वमित्यपि ॥४३॥&#xA;न्यासिनीत्वं च मुक्तत्वं तस्या दिव्यात्वमित्यपि ।&lt;br&gt;&#xA;नारायणीत्वं कमलास्थानं तस्याः सदाऽक्षरे ॥४४॥&#xA;यस्याः प्रथमं श्रवणं माहात्म्यस्य हरेरथ ।&lt;br&gt;&#xA;ततः स्नेहोद्भवः प्रीतिस्ततो मेलनवृत्तयः ॥४५॥&#xA;आकर्षणं स्फुरणं च तदाकारात्मवर्तनम् ।&lt;br&gt;&#xA;सुरवानन्दप्रमोदादिवाञ्च्छा ततोऽभियोजनम् ॥४६॥&#xA;ततः प्राप्तिः परोक्षस्य स्वप्ने वा साधुरूपिणः ।&lt;br&gt;&#xA;ततः साक्षाद्भवेत् प्राप्तिर्महानन्दस्य शेवधेः ॥४७॥&#xA;आश्लेषणं चैकतानानन्दस्पर्शादिजं सुखम् ।&lt;br&gt;&#xA;सर्वविषयसौख्यं च स्वामिनाथात् तदाऽऽप्यते ॥४८॥&#xA;एवं भवेत् कृष्णरतिः कृष्णप्रिया क्रमात्पुरा ।&lt;br&gt;&#xA;सतां प्रसेवया कृष्णे भक्त्या तादात्म्यमाप्नुयात्॥४९॥&#xA;सत्सेवया त्वतिप्रीत्या सर्वं सम्पद्यते स्त्रियाः ।&lt;br&gt;&#xA;अतिप्रीत्यैव कृष्णे ता भवन्ति रुचिवर्तनाः ॥4.14.५०॥&#xA;वर्तनं त्यागरूपं तद् दिव्यं नारायणेऽर्पितम् ।&lt;br&gt;&#xA;देहक्रियासु सर्वासु देहभानविवर्जितम् ॥५१ ॥&#xA;साध्यो नारायणः कृष्णः कान्तः पतिर्मयाऽर्जितः ।&lt;br&gt;&#xA;भावनाः श्रीहरौ कान्ते सर्वा मे सन्ति नाऽपराः ॥५२॥&#xA;मदाश्रयस्थितानां च तथैव सन्ति भावनाः ।&lt;br&gt;&#xA;तास्वेव वासतो मोदोऽन्यत्र दैन्यं प्रसज्यते ॥५३॥&#xA;एतादृशीं स्थितिं प्राप्य मनो मे मोदतेतराम् ।&lt;br&gt;&#xA;योऽक्षरे राजते स्वामी श्रीकान्तः कान्त एव मे ॥५४॥&#xA;अवतारा भवन्त्यस्य श्रेयसे बहवोऽपि हि ।&lt;br&gt;&#xA;स एव भगवान् साक्षात् कृष्णनारायणः प्रभुः ॥५५॥&#xA;आक्षरीभिर्हि मुक्ताभिः सेव्यमानपदाम्बुजः ।&lt;br&gt;&#xA;कुङ्कुमवापिकाक्षेत्रेऽस्मद्दृष्टिगोचरोऽस्ति सः ॥५६॥&#xA;अत्यन्तकरुणापूर्णः श्रीमद्गोपालनन्दनः ।&lt;br&gt;&#xA;कम्भराश्रीसुतः कृष्णो बालकृष्णः प्रभुः पतिः ॥५७॥&#xA;सदा किशोररूपश्च सर्वकामातिकामनः ।&lt;br&gt;&#xA;सर्वेच्छापूरकः कान्तः सर्वासां पावनः पतिः ॥५८॥&#xA;तं प्रभुं शुद्धहृदया पश्यत्येव हृदम्बरे ।&lt;br&gt;&#xA;वर्णेन वयसा कान्त्या पुष्ट्या शान्त्या बलेन च ॥५९॥&#xA;योग्योऽस्ति सर्वकान्तानां समर्थः माधवीपतिः ।&lt;br&gt;&#xA;अनुभवित्री जानाति करपाशाधिशायिनी ॥4.14.६० ॥&#xA;दिव्यं कृष्णस्य कान्तस्य सुखं वाचामगोचरम् ।&lt;br&gt;&#xA;अपरोक्षं वधूर्वेत्ति वक्षआश्लेषपिण्डिता ॥६१ ॥&#xA;वध्वो भवन्ति मातर्वै कान्ते विविधवृत्तयः ।&lt;br&gt;&#xA;काश्चित् कान्तस्य हास्ये स्युः प्रसन्ना लग्नवृत्तयः ॥६२॥&#xA;काश्चित् कान्तस्य वै नर्मवाक्येषु मिष्टवृत्तयः ।&lt;br&gt;&#xA;काश्चित् कान्तस्य वै प्रेमपूर्णनेत्रेऽतिवृत्तयः ॥६३॥&#xA;काश्चित् कान्तस्य सौन्दर्ये शृगारे यौवनेऽतिगाः ।&lt;br&gt;&#xA;काश्चिद् भावेषु हावेषु प्रशंसायां च केलिषु ॥६४॥&#xA;काश्चिदेकान्तरमणे काश्चिद् विहरणे बहिः ।&lt;br&gt;&#xA;काश्चित् प्रसन्ना जायन्ते द्यूतजयपराजये ॥६५ ॥&#xA;काश्चिन्मानप्रदाने च काश्चित् स्पर्शे सहादने ।&lt;br&gt;&#xA;काश्चित् सहासने काश्चिदाज्ञायां वर्तने तथा ॥६६॥&#xA;काश्चित्तु जलकेल्यादौ काश्चित् पुष्पावभूषणे ।&lt;br&gt;&#xA;काश्चित् प्रसन्ना जायन्ते वारं वारं विलोकने ॥६७॥&#xA;काश्चिद् याने विमाने च शय्यायां च निकुञ्जके ।&lt;br&gt;&#xA;काश्चिद् विजने सजने भवन्त्याकृष्टवृत्तयः ॥६८॥&#xA;काश्चिद्वक्षःसमाश्लेषे काश्चित् केशादिवेशने ।&lt;br&gt;&#xA;काश्चित् पाने सुगन्धे च काश्चित् ताम्बुलके प्रियाः ॥६९॥&#xA;एवं काश्चित्तु कलहे वैमनस्येऽतिवृत्तयः ।&lt;br&gt;&#xA;राजस्यो वापि तामस्यो भवन्त्याकृष्टवृत्तयः ॥4.14.७०॥&#xA;एवं भाववशा वध्वो भवन्ति कान्तवृत्तयः ।&lt;br&gt;&#xA;कान्तोऽपि भगवान् भावान् विज्ञायाऽऽनन्दयत्यपि ॥७१ ॥&#xA;आन्तरस्थो बहिस्तिष्ठन् यथाभावं निजप्रियाम् ।&lt;br&gt;&#xA;समाकर्षयति स्वस्मिन् महानन्दं ददात्यपि ॥७२॥&#xA;दिव्यानन्दभराकारः सर्वानन्दपयोदधिः ।&lt;br&gt;&#xA;प्रत्यक्षकान्तरूपः श्रीकृष्णनारायणोऽवति ॥७३॥&#xA;तन्मर्यादां महामुक्ता महामुक्तानिकाः स्त्रियः ।&lt;br&gt;&#xA;अवतारास्तथा व्यूहा ईश्वरा ईशनीस्त्रियः ॥७४॥&#xA;सुराः सिद्धाः सतीवर्गाः साध्व्यश्च साधवोऽमलाः ।&lt;br&gt;&#xA;योगिन्यो यतयः सर्वे पालयन्ति महेश्वराः ॥७५॥&#xA;तन्मर्यादा मया पाल्या तत्प्रीतये सदा शुभा ।&lt;br&gt;&#xA;स एव लोकजीवानां तारकोऽक्षरनायकः ॥७६॥&#xA;अधमोद्धारकः कृष्णस्वामी पतितपावनः ।&lt;br&gt;&#xA;आश्रिताया मनोवृत्तेः पूरणार्थं तथाविधः ॥७७॥&#xA;स्वस्य रीतिं तिरोभाव्याऽऽश्रितवृत्तिं दधाति वै ।&lt;br&gt;&#xA;अहो कृपालुता तस्याऽऽश्रिताऽऽश्रयित्वमिच्छति ॥७८॥&#xA;निजाया अपि नैजत्वं संविभाव्य प्रमोदते ।&lt;br&gt;&#xA;धन्या मातर्हि सा नारी या तथा विन्दति प्रभुम् ॥७९॥&#xA;यस्या नान्यत्र वै श्रद्धा रुचिर्वा कान्तमन्तरा ।&lt;br&gt;&#xA;पुम्पुत्ररसवित्तादिमायिकाऽहतमानसा ॥4.14.८०॥&#xA;पत्यर्थं चान्यमन्त्रादौ श्रद्धा यस्या न विद्यते ।&lt;br&gt;&#xA;प्रभुं कृष्णं विना यस्या रजनी रञ्जनी न वै ॥८१ ॥&#xA;अलौकिकेन्द्रजालादिप्रदर्शयितृमानवे ।&lt;br&gt;&#xA;यस्या न गौरवं श्रद्धा जायते हरिमन्तरा ॥८२॥&#xA;मयि सच्चित्स्वरूपे स्वात्मन्येव राजते हरिः ।&lt;br&gt;&#xA;तत्रैव तु चमत्काराः सिद्धयः सन्ति मत्कृते ॥८३॥&#xA;लब्धव्यार्थाः समस्ता मे प्रभौ कान्ते भवन्ति हि ।&lt;br&gt;&#xA;भ्रमो येन भवेदन्योऽन्यत्र नारायणेतरे ॥८४॥&#xA;एवंविधाऽतिमतिमत्पत्न्यां प्रसन्नतां व्रजेत् ।&lt;br&gt;&#xA;प्रभुश्च प्रभुवत्पुण्याः सन्तो महान्त उत्तमाः ॥८५॥&#xA;सत्पथस्था हरेर्भक्ता यासु प्रसन्नवृत्तयः ।&lt;br&gt;&#xA;तासां भाग्यं महद्दिव्यं ताभिः सारः समर्जितः ॥८६॥&#xA;अथैवं श्रीकृष्णकान्तस्वाम्यङ्के सन्निषद्य च ।&lt;br&gt;&#xA;श्रीकृष्णेतरकोट्यब्धेश्वरमानं न वाञ्च्छति ॥८७॥&#xA;अनादिश्रीकृष्णनारायणभिन्ने न मोहनम् ।&lt;br&gt;&#xA;नरनारायणस्येव मोहनं न स्त्रियां नरे ॥८८॥&#xA;पतिः ऋषिर्नरनारायणो मे तापसः प्रभुः ।&lt;br&gt;&#xA;शीलव्रतो महामायापारवर्ती हिमालये ॥८९॥&#xA;निर्मोहो वर्तते मातर्बदरीवनभूतले ।&lt;br&gt;&#xA;तथाऽहं तापसी मातर्बदरीनाथबद्रिका ॥4.14.९०॥&#xA;वर्तेऽहं मोक्षशून्याऽत्र गृहे ते बालयोगिनी ।&lt;br&gt;&#xA;सदा शीलव्रता कन्या लोककल्याणकारिणी ॥९ १॥&#xA;मत्फलैः ऋषयो यान्ति विनिर्धूताऽघकोटयः ।&lt;br&gt;&#xA;मदक्षरं परं धाम स्वामिनो मेऽक्षरं पदम् ॥९२॥&#xA;व्यसनं मे हरेर्जातं तद्विना न क्षणं मम ।&lt;br&gt;&#xA;केवलं विद्यते मातर्विशिष्टं तेन विद्यते ॥९३ ॥&#xA;स्नेहतादात्म्यतन्वा मे लीनता स्वामिनि प्रभौ ।&lt;br&gt;&#xA;सदाऽस्ति तद्विना मातर्नाहं भवामि साकृतिः ॥९४॥&#xA;सर्वावस्थासु सुखदं सर्वलोकेषु रक्षकम् ।&lt;br&gt;&#xA;प्रभुं कृष्णं प्रियं कान्तं कथं मुञ्चाम्यसुस्थितम् ॥९५॥&#xA;आधारमात्मनः कृष्णनारायणं सुखास्पदम् ।&lt;br&gt;&#xA;श्रीलक्ष्मीमाणिकीसेव्यं ललितावरमुत्तमम् ॥९६॥&#xA;प्रभुं नाथं बदरीशं पाशवतीपतिं हरिम ।&lt;br&gt;&#xA;सर्वदा श्रीमहालक्ष्मीसेवितं पूजितं तथा ॥९७॥&#xA;कम्भराश्रीश्वरीध्यातं लालितं पालितां तया ।&lt;br&gt;&#xA;प्राप्तं कथं विमुञ्चामि वद मातर्मनीषया ॥९८॥&#xA;न शैथिल्यं हरौ मेऽस्ति न मायायां प्रवर्तना ।&lt;br&gt;&#xA;नाऽन्यदेहे रतिर्मेऽस्ति वदाऽन्यं चिन्तयामि किम् ॥९९॥&#xA;इत्युक्त्वा विररामाऽसौ बद्रीशि बालयोगिनी ।&lt;br&gt;&#xA;माता भाग्यं निजं मेने धन्यं सुरेश्वरी सती ॥4.14.१ ००॥&#xA;व्यचिन्तयद्धरेः प्राप्त्यै पुत्रीतः साधनान्यपि ।&lt;br&gt;&#xA;आशीर्वादान् ददौ पुत्र्यै ज्ञात्वा तां बदरीश्वरीम् ॥१० १॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां परमवैष्णवीयोगविवेचननामा चतुर्दशोऽध्यायः. ॥१४ ॥&lt;/p&gt;</description>
    </item>
    <item>
      <title>०१५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/015/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/015/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि ततः श्रीबालयोगिनी ।&lt;br&gt;&#xA;स्वमात्रे परमब्रह्मप्रेमरसं जगाद यम् ॥१ ॥&#xA;मातर्हृदि सदा तिष्ठेद् वासुदेवस्य भावना ।&lt;br&gt;&#xA;प्रीतिदार्ढ्यं सुमाहात्म्यं श्रद्धा हरौ प्रभूयसी ॥२ ॥&#xA;महानन्दः प्रमोदश्च सुखं विराम ईश्वरे ।&lt;br&gt;&#xA;कृष्णनारायणे शान्तिस्तिष्ठेयुः सर्वथा प्रभौ ॥३ ॥&#xA;यस्याः सा भवति ब्रह्मरसवेत्त्री न चेतरा ।&lt;br&gt;&#xA;तस्या आपदि कष्टायां स्थैर्यं कृष्णनरायणे ॥४ ॥&#xA;अनुवृतायाः कृष्णस्य कृष्णाश्रयसतामपि ।&lt;br&gt;&#xA;सेवाभावयुतायास्तु ब्रह्मप्रेमरसो मिलेत् ॥५ ॥&#xA;श्रेयःसाधनमाप्ताया ब्रह्मप्रेमरसोद्भवः ।&lt;br&gt;&#xA;आत्मनः श्रीकृष्णनारायणस्य दर्शनं विना ॥६ ॥&#xA;कस्या अपि न शान्तिः स्यात् साक्षाद् योगं विनाऽपि च ।&lt;br&gt;&#xA;योगश्च श्रीहरेरेव ध्यानोपासनभक्तिभिः ॥७ ॥&#xA;तद्विनेष्टरसप्राप्त्यै वृथा श्रमः खलेहवत् ।&lt;br&gt;&#xA;कृपया श्रीहरिर्योगं ददाति भक्तियोषिते ॥८ ॥&#xA;अतीव रमणीयाङ्गः सर्वसौन्दर्यसङ्ग्रहः ।&lt;br&gt;&#xA;नित्यदिव्यगुणाढ्यश्च सर्वदेहिमनोहरः ॥९ ॥&#xA;कृष्णः स्वामी सेविकाश्च मुक्तानिकाः पुमुत्तमम् ।&lt;br&gt;&#xA;भजन्ति सम्प्रसेवन्ते सरूपाः समकामनाः ॥4.15.१ ०॥&#xA;अस्य योगेन नैर्गुण्यं यान्ति गुणाढ्यदेहिनः ।&lt;br&gt;&#xA;अन्तर्यामितया सर्वेष्ववस्थितस्य चक्रिणः ॥११ ॥&#xA;स जीवनं चिदचितां कर्ता भोक्ता पतिः प्रभुः ।&lt;br&gt;&#xA;तथा स्वतःसिद्धभूरिमहैश्वर्यकलानिधिः ॥१२॥&#xA;तस्य श्रीबालकृष्णस्य योगः सौख्यप्रदः सदा ।&lt;br&gt;&#xA;सच्चिदानन्दरूपाया मुक्ताया अत्र चाक्षरे ॥१ ३॥&#xA;परमानन्दकृत् कृष्णः प्रेम्णा प्रसेवितः प्रभुः ।&lt;br&gt;&#xA;स्वमूर्तौ निजभक्तां वै लीनीकरोति तद्रसः ॥१४॥&#xA;अद्य कालान्तरे वापि कृष्णे लीनत्वमाप्नुयात् ।&lt;br&gt;&#xA;यदा तदा कृष्णप्रेमरसमास्वादयेत् सखी ॥१५॥&#xA;आत्मनिष्ठाबलं श्रीमत्कृष्णनारायणार्पणम् ।&lt;br&gt;&#xA;उभयं प्राप्य कान्ते वै लीनतां तु सदाऽर्जयेत् ॥१६॥&#xA;सर्वराजाधिराजश्रीकृष्णे प्रमोदमाप्नुयात् ।&lt;br&gt;&#xA;महिमानं विजानीयाद् ब्रह्मरसमुपाहरेत् ॥१७॥&#xA;चतुर्दशावृतिजुष्टं ब्रह्माण्डं ब्रह्मणाऽवितम् ।&lt;br&gt;&#xA;असङ्ख्याऽण्डानि सन्त्येषां राजा विराट् सुपूरुषः ॥१८॥&#xA;वैराजास्ते ह्यसङ्ख्याता महाविष्णोः सुपुत्रकाः ।&lt;br&gt;&#xA;एवं महाविष्णवोऽपि प्रधानपुरुषोद्भवाः ॥१९॥&#xA;असङ्ख्यास्ते प्रधानेशाः प्रकृतिपुंसमुद्भवाः ।&lt;br&gt;&#xA;सा माया स पुमान् मुक्तोक्षरे लीनौ लये मतौ ॥4.15.२०॥&#xA;पुनः प्रकाशतां प्राप्तौ सृष्ट्यारम्भे पुनः पुनः ।&lt;br&gt;&#xA;एवंविधाऽक्षरांशस्य सुखमात्राभिसम्प्लुता ॥२१ ॥&#xA;सृष्टिः सर्वा सुखं भुङ्क्तेऽक्षरं तु सुखवद्धरेः ।&lt;br&gt;&#xA;अनन्ताऽक्षरमुक्ताश्चाऽनन्तधामानि धामिनाम् ॥२२॥&#xA;अवतारा असङ्ख्याता मुक्ता मुक्तानिकास्तथा ।&lt;br&gt;&#xA;ऐश्वर्याणि समस्तानि शक्तयः पार्षदास्तथा ॥२३॥&#xA;पार्षदान्यः समस्ताश्च यन्मूर्तेः सुखभागिनः ।&lt;br&gt;&#xA;तस्याऽनादिकृष्णनारायणस्य परमात्मनः ॥२४॥&#xA;एकैकाङ्गे सुखानां विद्यते रोमरोमसु ।&lt;br&gt;&#xA;तस्याग्रे त्वीश्वरा जीवाश्चार्काग्रे विस्फुलिङ्गवत् ॥२५॥&#xA;अतितुच्छा भवन्त्येव ब्रह्माण्डपालका अपि ।&lt;br&gt;&#xA;सर्वेऽनादिकृष्णनारायणदत्तं प्रभुञ्जते ॥२६॥&#xA;सुखांशं भुञ्जते स्वल्पमुच्छिष्टं मायिकं क्षयि ।&lt;br&gt;&#xA;एतादृशार्थं तपसा यतन्ते स्वर्गवाञ्च्छया ॥२७॥&#xA;मन्वते दुर्लभं चापि राजसा मोहवृत्तयः ।&lt;br&gt;&#xA;तदा कार्ष्णं भागवतं सुखं किं वर्ण्यगोचरम् ॥२८॥&#xA;सहजं शाश्वतं यत्र सुखं चालौकिकं परम् ।&lt;br&gt;&#xA;यदंशे योगिनो योगसमाधौ यान्ति लीनताम् ॥२९॥&#xA;सहस्रवत्सरान् तत्र तिष्ठन्त्यव्यक्तमोदिनः ।&lt;br&gt;&#xA;महासुषुप्तौ तुर्यायां भवन्ति सुखिनोऽपरे ॥4.15.३ ०॥&#xA;कामनायां रतौ चापि भवन्ति सुखिनोऽपि च ।&lt;br&gt;&#xA;तथेतरेन्द्रियजन्यसुखैर्भवन्ति नन्दिनः ॥३ १॥&#xA;ईदृक्सुखाब्धिर्भगवान् स्वामीश्रीवल्लभः प्रभुः ।&lt;br&gt;&#xA;रामकृष्णादिरूपाणां धर्ता श्रीमाधवीपतिः ॥३२॥&#xA;अवतार्यक्षरेशश्च सर्वमुक्ताभिपूजितः ।&lt;br&gt;&#xA;सर्वपरो बालकृष्णोऽनन्तब्रह्मरसोदधिः ॥३३॥&#xA;सर्वब्रह्मप्रियाजुष्टो हरिप्रियाभिनन्दितः ।&lt;br&gt;&#xA;यस्य पादरजो राधालक्ष्मीबदरीशक्तिभिः ॥३४॥&#xA;ब्रह्मविराण्महाविष्णुपूरुषैरुह्यते सदा ।&lt;br&gt;&#xA;यत्र श्रीभगवच्छब्दः परब्रह्मेव वर्तते ॥३५॥&#xA;यस्त्वेक एव सर्वेशो यत्समो नाऽधिकोऽपरः ।&lt;br&gt;&#xA;यत्सेवयोपास्तिभिश्च यत्साधर्म्यं व्रजन्ति च ॥३६॥&#xA;तथापि दासवत् सर्वे तस्याऽग्रे तन्त्रिता यथा ।&lt;br&gt;&#xA;वर्तन्ते ते सरूपाश्च सरूपिण्योऽपि शक्तयः ॥३७॥&#xA;कालो माया पूरुषाद्या यद्भीताः किङ्करा इव ।&lt;br&gt;&#xA;यदाज्ञां प्राप्य कुर्वन्ति सृष्ट्युद्भवादि सर्वदा ॥३८॥&#xA;एवमचिन्त्यविभवो बदरीशो जनार्दनः ।&lt;br&gt;&#xA;अनादिश्रीकृष्णनारायणो गोपालनन्दनः ॥३९॥&#xA;मानवो वर्तते त्वद्य कुङ्कुमवापिकालये ।&lt;br&gt;&#xA;येन जलांशतश्चित्रा हंसा मयूरकाः शुकाः ॥4.15.४० ॥&#xA;नराः पतत्रिणः कीटाः पशवः स्वसजातयः ।&lt;br&gt;&#xA;निर्मिता वंशरूपेण महाश्चर्यादिलीलया ॥४१ ॥&#xA;तत्कृतं नान्यथाकर्तुं केनापि शक्यते त्विह ।&lt;br&gt;&#xA;इत्यादिसर्वसामर्थ्ययुक्तेन तेन शार्ङ्गिणा ॥४२॥&#xA;रचयित्वा सृष्टिजीवान् सुखांशं प्रददौ निजम् ।&lt;br&gt;&#xA;तद्रसे रसवन्तश्च सर्वा भवन्ति सृष्टयः ॥४३॥&#xA;विदित्वा तं कम्भरायाः सुतं श्रीकमलापतिम् ।&lt;br&gt;&#xA;बदरीशं माधवीशं भार्गवीशं प्रभुम्पतिम् ॥४४॥&#xA;माधवीस्वामिनं तं श्रीलक्ष्मीनाथं सतीपतिम् ।&lt;br&gt;&#xA;माणिक्याधिपतिं कृष्णं कान्तं मायापतिं हरिम् ॥४५॥&#xA;मुक्तमुक्तानिकानाथं ब्रह्मधामाधिपं प्रभुम् ।&lt;br&gt;&#xA;राधारमाऽधिनाथं च रामकृष्णादिकारणम् ॥४६॥&#xA;तत्र कुर्याद् रतिं प्रीतिं स्नेहं मोहं समुत्सवम् ।&lt;br&gt;&#xA;आनन्दं क्रीडनं मातर्ब्रह्मरसमवाप्नुयात् ॥४७॥&#xA;एवंविधा हि बदरी मायिके बध्यते कथम् ।&lt;br&gt;&#xA;बद्धाऽपि मुच्यते कृष्णे मुक्ताऽन्यत्र न सज्जते ॥४८॥&#xA;निर्मला जायते दिव्या बध्नाति श्रीहरौ रतिम् ।&lt;br&gt;&#xA;एषा तु भावना मातः पुष्णात्यङ्गानि दुग्धवत् ॥४९॥&#xA;एषा ब्रह्मरसगाथा मातः सर्वार्थसम्भृता ।&lt;br&gt;&#xA;पीता यया तया पीतं नवं ब्रह्मरसामृतम् ॥4.15.५०॥&#xA;एतादृशीप्रभक्तायाः सङ्गं करोति या सती ।&lt;br&gt;&#xA;साऽपि ब्रह्मरसैः पूर्णा भवेत् कार्ष्णी न संशयः ॥५१॥&#xA;भक्तिरैकान्तिकी कृष्णे सिद्ध्येदस्याऽवधारणात् ।&lt;br&gt;&#xA;अस्यैव श्रीहरेर्योगादन्यत्र सङ्गवर्जनात् ॥५२॥&#xA;शृणु मातः कथां वच्मि चारण्या दिव्ययोषितः ।&lt;br&gt;&#xA;नाम्ना नागमुखीदेवी जात्याऽभवत्त चारणी ॥५३॥&#xA;रैवताद्रेः पश्चिमे सा हलमादनपत्तने ।&lt;br&gt;&#xA;पार्श्ववने महिषीणां पालिकाऽभूत् स्वधर्मिणी ॥५४॥&#xA;पतिपुत्रविहीना सा त्वेकला जनवर्जिता ।&lt;br&gt;&#xA;दधिदुग्धघृतान्नादिनिर्वाहा धर्मसंस्थिता ॥५५॥&#xA;साऽचिन्तयत् पतिर्नष्टः पुत्रा नष्टाश्च पञ्च वै ।&lt;br&gt;&#xA;पुत्री नास्ति कुटुम्बं न जातिस्तु वर्तते मम ॥५६॥&#xA;चारण्योऽपि भवन्त्यत्र बह्व्यो गार्हस्थ्यमाश्रिताः ।&lt;br&gt;&#xA;म्रियन्ते चापि जायन्ते विना ता भक्तिमन्तरा ॥५७॥&#xA;पतयो बहवः प्राप्तास्ताभिश्चान्तो न विद्यते ।&lt;br&gt;&#xA;पतीनां सुतपुत्रीणां मायान्तोऽपि न विद्यते ॥५८॥&#xA;कामदेवस्य चाऽन्तो न विषयाणां लयोऽपि न ।&lt;br&gt;&#xA;कर्मणां नैव विरतिः कथं जन्मक्षयो भवेत् ॥५९॥&#xA;वासनाः प्रत्यहं नूत्ना जायन्ते भोगसम्भवाः ।&lt;br&gt;&#xA;आत्मनस्तत्र मोक्षो न कामरसेन योषिताम् ॥4.15.६०॥&#xA;तस्माच्छरीरमासाद्य दुर्लभं मोक्षदं त्विदम् ।&lt;br&gt;&#xA;तेन लभ्यः शाश्वतो यो ब्रह्मरसो निरामयः ॥६१॥&#xA;परमात्मा साधवश्च मूर्तिमन्तो धरातले ।&lt;br&gt;&#xA;भूत्वा तु मानवाश्चापि मानव्यस्तस्य शक्तयः ॥६२॥&#xA;विचरन्ति श्रेयसे देहिनां त्यागस्वरूपिणः ।&lt;br&gt;&#xA;तस्य मानवरूपस्य श्रीहरेः साधुरूपिणः ॥६३॥&#xA;साधूनां सेवया प्रसादेन किङ्करीचर्यया ।&lt;br&gt;&#xA;ब्रह्मरसो ह्यवाप्येत नान्यथा तु कथञ्चन ॥६४॥&#xA;हरिर्वा हरिणी वाऽत्र हरिभक्ताश्च साधवः ।&lt;br&gt;&#xA;परब्रह्मरसाब्धिस्थाः पाययन्ति परानपि ॥६५॥&#xA;तस्मान्मया सदा सेव्याः साधवः कृष्णरूपिणः ।&lt;br&gt;&#xA;साध्व्यो लक्ष्मीस्वरूपाश्च राधारमात्मिकास्तथा ॥६६॥&#xA;तत्प्रसङ्गेन भगवान् मिलिष्यति प्रियापतिः ।&lt;br&gt;&#xA;विना मस्तकदानेन साम्राज्यं नोपलभ्यते ॥६७॥&#xA;विना सर्वस्वदानेन स्वामित्वं दुर्लभं खलु ।&lt;br&gt;&#xA;कर्मचिते कर्मलोके कृतस्य फलमश्नुते ॥६८॥&#xA;अहं ददामि सर्वस्वं कृष्णाय कृष्णसेविने ।&lt;br&gt;&#xA;ततः कृष्णः स्वसर्वस्वं मह्यं दास्यति निश्चितम् ॥६९॥&#xA;न मे विघ्नं कुटुम्बात्म न मे शास्ता पतिस्तथा ।&lt;br&gt;&#xA;न मे बन्धो नृपस्यापि स्वतन्त्राऽस्मि सुखान्विता ॥4.15.७० ॥&#xA;महद्भाग्योदयो जातो यन्मायाबन्धनं गतम् ।&lt;br&gt;&#xA;अधुना प्राप्य कृष्णस्य बन्धनं तत्सतामपि ॥७१ ॥&#xA;ब्रह्मानन्दमहानन्दं प्राप्स्यामि श्रीशसेवनात् ।&lt;br&gt;&#xA;विचार्येत्थं नागमुखी चारणी ब्रह्मचारिणी ॥७२॥&#xA;निजावासे सतां सेवां चक्रे तीर्थनिवासिनाम् ।&lt;br&gt;&#xA;साध्वीनां सततं सेवा चक्रे दुग्धादिभिर्मुदा ॥७३॥&#xA;नागमुख्या भावभक्तिं श्रुत्वा चायान्ति साधवः ।&lt;br&gt;&#xA;निवसन्ति गृहे तस्याः सेवते तान् मुदान्विता ॥७४॥&#xA;साधुव्रतं विदधाना वर्तते सेविकोत्तमा ।&lt;br&gt;&#xA;उष्णोदकैः स्नपयति तैलाद्यङ्गविमर्दनैः ॥७५॥&#xA;प्रातर्दुग्धानि चोष्णानि सशर्करैलानि भावुकी ।&lt;br&gt;&#xA;केसराढ्यानि साधूँश्च सम्पाययति चारणी ॥७६॥&#xA;चन्दनेन सतां भाले वक्षस्यूर्वोश्च पादयोः ।&lt;br&gt;&#xA;पूजनं प्रकरोत्येषा पुष्पमालार्पणैस्तथा ॥७७॥&#xA;आरार्त्रिकं ततः कृत्वा मध्याह्नभोजनादिकम् ।&lt;br&gt;&#xA;पाचयित्वा मिष्टमिष्टं सम्भोजयति चारणी ॥७८॥&#xA;साधवोऽपि प्रभुक्त्वैव कुर्वन्ति भजनं हरेः ।&lt;br&gt;&#xA;सायं सा चारणी साधून् भोजयित्वा ततः स्वयम् ॥७९॥&#xA;पादसंवाहनं सतां करोत्यसंशया सती ।&lt;br&gt;&#xA;साधुरूपः कृष्णनारायणश्चास्ते मिलत्यपि ॥4.15.८० ॥&#xA;साधुसेवा निर्गुणा च दिव्या पापविनाशिनी ।&lt;br&gt;&#xA;मोक्षदा चेति मत्वैव शय्यायां साऽति मोदते ॥८१॥&#xA;एवं सा चारणी देवी साधुव्रतं करोति हि ।&lt;br&gt;&#xA;श्रद्धया श्रीकृष्णनारायणं रटति नित्यदा ॥८२॥&#xA;साधुसेवोद्भवं चात्मानन्दं देहसुखादिकम् ।&lt;br&gt;&#xA;परब्रह्मरसं मत्वा तृप्ता तत्र प्रमोदते ॥८३॥&#xA;अस्मिन् साधौ परस्मिन् वा चाऽन्यस्मिन् वा हरिः स्वयम् ।&lt;br&gt;&#xA;मिलिष्यति प्रसन्नो मे सेवयेति प्रसेवते ॥८४॥&#xA;अथैकदाऽनादिकृष्णनारायणः श्रियाः पतिः ।&lt;br&gt;&#xA;साधुरूपं गृहीत्वैव बहुसाधुसमायुतः ॥८५॥&#xA;ययौ तस्या गृहं मातर्बालकृष्णस्वरूपधृक् ।&lt;br&gt;&#xA;रूपे गुणे शरीरे च विलक्षणश्च तेजसि ॥८६॥&#xA;चारण्यास्तु मनस्तत्र लग्नं कृष्णनरायणे ।&lt;br&gt;&#xA;सर्वान् साधून् भोजयित्वा सेवित्वा देहमर्दनैः ॥८७॥&#xA;क्षणे क्षणे तु सततं स्फुरन्तं तं विलक्षणम् ।&lt;br&gt;&#xA;रात्र्यर्धान्ते ययौ सुप्तं तेजःपरिधिमण्डितम् ॥८८॥&#xA;ब्रह्मानन्दभरं शीतगुणं चन्द्रातिशीतलम् ।&lt;br&gt;&#xA;पीयूषातिसुखवार्द्धिं सुन्दरं पुष्टयौवनम् ॥८९॥&#xA;आश्लिष्य प्रथमं स्पर्शसुखं लेभे तु चारणी ।&lt;br&gt;&#xA;तावच्छ्रीबालकृष्णस्य मूर्तेः सर्वेन्द्रियोद्भवम् ॥4.15.९०॥&#xA;आकर्षणादिसम्पुष्टप्रवाहाऽऽनन्दसागरम् ।&lt;br&gt;&#xA;महासुखं चारणी सा लेभे सर्वेन्द्रियोद्भवम् ॥९ १ ॥&#xA;तल्लीना सा जडेवाऽऽसीद् देहभानादिवर्जिता ।&lt;br&gt;&#xA;लीनाऽभवत् कृष्णमूर्तौ यथा संसारपारगा ॥९२॥&#xA;आप्रातः सा हरौ सक्ता सर्वाङ्गस्पर्शमोदना ।&lt;br&gt;&#xA;नोत्तस्थौ कृष्णसंश्लिष्टशय्यातश्चारणी तदा ॥९३॥&#xA;दशसाहस्रयुगजं ब्रह्मरसाऽमृताऽशनम् ।&lt;br&gt;&#xA;लब्ध्वा तृप्तिं गता कृष्णेच्छयाऽपि ब्रह्मचारिणी ॥९४॥&#xA;अविप्लुता कृष्णवत् सा कार्ष्णी दिव्या व्यजायत ।&lt;br&gt;&#xA;अथ कृष्णः प्रगे प्राह पश्य मे रूपमैश्वरम् ॥९५॥&#xA;इत्युक्त्वा दर्शयामासाऽक्षरं धाम परात्परम् ।&lt;br&gt;&#xA;अनन्तमुक्तजुष्टं च निजरूपं सुशोभनम् ॥९६॥&#xA;अनन्तराधालक्ष्म्यादिसेवितं बदरीपतिम् ।&lt;br&gt;&#xA;ततोऽनादिकृष्णनारायणं कुङ्कुमवाप्ययम् ॥९७॥&#xA;बालकृष्णस्वरूपं च दर्शयामास सुन्दरम् ।&lt;br&gt;&#xA;ततस्तूर्णं तिरोभाव्याऽवदत् तां चारणीं सतीम् ॥९८॥&#xA;किमिच्छसि ददाम्यत्र त्वया सन्तः प्रतोषिताः ।&lt;br&gt;&#xA;अहं फलं प्रदातुं ते समागतोऽस्मि त्वत्पतिः ॥९९॥&#xA;चारणी प्राह भगवन् महिषीमण्डलेन वै ।&lt;br&gt;&#xA;साकं चाहं तव धामाऽक्षरं प्रयामि देहि तत् ॥4.15.१० ०॥&#xA;तथाऽस्त्विति प्रभुः प्राह तावद् विमानमाययौ ।&lt;br&gt;&#xA;तेनैव दिव्यदेहेन चारणीं नाग्नकैसरीम् ॥१०१ ॥&#xA;नाम कृत्वा विमाने च सङ्गृह्य परमेश्वरः ।&lt;br&gt;&#xA;पशुदेहान् महिषीणां त्याजयित्वा च ता अपि ॥१ ०२॥&#xA;दिव्यदेहा विधायैव नाग्नकैसरीदासिकाः ।&lt;br&gt;&#xA;अक्षरं धाम परमं निनाय कृतवल्लभः ॥१ ०३॥&#xA;ब्रह्मह्रदे स्नपयित्वा मुक्तानिका विधाय च ।&lt;br&gt;&#xA;ब्रह्मानन्दरसं दत्वा मोक्षपदे ररक्ष ताः ॥१ ०४॥&#xA;एवं मातश्चारणी सा प्रेम्णा सतां प्रसेवया ।&lt;br&gt;&#xA;परब्रह्मरसं प्राप दिव्या मुक्ता बभूव ह ॥१ ०५॥&#xA;सोऽयं श्रीमद्बालकृष्णो राजते श्रीपतिः पतिः ।&lt;br&gt;&#xA;कुङ्कुमवापिकाक्षेत्रे लोमशस्याश्रमान्तिके ॥१ ०६॥&#xA;राजाधिराजो भगवान् कोट्यर्बुदाब्जशक्तिधृक् ।&lt;br&gt;&#xA;वृतो मयाऽपि स स्वामी ब्रह्मरसं लभाम्यपि ॥१ ०७॥&#xA;इत्युक्त्वा बदरीदेवि क्षणं सा बालयोगिनी ।&lt;br&gt;&#xA;विरराम पतिं स्वस्या वल्लभं सङ्गता हृदि ॥१ ०८॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां परब्रह्मप्रेमरसवर्णनं नाग्नमुखीचारण्याः सतां सेवया श्रीकृष्णनारायणप्राप्तिर्ब्रह्मरसाप्तिर्मोक्षणं चेत्यादिनिरूपणनामा&lt;br&gt;&#xA;पञ्चदशोऽध्यायः ॥१५ ॥&lt;/p&gt;</description>
    </item>
    <item>
      <title>०१६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/016/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/016/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये त्वं यत्प्राह श्रीबालयोगिनी ।&lt;br&gt;&#xA;नर्मकर्त्रीसमाख्यानं मातरं ब्रह्मरासनम् ॥१ ॥&#xA;तत्ते वक्ष्यामि कृष्णस्य ब्रह्मरसाशनप्रदम् ।&lt;br&gt;&#xA;यच्छ्रुत्वाऽपि नरा नार्यस्तद्रीत्या यान्ति मोक्षणम् ॥२ ॥&#xA;आसीद् ग्रामे कामयाने नाम्ना देवलको जनः ।&lt;br&gt;&#xA;तस्य भार्याऽभवत् साध्वी नर्मकार्यविचक्षणा ॥३ ॥&#xA;औदासीन्यगतस्याऽपि महादुःखगतस्य च ।&lt;br&gt;&#xA;हास्यविनोदशून्यस्य हास्यं जनयते तु सा ॥४ ॥&#xA;तत्कालोचितलावण्यपूर्णवाक्यैस्तथेतरैः ।&lt;br&gt;&#xA;यावद्रसप्रयोगैश्च नर्म जनयते द्रुतम् ॥५ ॥&#xA;गृहे समागता लोकाः प्रसन्नमानसा ह्यति ।&lt;br&gt;&#xA;जायन्ते वार्तया तस्याः समर्पयन्ति चोपदाः ॥६ ॥&#xA;धनं भूषा अम्बराणि मिष्टान्नानि शुभानि च ।&lt;br&gt;&#xA;धान्यानि चोपकरणान्यपि सर्वेऽर्पयन्ति च ॥७ ॥&#xA;राजा राजसभायां च महोत्सवे निजोत्सवे ।&lt;br&gt;&#xA;सूरिकाव्योत्तरं तस्या हास्यरसं युनक्त्यपि ॥८ ॥&#xA;सभा प्रसन्ना भवति मोदन्ते मानवा ह्यति ।&lt;br&gt;&#xA;राजा तस्यै महापारितोषिकं प्रददात्यपि ॥९ ॥&#xA;एवं सा देवलभार्या नाम्ना विनोदिनी सती ।&lt;br&gt;&#xA;सौराष्ट्रे सुभगे देशे प्रसिद्धा संव्यजायत ॥4.16.१ ०॥&#xA;हास्यकलाभ्यसनार्थं त्वायान्ति योषितो नराः ।&lt;br&gt;&#xA;तान् सा यथायथं सर्वान् शिक्षयत्यपि सर्वथा ॥१ १॥&#xA;अथैकदाऽगमत्तस्या गृहे सतां सुमण्डलम् ।&lt;br&gt;&#xA;साध्वीनां मण्डलं चापि भगवद्भक्तिकारकम् ॥१२॥&#xA;भोजिता वन्दिताः सर्वे गृहे स्वागतकर्मभिः ।&lt;br&gt;&#xA;तया प्रसेविताश्चापि रात्रौ चक्रुः सुकीर्तनम् ॥१ ३॥&#xA;साधूनां कीर्तनं श्रुत्वा साध्वीनां गीतिकास्तथा ।&lt;br&gt;&#xA;परमेशमतिर्जाता भक्तिधर्मपरायणा ॥१४॥&#xA;विनोदिन्या विचारोऽभूद् विनोदेन हरिः स्वयम् ।&lt;br&gt;&#xA;यथा सतां च साध्वीनां कीतनैः सुप्रसादवान् ॥१५॥&#xA;सन्तुष्टो जायते कृष्णनारायणः परप्रभुः ।&lt;br&gt;&#xA;तथा भवेत् सुसन्तुष्टो नित्यं तथा करोम्यहम् ॥१६॥&#xA;विचार्येत्थं ब्रह्मरसायनाख्यसाधुतस्तु सा ।&lt;br&gt;&#xA;जग्राह वैष्णवं मन्त्रं मोक्षदं तूलसीस्रजम् ॥१७॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;जजाप परमं मन्त्रं मूर्तिं जग्राह चित्रजाम् ॥१८॥&#xA;पुपूज तां हरेर्मूर्तिं नित्यं प्रसेवते मुदा ।&lt;br&gt;&#xA;भक्ता जाता हरेः शुद्धा विनोदिनी विलासिनी ॥१९॥&#xA;सा पप्रच्छ गुरुं साधुं ब्रह्मरसायनाऽभिधम् ।&lt;br&gt;&#xA;ब्रह्मानन्दमहामिष्टानन्दरसाप्तिसाधनम् ॥4.16.२०॥&#xA;अत्यादरेण तां शिष्यां प्राह ब्रह्मरसायनः ।&lt;br&gt;&#xA;सर्वे रसा यत्र चैकीभवन्ति परमे रसे ॥२१॥&#xA;श्रीमत्स्वामिबालकृष्णनारायणाऽवतारिणि ।&lt;br&gt;&#xA;तदाप्तिस्तद्रसाप्तेस्तु साधनं भगवान् स्वयम् ॥२२॥&#xA;प्रेमभक्त्यात्मसर्वस्वनिवेदिता हरेःप्रिया ।&lt;br&gt;&#xA;आत्मनिवेदनेनाऽयं श्रीकृष्णः समवाप्यते ॥२३॥&#xA;आत्मनिवेदनं स्नेहप्रेमानुरागसम्भृतम् ।&lt;br&gt;&#xA;प्रातिकूल्याऽलसत्वाऽश्रद्धादिदोषविवर्जितम् ॥२४॥&#xA;अन्यवृत्त्यप्रतिहतं सततस्फूर्तिगोचरम् ।&lt;br&gt;&#xA;दिव्याऽपरोक्षभानाढ्यश्रीकृष्णकान्तसंश्रितम् ॥२५॥&#xA;पञ्चभूतशरीरेऽस्याऽऽवेशः कृष्णस्य सर्वथा ।&lt;br&gt;&#xA;इन्द्रियाणां गोचरेषु मूर्तिस्तस्यैव तद्गुणाः ॥२६॥&#xA;तद्विषयास्तन्माधुर्यं तत्सुखं तत्प्रमोदिता ॥&#xA;तद्रसस्तस्य संस्पर्शस्तद्रूपं तच्छ्रवस्तथा ॥२७॥&#xA;तद्गन्धस्तस्य चादानं तद्विहारस्तत्सर्जनम् ।&lt;br&gt;&#xA;तदानन्दश्च मननं तस्य सञ्चिन्तनं मतिः ॥२८॥&#xA;तन्मानं तन्निर्णयश्च तत्प्रमा तत्स्मृतिस्तथा ।&lt;br&gt;&#xA;तत्संस्कारास्तदिच्छा च स ज्ञेयो ज्ञप्तिसङ्ग्रहे ॥२९॥&#xA;स्फूर्तौ भाने विरामे च स एव गोचरः सदा ।&lt;br&gt;&#xA;अन्तर्बहिश्च स एव कृष्णनारायणः प्रभुः ॥4.16.३० ॥&#xA;गुप्ते प्रकाशे हृदये निर्जने सजनेऽपि सः ।&lt;br&gt;&#xA;क्रियायां निजचेष्टायां हास्ये प्रमोदने च सः ॥३ १ ॥&#xA;सर्वथाऽऽभूषणादौ च शृङ्गारेऽपि हरिर्हि सः ।&lt;br&gt;&#xA;स्नाने स्वपने धूल्यादौ विनोदे च व्रतेऽपि सः ॥३२॥&#xA;स्वत्वे पारक्यरूपे च समर्पणे ग्रहेऽपि च ।&lt;br&gt;&#xA;आदाने च प्रतिदाने विनिमयेऽपि मापतिः ॥३३॥&#xA;परितः सन्मुखे पृष्ठे मध्येऽधश्चार्धकेऽपि सः ।&lt;br&gt;&#xA;अनुयोगी प्रतियोगी संसर्गेऽपि हरिर्हि सः ॥३४॥&#xA;आस्वाद्ये रस्यविकृतौ तृप्तौ पेयेऽतिशीतले ।&lt;br&gt;&#xA;काम्ये चाकर्षणे गोष्ठौ विनोदेऽपि च माधवः ॥३५॥&#xA;गृहे वने चत्वरे च वितर्दौ मञ्चकेऽपि सः ।&lt;br&gt;&#xA;दोलायां च विमाने च याने च वाहनेऽपि सः ॥३६॥&#xA;इष्यमाणे च तद्भिन्ने महानन्दात्मको हरिः ।&lt;br&gt;&#xA;आनुकूल्यप्रवाहे च प्रच्छाद्येऽपि प्रभुर्हि सः ॥३७॥&#xA;एवं सर्वत्र भगवान् यस्याः श्रीकृष्ण एव हि ।&lt;br&gt;&#xA;तस्या भक्तिः प्रेमपूर्णा साधनं कृष्णलब्धिकृत् ॥३८॥&#xA;कृष्णाप्तौ तद्रसाप्तिश्च शाश्वती चाऽनिवर्तिनी ।&lt;br&gt;&#xA;तद्योगजा भवेद् दिव्या चात्मार्पणरसादिजा ॥३९॥&#xA;अन्यथा नाऽऽप्यते कृष्णो नाऽऽप्यते तद्रसोऽपि च ।&lt;br&gt;&#xA;नाप्यते शाश्वतानन्दो विनोदिनि! कृपां विना ॥4.16.४०॥&#xA;सेवया त्वर्जयेत्तस्य कृपां स्नेहेन तन्मनः ।&lt;br&gt;&#xA;अर्पणेनाऽर्जयेत् कृष्णं कृष्णेन तन्महारसम् ॥४१॥&#xA;फलं ब्रह्मरसं प्राप्य प्राप्तव्यं नाऽवशिष्यते ।&lt;br&gt;&#xA;इत्युक्ता गुरुणा साध्वी विनोदिनी तु देवली ॥४२॥&#xA;गुरोः सेवां तथा चक्रे यथा शिक्षा समर्जिता ।&lt;br&gt;&#xA;नारायणः स्वयं कृष्णो गुरुर्नारायणः स्वयम् ॥४३॥&#xA;प्रत्यक्षः सर्वफलदो यथाभक्तानुवर्तनः ।&lt;br&gt;&#xA;गुरुर्ब्रह्म गुरुः कृष्णो गुरुर्जीवहरिः प्रभुः ॥४४॥&#xA;स एव तोषितः सम्यक् सर्वमानुषनाटनः ।&lt;br&gt;&#xA;तया प्रतोषितो देवेश्वराधिपनरायणः ॥४५॥&#xA;मत्वैवं सा गुरुं भक्त्या तोषयामास सुन्दरी ।&lt;br&gt;&#xA;ब्रह्मचर्यपरा धर्मपरा सेवापरायणा ॥४६॥&#xA;गुरुस्तस्या गृहे वासं चिरं चकार शान्तिमान् ।&lt;br&gt;&#xA;अथैकदा दधाराऽसौ रूपं देवलकस्य वै ॥४७॥&#xA;अथ तं सुन्दरं कान्तं पतिं गुरुं विबुध्य सा ।&lt;br&gt;&#xA;उवाच परया प्रीत्या धन्याऽस्म्यनुग्रहाऽर्थिनी ॥४८॥&#xA;यथेष्टं गुरुदेव त्वं मम स्वामिस्वरूपधृक् ।&lt;br&gt;&#xA;प्रसेवस्व निजां मत्वा ब्रह्मरसं प्रपायय ४४९॥&#xA;पातिव्रत्यं स्वाम्यधीनं स्वामी त्वं वर्तसेऽधुना ।&lt;br&gt;&#xA;नारायणस्वरूपस्त्वं स्वामिरूपोऽसि गृह्ण माम् ॥4.16.५०॥&#xA;अथ प्रसन्नो गुरुराड् वीक्ष्य सर्वां सुभावनाम् ।&lt;br&gt;&#xA;अगृह्य तां ततश्चाशीर्वादं ददौ हृदा मुदा ॥५१॥&#xA;भव दासी हरेः पत्नी भक्ता चैकान्तिनी परा ।&lt;br&gt;&#xA;दिव्यलक्ष्मीसमा शिष्या नारायणी नरोत्तमी ॥५२॥&#xA;अहं त्वत्सेवया तुष्टो ददामि तेऽतिवैभवम् ।&lt;br&gt;&#xA;चमत्कारं दिव्यरूपधारिणी सुखिनी भव ॥५३॥&#xA;इत्युक्त्वा श्रीगुरुर्ब्रह्मरसायनो विनोदिनीम् ।&lt;br&gt;&#xA;पस्पर्श करमात्रेण पाययामास वारि च ॥५४॥&#xA;तावद् दिव्या पररूपा राधालक्ष्मीसमा सती ।&lt;br&gt;&#xA;निरावरणदेहा च सम्बभूव विनोदिनी ॥५५॥&#xA;एवं जाता दिव्यदेवी दिव्यक्रियाऽतिमानुषी ।&lt;br&gt;&#xA;गुरुः पूजां गृहीत्वा च कृष्णपूजां समर्प्य च ॥५६॥&#xA;तिरोबभूव सहसा विद्युल्लतेव चाम्बरे ।&lt;br&gt;&#xA;वीक्ष्यैवं परमं श्रेष्ठं चमत्कारं गुरावपि ॥५७॥&#xA;विनोदिनी महाश्चर्यपरा स्तब्धाऽभवत् क्षणम् ।&lt;br&gt;&#xA;तर्कयामास बहुधा कोऽयं गुरुस्वरूपधृक् ॥५८॥&#xA;साक्षान्नारायणः किंवा नरो नारायणाऽनुजः ।&lt;br&gt;&#xA;ईश्वरो वाऽन्तरात्मा वा परब्रह्म प्रभुश्च वा ॥५९॥&#xA;दिव्यतां सङ्गता यस्य कृपया स्पर्शनेन च ।&lt;br&gt;&#xA;तथापि दिव्यदृष्ट्याऽयं गुरुर्मया न वीक्ष्यते ॥4.16.६०॥&#xA;अतोऽतिदिव्यलोकस्थो भवेन्नारायणो गुरुः ।&lt;br&gt;&#xA;मायालोकास्तु मे दृष्टेर्गोचराः सन्ति चाऽधुना ॥६१॥&#xA;दृश्यते न गुरुस्तत्र ततो ब्रह्म भवेदयम् ।&lt;br&gt;&#xA;अहो प्राप्तो विनोदिन्या विनोदेन विनोदकृत् ॥६२॥&#xA;अथापि धन्यभाग्याऽस्मि गुर्वर्पिताममायिकीम् ।&lt;br&gt;&#xA;कृष्णमूर्तिं भजिष्येऽहं यतिष्ये लब्धये पुनः ॥६३॥&#xA;इत्येवं सा महाशान्तिं मत्वा ध्यायति चाच्युतम् ।&lt;br&gt;&#xA;तावदन्ये साधवश्च साध्व्यश्चापि तिरोऽभवन् ॥६४॥&#xA;सर्वे ते श्रीकृष्णनारायणमूर्तौ लयं गताः ।&lt;br&gt;&#xA;अथ प्राप्ता निश्चयं सा गुरुर्मूर्तिरियं यतः ॥६५॥&#xA;साक्षान्नारायणे कृष्णे सर्वेऽत्र विलयं गताः ।&lt;br&gt;&#xA;गुरुर्मूर्तिं च मे दत्वा तिरोऽभवन्न लोक्यते ॥६६॥&#xA;ततः सोऽयं वर्ततेऽद्य स्वामिकृष्णनरायणः ।&lt;br&gt;&#xA;एवं त्वतिप्रसन्तुष्टा प्राह देवलकं पतिम् ॥६७॥&#xA;मूर्तिश्चाऽयं स्वयं साधुर्ब्रह्मरसायनात्मकः ।&lt;br&gt;&#xA;चेतनोऽपि प्रतिमाऽऽस्ते धन्यः स्वामिन् भवस्यपि ॥६८॥&#xA;आवयोः परमं भाग्यं विनोदेन च देहिनाम् ।&lt;br&gt;&#xA;अन्तरात्मा प्रतुष्टः सन्नस्मद्गृहमपाययौ ॥६९॥&#xA;विनोदयिष्ये सततं तं साक्षात्पुरुषोत्तमम् ।&lt;br&gt;&#xA;सेवां करोतु भगवन् भवान् स्वामिन् सदाऽस्य वै ॥4.16.७०॥&#xA;अथ मूर्तिं सजीवां तां सेवेते तौ मुदान्वितौ ।&lt;br&gt;&#xA;यथोक्तरीत्या देवेशं यथासत्कारमाननम् ॥७१॥&#xA;देवलको नित्यमेवाऽर्चयत्यच्युतमुत्सुकः ।&lt;br&gt;&#xA;किन्तु विनोदिनी भेजे प्रभुं प्रत्यक्षवत् पतिम् ॥७२॥&#xA;तथापि श्रीकृष्णनारायणश्चेतनरूपवान् ।&lt;br&gt;&#xA;नाऽऽविर्भवति मूर्तेस्तु भावाभिज्ञश्चिरं क्वचित् ॥७३॥&#xA;अस्थैर्यं तु विनोदिन्याः परीक्षितुं समिच्छति ।&lt;br&gt;&#xA;विनोदिनी गते वर्षे मूर्तेः सेवनतस्ततः ॥७४॥&#xA;व्रतं जग्राह मूर्त्यग्रेऽनशनं दर्शनेच्छया ।&lt;br&gt;&#xA;मासं व्रतं चकारैव मूर्त्यग्रे कमलासने ॥७५॥&#xA;सन्निषक्ता करे मालां धृत्वा जजाप केशवम् ।&lt;br&gt;&#xA;नेत्राभ्यां तन्मूर्तिरूपं मनसा मननं हरेः ॥७६॥&#xA;आत्मना स्फुरणं तस्य स्वप्नादौ प्रतिमां हरेः ।&lt;br&gt;&#xA;आलोचयति नान्यद्वै पूजायां स्पर्शनं व्यधात् ॥७७॥&#xA;यावदिन्द्रियवृत्तीः सा नियुयोजान्तरे हरौ ।&lt;br&gt;&#xA;बाह्ये हरौ नियुयोज बाह्यभानाऽपि सुन्दरी ॥७८॥&#xA;बाह्यान्तरैक्यमापन्ना चैकतानपरायणा ।&lt;br&gt;&#xA;अभवत् सा सती भक्ता विनोदिनी वरेऽच्युते ॥७९॥&#xA;अथ श्रीभगवानस्या हास्यरसाभिलालसः ।&lt;br&gt;&#xA;नाविर्भवति व्यक्तात्मा प्रतीक्षते विनोदनम् ॥4.16.८०॥&#xA;मासोत्तरो व्यतीयाय समयस्त्वेककाऽऽसने ।&lt;br&gt;&#xA;ततो मूर्तेर्विनोदं सा कर्तुमारब्धवत्यपि ॥८ १॥&#xA;दृश्यसे त्वं चैकमुखो तथापि विमुखो ह्यसि ।&lt;br&gt;&#xA;द्विमुख्याः पञ्जरे न्यस्तो भविष्यस्यमुखोऽन्तरे ॥८२॥&#xA;प्रस्रवणप्रशून्यस्त्वं चाऽव्यक्तस्रवणे धृतः ।&lt;br&gt;&#xA;भविष्यस्यस्रवो नित्यं सस्रवो भव मत्कृते ॥८३॥&#xA;एवं विनोदवाक्यानि मूर्तेर्हास्याय मानिनी ।&lt;br&gt;&#xA;मुक्तकण्ठेन सततं जगाद कृष्णसन्निधौ ॥८४॥&#xA;अथाऽप्याह हरिं सा च नर्मवाक्यं ततः परम् ।&lt;br&gt;&#xA;महद्रूपोऽसि सततं वितस्तिमूर्तितां गतः ॥८५॥&#xA;प्रवेष्टुं च हिरण्गर्भं किमिच्छसि तथा कुरु ।&lt;br&gt;&#xA;एवमाभाष्यासनात् सा समुत्थाय ननर्त ह ॥८६॥&#xA;तावत्प्रसन्नतां प्राप्तः स्वामिकृष्णनरायणः ।&lt;br&gt;&#xA;मूर्तिं विवृत्य सहसा तेजसा व्याप्तविग्रहः ॥८७॥&#xA;युवा किशोरः समभूद्धास्यं कृत्वा पुरःस्थितः ।&lt;br&gt;&#xA;समाश्लिष्यत् सतीं भक्तामपाययद् रसं निजम् ॥८८॥&#xA;मूर्तेः सुखं ददौ तस्यै सर्वेन्द्रियादिगोचरम् ।&lt;br&gt;&#xA;ततो विनोदिनीं मूर्तौ लीनीभूतां चकार सः ॥८९॥&#xA;यावत् स्वस्य सुखं दिव्यं सर्वं तस्यै ददौ प्रभुः ।&lt;br&gt;&#xA;तृप्ताऽभवत्तु सा दिव्या दिव्यमुक्तानिका द्रुतम् ॥4.16.९०॥&#xA;अभवन्मायया हीना ब्रह्मलोके स्थिता यथा ।&lt;br&gt;&#xA;तावत् तत्र महापुण्यैर्देवलोऽपि समाययौ ॥९१॥&#xA;वीक्ष्य कान्तेन कृष्णेन कार्ष्णीं विनोदिनीं सतीम् ।&lt;br&gt;&#xA;निजं चापि तथैच्छत् सः कृष्णे द्रवमवाप्तवान् ॥९२॥&#xA;श्रीकृष्णोऽपि परं भावं ज्ञात्वा देवलकान्तरे ।&lt;br&gt;&#xA;सखीरूपं विनोदिन्या इव तं योषितं व्यधात् ॥९३॥&#xA;नररूपं विहायैव सखी देवलिकाऽभवत् ।&lt;br&gt;&#xA;विनोदिनीसमा रूपे सर्वथा कृपया हरेः ॥९४॥&#xA;यथा लक्ष्मीःप्रिया राधा तथा देवलिकाऽभवत् ।&lt;br&gt;&#xA;उभे मुक्तानिके जाते दिव्ये दिव्यविभूषिते ॥९५॥&#xA;दिव्यब्रह्मरसाढ्ये च दिव्यकृष्णस्वरूपिके ।&lt;br&gt;&#xA;लीने जाते कृष्णनारायणे तद्देहसंस्थिते ॥९६॥&#xA;एवं श्रीकृष्णकान्तस्ते ह्युभे धाम निनाय वै ।&lt;br&gt;&#xA;शाश्वते ब्रह्मपरमानन्दसुखे ममज्जतुः ॥९७॥&#xA;मातश्चैवं ब्रह्ममहारसपानाशनं सदा ।&lt;br&gt;&#xA;जायते कृष्णभक्तायास्तथा मे विद्यतेऽधुना ॥९८॥&#xA;न मेऽन्यत्राऽस्ति भवनं भावना श्रीहरिं विना ।&lt;br&gt;&#xA;ब्रह्मरसो हरावस्तीत्युक्त्वा मौनं समादधत् ॥९९॥&#xA;इत्येवं बदरीदेवि परब्रह्मरसोऽव्ययः ।&lt;br&gt;&#xA;यथाऽऽप्यते तयाऽऽप्तश्चोभाभ्यामाप्तस्तथोदितः ॥4.16.१० ०॥&#xA;या चाऽन्या वाऽन्य एवापि सर्वस्वभावनार्पणात् ।&lt;br&gt;&#xA;उक्तरीत्या परब्रह्मानन्दरसमवाऽप्नुयात् ॥१०१ ॥&#xA;परब्रह्मरसाऽवाप्तौ परब्रह्माऽस्ति कारणम् ।&lt;br&gt;&#xA;साधुरूपस्य सेवाऽपि परब्रह्माऽऽप्तिकारणम् ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां परब्रह्मरसाशनाप्तये विनोदिन्या देवलकपत्न्या विनोदेन प्रसादितभगवतो ब्रह्मरसायनसाधुरूपेण साक्षात्प्राप्तिर्मोक्षणं देवलकस्य सखीत्वं चेत्यादिनिरूपणनामा षोडशोऽध्यायः ॥१६ ॥&lt;/p&gt;</description>
    </item>
    <item>
      <title>०१७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/017/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/017/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि पुनः सा बालयोगिनी ।&lt;br&gt;&#xA;सुरेश्वरी मातरं यज्जगाद कथयामि ते ॥१ ॥&#xA;सौराष्ट्रे महुवासाख्ये पत्तनेऽब्धितटे शुभे ।&lt;br&gt;&#xA;बहुरूपोऽभवच्छूद्रो नैकवेषाभिधारकः ॥२ ॥&#xA;रूपे त्विन्द्रसमो देहे युवा षोडशवत्सरः ।&lt;br&gt;&#xA;नारीमुखः सुजटिलः केशवेषाभिसुन्दरः ॥३ ॥&#xA;कर्णनासाविभूषादिधारकः समयो क्वचित् ।&lt;br&gt;&#xA;क्वचिद् राजा क्वचिद् राज्ञी क्वचित् सेनापतिस्तथा ॥४ ॥&#xA;क्वचिच्छ्रेष्ठी क्वचिच्चौरः क्वचित् कन्या कुमारकः ।&lt;br&gt;&#xA;क्वचिद् वधूः क्वचिद् देवी देवः क्वचिन्नटः क्वचित् ॥५ ॥&#xA;क्वचिद् विप्रः क्वचिद् योद्धा दरिद्रो भिक्षुकः क्वचित् ।&lt;br&gt;&#xA;क्वचिद् वनेचरो नौकावाहः क्वचित्तु कर्षुकः ॥६ ॥&#xA;क्वचित् प्रेतो वानरश्च क्वचिद् भल्लुकरूपधृक् ।&lt;br&gt;&#xA;क्वचित् पुत्रवती भार्या क्वचिद् वाजिनियामकः ॥७ ॥&#xA;क्वचित् साधुर्यतिः स्वामी ब्रह्मचारी च तापसः ।&lt;br&gt;&#xA;क्वचिन्नर्मकरः सर्वशृङ्गाराढ्यः क्वचित् खलः ॥८ ॥&#xA;एवंविधः स भवति वेषरूपाढ्यचेष्टितैः ।&lt;br&gt;&#xA;बाहुलकइतिनाम्ना तं वदन्ति प्रजाजनाः ॥९ ॥&#xA;नृत्ये वेषे गायने तं कुशलं वाद्यवादने ।&lt;br&gt;&#xA;आहूय चोत्सवान् लोकाः कुर्वन्ति जनरञ्जनान् ॥4.17.१ ०॥&#xA;पूर्वभाग्यवशात् तस्य पत्नी तत्सदृशी ततः ।&lt;br&gt;&#xA;विवाहिताऽभवत् कन्या नाम्ना लीलावती शुभा ॥११ ॥&#xA;गान्धर्वीव कलाभिज्ञा सर्ववेषाभिधारिणी ।&lt;br&gt;&#xA;चतुरा नरवत् प्राज्ञा नरवेषेषु कोविदा ॥१२॥&#xA;पूर्वं सम्यक् कृतोऽभ्यासो जन्मान्तरे फलत्यपि ।&lt;br&gt;&#xA;धर्मो धनार्पणं सेवा भक्तिः फलन्ति कालतः ॥१ ३॥&#xA;नाऽकृतं प्राप्यते किञ्चिद्धर्यनुग्रहमन्तरा ।&lt;br&gt;&#xA;पूर्वदत्ता शुभा विद्या नारी सम्पत् सुखानि च ॥१४॥&#xA;जन्मान्तरेऽभिलभ्यन्ते गुणा यशो धनानि च ।&lt;br&gt;&#xA;तथैव कृतपापानां चोपतिष्ठन्ति चाऽऽधयः ॥१५॥&#xA;सुकृतीनां सूत्सवास्तु प्रवर्धन्ते दिने दिने ।&lt;br&gt;&#xA;भार्या नैवाऽल्पपुण्येन लभ्यते निजसक्रिया ॥१६॥&#xA;गुणे रूपे स्वभावे च विचारे हृदये समा ।&lt;br&gt;&#xA;चातुर्ये च विवेके च बहुपुण्येन लभ्यते ॥१७॥&#xA;पतिश्चापि तथा पत्न्या स्वानुकूलस्वभाववान् ।&lt;br&gt;&#xA;नाऽल्पपुण्येन लभ्येत लभ्यते तपसा तु वै ॥१८॥&#xA;हानौ दुःखे तथोद्वेगे कैङ्कर्ये निर्धनस्थितौ ।&lt;br&gt;&#xA;रोगे विपदि पीडायां समचित्तौ हि दुर्लभौ ॥१९॥&#xA;हान्यादौ समचित्तौ चेत् स्वर्गे तयोः करस्थितम् ।&lt;br&gt;&#xA;लाभादौ तु भवेतां वै समचित्तौ गृहेगृहे ॥4.17.२० ॥&#xA;लाभहान्योः समचित्ताः साधवो योगिनोऽमलाः ।&lt;br&gt;&#xA;नारायणोऽतिबुद्धाश्च पुण्या वा गृहधर्मिणः ॥२ १ ॥&#xA;एवमेतौ युयुजाते किन्न्वेकस्य कृतिद्वयम् ।&lt;br&gt;&#xA;एवंविधौ तौ सुखिनौ नाट्यादिव्यवसायिनौ ॥२२॥&#xA;नाट्यप्रसङ्गे चोपार्ज्य धनाऽन्नाम्बरवस्तुभिः ।&lt;br&gt;&#xA;सम्यङ्निर्वहतो यात्रां प्राणादेर्लोकदुस्तराम् ॥२३॥&#xA;प्रयातस्तीर्थयात्रायां सोमनाथं च रैवतम् ।&lt;br&gt;&#xA;द्वारावतीं चमत्कारपुरं कुङ्कुमवापिकाम् ॥२४॥&#xA;तत्राऽक्षरे शुभे क्षेत्रे चाऽश्वपट्टसरोवरे ।&lt;br&gt;&#xA;स्नात्वा श्रीलोमशं गत्वा नेमतुः सद्गुरुमृषीन् ॥२५॥&#xA;जगृहतुर्महामन्त्रं मायापाशविनाशकम् ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥२६॥&#xA;वैष्णवौ परमौ जातौ भक्तौ यथा कृतश्रमौ ।&lt;br&gt;&#xA;उषतुर्बहुकालं च भेजतुर्बालकृष्णकम् ॥२७॥&#xA;गोपालबालकं दिव्यं प्रभुं कृष्णनरायणम् ।&lt;br&gt;&#xA;नित्यमानर्चतुः प्रीत्या भेजतुः माधवीपतिम् ॥२८॥&#xA;चक्रतुश्च सदा तत्र सत्सङ्गं ज्ञानमापतुः ।&lt;br&gt;&#xA;दिव्यतां प्रापतुश्चोभौ वर्तेते दास्यशोभितौ ॥२९॥&#xA;लक्ष्मीनारायणसंहितायाः कथां मुहुर्मुहुः ।&lt;br&gt;&#xA;शुश्रुवतुश्च तत्रत्याऽवतारचरितानि च ॥4.17.३०॥&#xA;प्रदध्यतुः सुराणां सन्नृपाणां चरितान्यपि ।&lt;br&gt;&#xA;मुक्तानां योषितां चापि भक्तानां चरितान्यपि ॥३ १ ॥&#xA;श्रुत्वा हृदये सङ्क्लृप्य चाश्वपट्टसरस्तटे ।&lt;br&gt;&#xA;यथाश्रुतानि सर्वाणि वेषचेष्टाक्रियादिभिः ॥३२॥&#xA;ताववतारयामासतुर्दर्शयामासतुर्मुहुः ।&lt;br&gt;&#xA;रात्रौ चान्द्र्यां हि कौमुद्यां जनेभ्योऽतिमुदाऽन्वितौ ॥३३॥&#xA;जनास्तु लक्षशो दृष्ट्वा भवन्ति चकिता ह्यति ।&lt;br&gt;&#xA;नटीं नटं प्रशंसन्ति बहुरूपाभियोगिनौ ॥३४॥&#xA;देवतुल्याविमौ स्तश्च नारायणांशकाविव ।&lt;br&gt;&#xA;पुरावृत्तं तदाकारं यच्चोपस्थापयन्ति वै ॥३५॥&#xA;मानार्हौ कुङ्कुमवापीक्षेत्रे जातौ सुरूपिणौ ।&lt;br&gt;&#xA;एवंविधयोः सम्प्राप्तः समयो भाग्यवर्धनः ॥३६॥&#xA;अनादिश्रीकृष्णनारायणजन्मदिनोत्सवः ।&lt;br&gt;&#xA;सप्तदशस्तत्र देवा मुक्ताः सन्तः समाययुः ॥३७॥&#xA;ईश्वरा मानवाद्याश्च सूतमागधबन्दिनः ।&lt;br&gt;&#xA;महर्षितीर्थविप्राश्च कलाविदः समाययुः ॥३८॥&#xA;रमाद्याः शक्तयश्चापि प्रजा लोकाः समाययुः ।&lt;br&gt;&#xA;अनादिश्रीकृष्णनारायणस्य परमात्मनः ॥३९॥&#xA;सम्बन्धिनो भुवनानां वासिनश्च समाययुः ।&lt;br&gt;&#xA;कृष्णनारायणजन्मतिथ्यूर्जकृष्णकाष्टमीम् ॥4.17.४०॥&#xA;अभिलक्ष्य निशायामाययुः स्थावरजङ्गमाः ।&lt;br&gt;&#xA;अष्टम्यां प्रातरेवाऽयं स्नात्वा श्रीकृष्णमाधवः ॥४१॥&#xA;कृतमङ्गलपूजादिः कृतकौतुकशोभनः ।&lt;br&gt;&#xA;कोट्यर्बुदाब्जपत्नीभिः कृतार्चनसुवन्दनः ॥४२॥&#xA;मात्रा पित्रा वृद्धजनैः श्वश्रूभिः श्वशुरादिभिः ।&lt;br&gt;&#xA;कृताशीर्वादसद्भाग्यः कृतवेषाभिसुन्दरः ॥४३॥&#xA;सभायां तु विशालायां चाऽश्वपट्टसरस्तटे ।&lt;br&gt;&#xA;सर्वसृष्टिजनाढ्यायां युक्तायां लोमशादिभिः ॥४४॥&#xA;गजासने जयकारान् शृण्वन् कृष्णसद्यशः ।&lt;br&gt;&#xA;निषसाद समागत्य तदाऽवाद्यन्त सर्वशः ॥४५॥&#xA;वाद्यानि सर्वलोकानां गीतयश्चाऽभवन् शुभाः ।&lt;br&gt;&#xA;वेदघोषा महर्षीणामभवन् कर्णपावनाः ॥४६॥&#xA;स्नेहभराणि सर्वेषां विलोकनानि चाऽभवन् ।&lt;br&gt;&#xA;हर्षाः प्रमोदा आनन्दा मूर्तिमन्तस्तदाऽभवन् ॥४७॥&#xA;पुपूजुः परमात्मानं लोमशः ऋषयः सुराः ।&lt;br&gt;&#xA;द्विजा नृपाश्च पितरः सिद्धो ईश्वरकोटयः ॥४८॥&#xA;अप्सरसश्च देव्यश्च मानव्यो मानवादयः ।&lt;br&gt;&#xA;पातालादिनिवासाश्च तीर्थानि जडचेतनाः ॥४९॥&#xA;समस्तसिद्धयो वृद्धा नार्यो देव्यो रमादिकाः ।&lt;br&gt;&#xA;साध्व्यश्च साधवश्चापि पुपूजुः परमेश्वरम् ॥4.17.५०॥&#xA;तिलकं चन्दनाद्यैश्चाऽक्षतकुङ्कुममङ्गलैः ।&lt;br&gt;&#xA;चन्द्रकं ते प्रचक्रुश्च पुष्पहारान् न्यधुर्गले ॥५१ ॥&#xA;गन्धसारान् शब्दसारान् मन्त्रसारान् शुभाशिषः ।&lt;br&gt;&#xA;प्रददुश्चोपदाश्चापि हृदयानि विशेषतः ॥५२॥&#xA;मुकुटं कुण्डले हारान् कटकानि च शृङ्खलाः ।&lt;br&gt;&#xA;ऊर्मिकाश्च मणीन् रत्नस्वर्णभूषाश्च ते ददुः ॥५३॥&#xA;यशोगानान्यभवँश्च नर्तनान्यभवँस्तथा ।&lt;br&gt;&#xA;ताम्बूलदानपानादि मिष्टान्नमङ्गलानि च ॥५४॥&#xA;हस्तधूननमेवाऽपि तदाऽभवन् समाजके ।&lt;br&gt;&#xA;महीमानाऽभियोगाश्च सभायां चाऽभवँस्तदा ॥५५॥&#xA;आरार्त्रिकं कृष्णनारायणस्यर्षिगणा व्यधुः ।&lt;br&gt;&#xA;मुक्ताद्याः .संस्तवान् चक्रुश्चैवं महोत्सवोऽभवत् ॥५६॥&#xA;अत्रोत्सवे तु सम्प्राप्याऽवसरं बहुरूपधृक् ।&lt;br&gt;&#xA;बाहुलकश्च तत्पत्नी कृतवेषौ सुसुन्दरौ ॥५७॥&#xA;चमत्कारकरौ सभ्यमनोहरौ सभान्तरे ।&lt;br&gt;&#xA;आययतुर्हसन्तौ तावुभौ स्त्रीवेषशोभनौ ॥५८॥&#xA;का नारी को नरश्चेत्यविदितौ तौ सभाजनैः ।&lt;br&gt;&#xA;रूपातिसुन्दरौ देवैरपरीक्ष्यौ तदा क्षणे ॥५९॥&#xA;समकण्ठस्वरौ हावभावाङ्गव्यञ्जनैः समौ ।&lt;br&gt;&#xA;सर्वज्ञोऽपि हरिः साक्षात्तदर्थे मुग्धतां गतः ॥4.17.६०॥&#xA;का कथा तु तदाऽन्येषां मायाढ्यचर्मचक्षुषान् ।&lt;br&gt;&#xA;एवं सभाऽपि सहसा वीक्ष्य स्त्रियौ समन्ततः ॥६१ ॥&#xA;स्तब्धतां वै गता यद्वन्मुग्धा पुत्तलिकामयी ।&lt;br&gt;&#xA;गायनं ते स्त्रियौ तत्र वालकृष्णयशोमयम् ॥६२॥&#xA;चक्रतुः सर्वकामानामानन्दरसपूरितम् ।&lt;br&gt;&#xA;प्रसन्नः श्रीकृष्णनारायणस्ताभ्यां मणीन् ददौ ॥६३॥&#xA;रत्नहारानलङ्कारानाशिषश्च शुभा ददौ ।&lt;br&gt;&#xA;अथ नृत्यं चक्रतुस्ते स्त्रियौ भावादिगर्भितम् ॥६४॥&#xA;अनादिश्रीकृष्णनारायणवृत्तान्तगानयुक् ।&lt;br&gt;&#xA;अक्षराधिपतिः साक्षात् परमेशोऽसि मानवः ॥६५॥&#xA;भवान् येषां तु जिह्वासु मनस्सु च मतिष्वपि ।&lt;br&gt;&#xA;आत्मस्वपि नर्तकोऽस्ति तेषां मोक्षो हि शाश्वतः ॥६६॥&#xA;प्रसन्नो भव भगवन् रूपं नृत्यं सुसार्थकम् ।&lt;br&gt;&#xA;कुरु त्वं चावयोर्नार्योः पादस्पर्शं प्रदेहि नौ ॥६७॥&#xA;ओमित्याह सभामध्ये प्रसन्नः कृष्णनन्दनः ।&lt;br&gt;&#xA;द्रुतं नार्यौ समायातां श्रीकृष्णचरणान्तिकम् ॥६८॥&#xA;कृष्णचरणधूलीं ते चोहतुर्मस्तके तथा ।&lt;br&gt;&#xA;उरस्युदरे देहे च ततः पादौ हरेः पुनः ॥६९॥&#xA;स्पर्शयामासतुर्वक्षोजयोः प्रसन्नमानसे ।&lt;br&gt;&#xA;पश्यतां सभ्यलोकानां तावच्छाटीविहीनकौ ॥4.17.७०॥&#xA;पुंवेषसहितौ तूर्णं युवानौ सम्बभूवतुः ।&lt;br&gt;&#xA;पुम्भाषासहितौ सर्वपुमङ्कपरिशोभितौ ॥७१ ॥&#xA;स्त्रीत्वं गतं प्रवीक्ष्यैव कृष्णनारायणः प्रभुः ।&lt;br&gt;&#xA;समाजश्चेश्वराद्याश्च महाश्चर्यं प्रपेदिरे ॥७२॥&#xA;जग्मुः सभाजनास्तत्र संशयं वा नरौ स्त्रियौ ।&lt;br&gt;&#xA;न निर्णयं तदा कर्तुं समर्थाः केऽपि चाऽभवन् ॥७३॥&#xA;मुग्धा सभा समाजश्च सर्वे निरीक्षकास्तदा ।&lt;br&gt;&#xA;अथेमौ किङ्किणीजालैर्घुर्घुरैः पादसङ्क्रमान् ॥७४॥&#xA;कुर्वन्तौ रङ्गमध्ये तौ महानृत्यं प्रचक्रतुः ।&lt;br&gt;&#xA;शङ्करोऽपि क्षणं मुग्धोऽ।न्तरसः सुतरां तदा ॥७५॥&#xA;गन्धर्वा नर्तकाश्चाऽन्ये गलद्गर्वास्तदाऽभवन् ।&lt;br&gt;&#xA;अथ नृत्यं विधायैव बालकृष्णमहाप्रभोः ॥७६॥&#xA;संस्पृश्य चरणौ प्राप्योपदाश्च पारितोषिकम् ।&lt;br&gt;&#xA;मणिरत्नहीरकादि स्वर्णभूषाऽम्बरादि च ॥७७॥&#xA;सभामध्ये समन्यस्य तूर्णं पुम्भाववर्जितौ ।&lt;br&gt;&#xA;अभवतामुभौ तत्र पश्यतां सर्वदेहिनाम् ॥७८॥&#xA;षण्ढवेषौ षण्ढभावौ षण्ढविलासनर्मदौ ।&lt;br&gt;&#xA;हस्ततालीपरौ नेत्रकोणोल्लाससमन्वितौ ॥७९॥&#xA;षण्ढभाषां भाषमाणौ सभाहास्यकरावुभौ ।&lt;br&gt;&#xA;अथ क्षणान्ते तत्रैको नटी भूत्वा ननर्त ह ॥4.17.८०॥&#xA;भूत्वाऽपरो नटस्तत्र वाद्यं श्रेष्ठमवादयत् ।&lt;br&gt;&#xA;पश्यतां देवतादीनां नटी चाऽदृश्यतां गता ॥८१ ॥&#xA;नटोऽपि रङ्गसातत्यार्थं नटी सम्बभूव ह ।&lt;br&gt;&#xA;ननर्त यावद् रङ्गे सा तावन्नटी समाययौ ॥८२॥&#xA;दृष्ट्वा नटीं तु नृत्यन्तीं नरोऽभवद्धि सा नटी ।&lt;br&gt;&#xA;एवं बहुस्वरूपाणि वीक्ष्य सभाऽतिहर्षिता ॥८३॥&#xA;तयोर्द्वयोर्बहुमानशब्दान् जगाद सा सभा ।&lt;br&gt;&#xA;अथ पत्नीपतिरूपौ क्षणान्ते वरमालया ॥८४॥&#xA;योजितौ दम्पतीरूपौ सभामध्ये बभूवतुः ।&lt;br&gt;&#xA;नमस्कारं हरये च सभ्येभ्यस्तौ प्रचक्रतुः ॥८५॥&#xA;अपराधक्षमायाञ्चां चक्रतुर्विनयाऽन्वितौ ।&lt;br&gt;&#xA;तस्थतुश्च सभामध्ये यथार्थरूपमास्थितौ ॥८६॥&#xA;तदेश्वराद्या देवाद्या मानवाः संशयोज्झिताः ।&lt;br&gt;&#xA;अभवन् ऋषयश्चापि प्रसन्नाश्चाऽभवन् ह्यति ॥८७॥&#xA;अनादिश्रीकृष्णनारायणः श्रीपुरुषोत्तमः ।&lt;br&gt;&#xA;श्रीमद्गोपालकृष्णाद्या माता श्रीकम्भरा सती ॥८८॥&#xA;अन्येऽपि लोकपालाद्या महाश्चर्यपरायणाः ।&lt;br&gt;&#xA;उपदाः प्रददुस्ताभ्यां प्रसन्नत्वप्रयोजिताः ॥८९॥&#xA;अनादिश्रीकृष्णनारायणः प्रसन्नमानसः ।&lt;br&gt;&#xA;वरदानं ग्रहीतुं तावुवाच तौ तदा शुभम् ॥4.17.९०॥&#xA;परब्रह्मरसानन्दं वरयामासतुर्हरेः ।&lt;br&gt;&#xA;दिव्यानन्दमहाब्रह्मरसाऽब्धौ मग्नतां पराम् ॥९ १॥&#xA;अर्थयामासतुः कृष्णान्नारायणाद्धि केशवात् ।&lt;br&gt;&#xA;तथाऽस्त्वेवं हरिः प्राह तत आरभ्य वै तयोः ॥९२॥&#xA;निर्विकल्पसमाधिश्च बभूव कृष्णमोददः ।&lt;br&gt;&#xA;सर्वभूतेन्द्रियादीनां वृत्तिषु स्फुरणं हरेः ॥९३॥&#xA;सदा तयोरभवद्वै यथाऽक्षरस्थमुक्तयोः ।&lt;br&gt;&#xA;एवं हरेर्हि कृपया कलया निजयाऽपि च ॥९४॥&#xA;बहुरूपभवनया हर्यर्थकृतया तदा ।&lt;br&gt;&#xA;परब्रह्मानन्दमहासुखमोदरसं परम् ॥९५॥&#xA;अवापतुः सदा दिव्यं दिव्यदेहेन्द्रियाऽन्वितौ ।&lt;br&gt;&#xA;सप्तदशो जन्ममहोत्सवः सम्पूर्णतां गतः ॥९६॥&#xA;भोजनानि विचित्राणि समाजानां तदाऽभवन् ।&lt;br&gt;&#xA;पूजाश्च परितोषाश्च महादानानि चाऽभवन् ॥९७॥&#xA;एवं स्वां मातरं बालयोगिन्याह हरेः रसम् ।&lt;br&gt;&#xA;यौ लब्धवन्तौ तौ भक्तौ वृत्तौ च माधवं ततः ॥९८॥&#xA;एवं ब्रह्मरसं प्राप्ता कृपयाऽपि सुशाश्वतम् ।&lt;br&gt;&#xA;बालयोगिनी सम्मग्ना स्मृत्वेशं विरराम ह ॥९९॥&#xA;एवं ते कथितो बद्रीप्रिये ब्रह्मरसः परः ।&lt;br&gt;&#xA;अनुग्रहेण कृष्णस्याऽवाप्यते नाऽन्यथा क्वचित् ॥4.17.१ ००॥&#xA;बहवः सेवया प्राप्ता ब्रह्मानन्दरसं परम् ।&lt;br&gt;&#xA;कृपया बहवः प्राप्ता यथा ब्रह्मप्रियास्त्विह ॥१०१ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां बालयोगिन्या मात्रे बहुरूपधृग्युगलस्य बाहुलकलीलावतीनामकस्य भक्तिवृत्तान्तकथनेन परब्रह्मरसाऽवाप्तिसाधनोक्तिः श्रीहरेःसप्तदशजन्मदिन्योत्सवश्चेति निरूपणनामा सप्तदशोऽध्यायः ॥१७ ॥&lt;/p&gt;</description>
    </item>
    <item>
      <title>०१८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/018/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/018/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि मातरं बालयोगिनी ।&lt;br&gt;&#xA;ततश्च पुनरुत्कर्षं प्राह ब्रह्मरसस्य सा ॥१ ॥&#xA;भद्रग्रामे मालियानो मालाकारोऽभवत् पुरा ।&lt;br&gt;&#xA;मालियानस्य भार्याऽभून्मल्लिकाश्रीतिनामिका ॥२ ॥&#xA;उद्यानं पोषयन्तौ तौ फलादिविक्रयार्थिनौ ।&lt;br&gt;&#xA;पुष्पमालादिकर्तारौ भक्तौ तौ सम्बभूवतुः ॥३ ॥&#xA;यत्र यत्र श्रुतवन्तौ परितस्तौ सुरालयान् ।&lt;br&gt;&#xA;सौराष्ट्रे तौ गतवन्तौ सुरपूजां प्रचक्रतुः ॥४ ॥&#xA;सूर्यं दामोदरं सोमनाथं श्रीगोपनाथकम् ।&lt;br&gt;&#xA;गुप्तप्रयागं चाऽप्यश्वपट्टसरश्च रैवतम् ॥५ ॥&#xA;चमत्कारं द्वारवतीं प्रजग्मतुः पुपूजतुः ।&lt;br&gt;&#xA;पुष्पहारफलाद्यैश्च तुलसीदलगुच्छकैः ॥६ ॥&#xA;कमलैर्विविधैश्चापि स्थलपद्मैर्जलाब्जकैः ।&lt;br&gt;&#xA;मालत्यादिकुसुमैश्च पारिजातादिपुष्पकैः ॥७ ॥&#xA;चम्पकैर्बकुलैश्चापि वल्लीपुष्पैस्तृणेशजैः ।&lt;br&gt;&#xA;तथा च कदलैर्मिष्टैर्नवरङ्गादिभिश्च वै ॥८ ॥&#xA;चन्दनैः शीतलैश्चापि केसरादिसुमिश्रितैः ।&lt;br&gt;&#xA;पुष्पाणां बहुरूपाणां बहुसुगन्धशालिनाम् ॥९ ॥&#xA;अपर्युषितभावानां दिव्यानां चित्तकर्षिणाम् ।&lt;br&gt;&#xA;ऊष्णीषं प्रच्छदपटीं चतुष्फालं च धोत्रकम् ॥4.18.१ ०॥&#xA;सुरवालं प्रावरणं कम्बलं चाङ्गरक्षकम् ।&lt;br&gt;&#xA;शाटीं च घर्घरीं वक्षोबध्निकां कचलीनिकाम् ॥११ ॥&#xA;कुचलीं कर्पटीं चौलीं चौलं त्वन्तःपटीं तथा ।&lt;br&gt;&#xA;एवमादीनि वस्त्राणि पौष्पाण्येव विधाय तौ ॥१२॥&#xA;तत्र तत्र शुभे तीर्थे तद्देवीदेवमूर्तये ।&lt;br&gt;&#xA;अर्पयामासतुः प्रेम्णा धारयामासतुर्हृदा ॥१३॥&#xA;अर्हयामासतुर्देवं देवीं राधारमाप्रियाः ।&lt;br&gt;&#xA;माधवीकृष्णविष्णुश्रीनारायणाऽर्कशङ्करान् ॥१४ ॥&#xA;सर्वकौसुमवेषान् सङ्क्लृप्त्वा ददतुर्मूर्तये ।&lt;br&gt;&#xA;मूर्तिस्था देवता देव्यो गणेशाद्या हरिस्तथा ॥१५॥&#xA;देविकाद्याः प्रसन्ना वै भवन्ति भक्तिवीक्षकाः ।&lt;br&gt;&#xA;अथ भूषा समस्ताश्च पुष्पमयीर्विधाय तौ ॥१६॥&#xA;अर्पयामासतुर्नित्यं देवेभ्यो भक्तिशालिनौ ।&lt;br&gt;&#xA;मुकुटं ग्रथितं पुष्पैः कुण्डले कर्णपूरकौ ॥१७॥&#xA;गच्छौ च कन्दुकं हारान् मालाश्च कटकौ शुभौ ।&lt;br&gt;&#xA;शृङ्खला विविधाश्चापि रशनाः कटिसूत्रकम् ॥१८॥&#xA;केशहारान् स्तनपत्रे भालपत्रे च तन्तिकाम् ।&lt;br&gt;&#xA;शिखामणिं तथा चूडामणिं कौस्तुभमुत्तमम् ॥१९॥&#xA;पादयोर्झञ्झरीश्चापि चक्राणि चोर्मिकास्तथा ।&lt;br&gt;&#xA;नक्तकं केशपूराँश्च तथा धम्मिलमालिकाः ॥4.18.२० ॥&#xA;कबरीस्रक् नाभिचन्द्रौ तथानितम्बचन्द्रकौ ।&lt;br&gt;&#xA;सक्थिमालाः शुभाः प्रकोष्ठपत्राणि च मञ्जरीः ॥२१॥&#xA;पृष्ठसूर्यां कण्ठपत्रां चैवंविधानि यान्यपि ।&lt;br&gt;&#xA;भूषणानि भवन्त्येव तानि सर्वाणि तावुभौ ॥२२॥&#xA;विधाय विविधैः पुष्पैः कलाकौशल्यशालिनौ ।&lt;br&gt;&#xA;तीर्थदेवान् स्नेहभक्त्या मुदा शृङ्गारशोभितान् ॥२३॥&#xA;चक्रतुस्तौ प्रत्यहं वै गत्वा गत्वा सुरालयान् ।&lt;br&gt;&#xA;श्रद्धा प्रवर्धते नित्यं सुखं तयोः प्रवर्धते ॥२४॥&#xA;ख्यातिः प्रवर्धते दिव्या पुण्यं प्रवर्धतेऽव्ययम् ।&lt;br&gt;&#xA;पूजां प्रकुर्वतोः पौष्पैस्तयोर्हरेरनुग्रहः ॥२५॥&#xA;देवानां कृतपूजानां प्रसन्नताऽपि वर्धते ।&lt;br&gt;&#xA;एवं तौ बहुपुण्यौ वै जातौ प्रियतमौ तथा २६॥&#xA;अखिलानां तु देवानां पुष्पपूजादिकारिणौ ।&lt;br&gt;&#xA;आशीर्वादाऽतिपात्रत्वं प्राप्तौ देवाद्यनुग्रहम् ॥२७॥&#xA;अथैकदा हरिः साक्षाद् दातुमियेष दर्शनम् ।&lt;br&gt;&#xA;कुङ्कुमवापिकाक्षेत्रे पूजयन्तौ निजं यदा ॥२८॥&#xA;अश्वपट्टसरस्तीरे याः सन्ति दिव्यमूर्तयः ।&lt;br&gt;&#xA;मन्दिराणि समस्तानि देवालयास्तथा शुभाः ॥२९॥&#xA;तत्र तत्र हरिस्तस्मै मूर्तिद्वारा चमत्कृतिम् ।&lt;br&gt;&#xA;दर्शयितुं पाययितुं ब्रह्मरसं मधुप्रभम् ॥4.18.३०॥&#xA;दातुमियेष तौ दिव्यं दर्शनं प्रतिमोद्भवम् ।&lt;br&gt;&#xA;अनादिश्रीकृष्णनारायणः स्वर्णालये यदा ॥३ १॥&#xA;प्रातस्ताभ्यां पूजितो वै पुष्पशृङ्गारकाऽम्बरैः ।&lt;br&gt;&#xA;तदा स मानवः कृष्णो बभूवाऽक्षरधामगः ॥३२॥&#xA;उपविष्टो दिव्यगजासने चाक्षरधामनि ।&lt;br&gt;&#xA;दिव्यभूषाम्बरहेतिशृङ्गारकौतुकान्वितः ॥३३॥&#xA;असङ्ख्यमुक्तसञ्जुष्टोऽनन्तमुक्तानिकाऽर्चितः ।&lt;br&gt;&#xA;अवतारी ह्यसङ्ख्यानामवतारादिवर्ष्मणाम् ॥३४॥&#xA;अनन्तैश्वर्यसामर्थ्याश्चर्यशक्तिप्रपूर्णकः ।&lt;br&gt;&#xA;राजाधिराजशोभश्च सर्वतत्त्वनियामकः ॥३५॥&#xA;अनन्तगाढतेजोभिः पूर्णमूर्तिः परात्परः ।&lt;br&gt;&#xA;एवं भूत्वा हि भगवान् ब्रह्मतेजो ह्यदर्शयत् ॥३६॥&#xA;गुणातीताऽक्षरब्रह्म सर्वतेजःप्रकारणम् ।&lt;br&gt;&#xA;असौमाऽसङ्ख्यभायुक्तं व्यापकं मूर्तिनिःसृतम् ॥३७॥&#xA;मालियानाय मल्लिकाश्रियै प्रदर्श्य धाम तत् ।&lt;br&gt;&#xA;तत्राऽऽक्षरीं दिव्यभूमिं तैजसीं शान्तशीतलाम् ॥३८॥&#xA;महानन्दमयीं दिव्यपीयूषसलिलां शुभाम् ।&lt;br&gt;&#xA;शुद्धचैतन्यरूपां तामक्षरब्रह्ममूर्तिजाम् ॥३९॥&#xA;दर्शयामास भगवान् धामेशश्रीनरायणः ।&lt;br&gt;&#xA;आक्षरं नगरं नैजं दर्शयामास माधवः ॥4.18.४०॥&#xA;अनन्तमुक्तवसतिं दर्शयामास तौ ततः ।&lt;br&gt;&#xA;दिव्यसमाधौ तौ नीत्वा दर्शयामास वाटिकाम् ॥४१॥&#xA;भद्रायनं शुभं ग्रामं महोद्यानं च कौसुमम् ।&lt;br&gt;&#xA;दर्शयामास भगवान् यत्पुष्पैः पूज्यते हरिः ॥४२॥&#xA;मालियानस्य मल्लिकाश्रिया उद्यान उत्तमः ।&lt;br&gt;&#xA;वर्तते त्वक्षरे तत्र फलपुष्पद्रुमात्मकः ॥४३॥&#xA;शाश्वतो दिव्यफलदो दिव्यमधुरसप्रदः ।&lt;br&gt;&#xA;दिव्यपुष्पोद्भवमिष्टमकरन्दरसप्रदः ॥४४॥&#xA;तौ प्रदर्श्य तमुद्यानं हरिः प्राह शुभं वचः ।&lt;br&gt;&#xA;पृथ्व्यां यदर्पितं मह्यं तत्सर्वं वाटिकादिकम् ॥४५॥&#xA;उद्यानजन्यपुष्पादि महोद्यानफलादिकम् ।&lt;br&gt;&#xA;सर्वं वां शाश्वतं त्वत्र विद्यते कुरुतं निजम् ॥४६॥&#xA;कल्पद्रुमा रसैः पूर्णा भवन्त्यत्र हि शाश्वताः ।&lt;br&gt;&#xA;मिष्टफलप्रदाः सन्ति पिबतं तद्भवामृतम् ॥४७॥&#xA;मिष्टफलानामदनं कुरुतं दिव्यतृप्तिदम् ।&lt;br&gt;&#xA;इत्युक्त्वा भगवाँस्ताभ्यां पाययामास तद्रसम् ॥४८ ॥&#xA;फलाहारं प्रसादेन कारयामास तत्क्षणम् ।&lt;br&gt;&#xA;पुष्पशृङ्गाररचनामर्पयामास तौ प्रभुः ॥४९॥&#xA;दिव्यं नैजं सुखं मिष्टं शाश्वतं मोदनन्दितम् ।&lt;br&gt;&#xA;महानन्दमयं सर्वं ददौ ताभ्यां प्रभुः स्वयम् ॥4.18.५०॥&#xA;यो रसः शङ्करे नास्ति नाऽजे नाऽपीश्वरेष्वपि ।&lt;br&gt;&#xA;न विष्णौ नाऽवतारेषु न मुक्तेष्वपि यो रसः ॥५१॥&#xA;रसो यो वर्तते कृष्णतादात्म्यभाविमात्रके ।&lt;br&gt;&#xA;कृष्णमूर्तौ सदा त्वास्ते कृष्णाभिन्ने च वर्तते ॥५२॥&#xA;कृष्णाङ्गनायां राधाश्रीप्रज्ञामाधविकादिषु ।&lt;br&gt;&#xA;ब्रह्मप्रियासु सर्वासु हरिप्रियासु यो रसः ॥५३॥&#xA;श्रीलक्ष्मीकमलापद्मामाणिक्याललितादिषु ॥&#xA;यो रसो वर्तते नित्यप्रेमानन्दमहोदधिः ॥५४॥&#xA;स्नेहाकर्षणतादात्म्याऽद्वयाऽऽनन्दसुखोदधिः ।&lt;br&gt;&#xA;सर्वभानप्रभानादिलयमूर्छातिमूर्छनः ॥५५॥&#xA;सर्वेन्द्रियाऽन्तःकरणाकृष्टिपिण्डैक्यरूपधृक् ।&lt;br&gt;&#xA;एकतानमहानन्दाऽविच्छिन्नमुत्प्रवाहणः ॥५६॥&#xA;एतादृशं परब्रह्ममहानन्दरसं हरिः ।&lt;br&gt;&#xA;अङ्के कृत्वा च तौ भक्तौ पाययामास मूर्तिजम् ॥५७॥&#xA;ततश्चोद्यानवृक्षाणां पाययामास तन्मधु ।&lt;br&gt;&#xA;मकरन्दं च पुष्पाणां पाययामास गन्धिनम् ॥५८॥&#xA;कारयामास तृप्तिं तौ तत्रैवाऽक्षरधामनि ।&lt;br&gt;&#xA;अथोत्थाप्य समाधेस्तौ दर्शयामास भूतलम् ॥५९॥&#xA;कुङ्कुमवापिकाक्षेत्रं मानवं विग्रहं निजम् ।&lt;br&gt;&#xA;बालकृष्णालयं दिव्यं साप्तभौमं सुवर्णजम् ॥4.18.६०॥&#xA;अथोत्थितौ तौ सहसा प्रणेमतुर्हरिं मुहुः ।&lt;br&gt;&#xA;अमूल्याऽपूर्वलावण्यामृतरसप्रपूरितम् ॥६१॥&#xA;स्तुत्वा नत्वाऽर्चयित्वैव लब्ध्वा तृप्तिं तु शाश्वतीम् ।&lt;br&gt;&#xA;विसर्जितौ श्रीहरिणा ययतुर्मन्दिराद् बहिः ॥६२॥&#xA;दिव्यभावान्वितौ पुष्पहारशृङ्गारकान्वितौ ।&lt;br&gt;&#xA;अश्वपट्टसरस्तीरे देवानामर्हणाय तौ ॥६३॥&#xA;ययतुः पश्चिमाद् भागाद् उत्तरां दिशमुत्सुकौ ।&lt;br&gt;&#xA;शङ्करं क्षेत्रपालं चाऽर्चयामासतुरीश्वरीम् ॥६४॥&#xA;मूर्तित्रये हरिकृष्णं वीक्षयामासतू रमाम् ।&lt;br&gt;&#xA;त्रिकं धृत्वा करे पात्रं महामृतरसान्वितम् ॥६५॥&#xA;पाययामास ताभ्यां वै परब्रह्मरसं परम् ।&lt;br&gt;&#xA;गणेशं कार्तिकं दुर्गा रुद्रं पुपूजतुस्ततः ॥६६॥&#xA;तेषु देवेषु भगवान् कृष्णनारायणप्रभुः ।&lt;br&gt;&#xA;प्राप्य पूजां पुष्पमयीं पाययामास तौ रसम् ॥६७॥&#xA;कुबेरैन्द्राग्निधर्मादीन् पुपूजतुश्च तौ ततः ।&lt;br&gt;&#xA;तेषु देवेषु भगवान् स्वामीश्रीनरवल्लभः ॥६८॥&#xA;लब्ध्वा पूजां दिव्यरूपः पाययामास तौ रसम् ।&lt;br&gt;&#xA;सूर्यचन्द्रगुरुप्रभृतीन् देवान् तौ पुपूजतुः ॥६९॥&#xA;तेषु देवेषु भगवान् स्वामी कृष्णनरायणः ।&lt;br&gt;&#xA;पूजां सङ्गृह्य तौ तत्र पाययामास तद्रसम् ॥4.18.७०॥&#xA;ब्रह्मविष्णुमहेशादिप्रतिमापूजनं च तौ ।&lt;br&gt;&#xA;व्यधातां तेषु देवेषु कृष्णनारायणप्रभुः ॥७१ ॥&#xA;पूजां सङ्गृह्य तौ तत्र पाययामास तद्रसम् ।&lt;br&gt;&#xA;पितृप्रतिमापूजां च प्रचक्रतुस्ततश्च तौ ॥७२॥&#xA;तेषु स्वामिकृष्णनारायणश्रीकृष्णनन्दनः ।&lt;br&gt;&#xA;पूजां सङ्गृह्य तौ भक्तौ पाययामास तद्रसम् ॥७३॥&#xA;सिद्धर्षिमूर्तिषु ताभ्यां पूजितासु प्रमापतिः ।&lt;br&gt;&#xA;पूजां सङ्गृह्य तौ दिव्यं पाययामास तद्रसम् ॥७४॥&#xA;ईश्वराणामीश्वरीणां मूर्तिषु माधवीपतिः ।&lt;br&gt;&#xA;प्रतिमासु परां पूजां लब्ध्वा पौष्पीं च तद्रसम् ॥७५॥&#xA;पाययामास ताभ्यां श्रीकान्तं कृष्णनरायणः ।&lt;br&gt;&#xA;मुक्तानिकासु मुक्तेषु चावतारेषु मूर्तिषु ॥७६॥&#xA;पार्षदेषु च गोपेषु गोपीषु शारदादिषु ।&lt;br&gt;&#xA;समस्ततीर्थदेवेषु प्रतिमासु कृतार्हणाम् ॥७७॥&#xA;प्राप्य स्वामिहरिकृष्णो बालकृष्णोऽक्षराधिपः ।&lt;br&gt;&#xA;ताभ्यां ब्रह्मरसं दिव्यं पाययामास पानवत् ॥७८॥&#xA;हसन् पात्रं करे धृत्वा ब्रह्मरसप्रपूरितम् ।&lt;br&gt;&#xA;अन्यहस्तं न्यस्य मूर्ध्नि तौ संस्पृश्याऽङ्कसंस्थितौ ॥७९॥&#xA;आधाय चौष्ठयोः पात्रं पाययामास तद्रसम् ।&lt;br&gt;&#xA;घटुकैर्घटुकैः कृष्णः प्रेमरसं तु शाश्वतम् ॥4.18.८०॥&#xA;पाययामास मूर्तिस्थस्ताभ्यां पूजाफलात्मकम् ।&lt;br&gt;&#xA;अश्वपट्टसरस्तीरे ये देवास्तीर्थवासिनः ॥८ १॥&#xA;ईश्वराश्चावताराश्च महर्षयश्च साधवः ।&lt;br&gt;&#xA;सिद्धाः साध्व्यः पार्षदाश्च शक्त्यो ब्रह्मयोषितः ॥८२॥&#xA;तत्र सर्वत्र भगवान् कृष्णनारायणो हरिः ।&lt;br&gt;&#xA;दिव्यं स्वं दर्शनं दत्वा पाययामास तौ रसम् ॥८३॥&#xA;एवं तं मालियानं च मल्लिकाश्रीं हरिः स्वयम् ।&lt;br&gt;&#xA;कृपया पाययामास परब्रह्मरसं निजम् ॥८४॥&#xA;तेन तौ दिव्यतां प्राप्तौ ब्रह्मधामादिमुक्तवत् ।&lt;br&gt;&#xA;दिव्यदेहौ हि सम्पन्नौ तदा मायांशवर्जितौ ॥८५॥&#xA;पुष्पफलादिसेवायाः फलं दिव्यं प्रजग्मतुः ।&lt;br&gt;&#xA;परब्रह्मरसपानात् कायाकल्पो व्यजायत ॥८६॥&#xA;पाञ्चभौतिकतत्त्वानि व्यलीयन्त तयोस्ततः ।&lt;br&gt;&#xA;इन्द्रियाणि समस्तानि चैतन्यानि तदाऽभवन् ॥८७॥&#xA;अन्तःकरणमेवाऽपि नित्यज्ञानात्मकं ह्यभूत् ।&lt;br&gt;&#xA;मायांशो विलयं प्राप्य ब्रह्मांशः समजायत ॥८८॥&#xA;सर्वांशाः सम्परावृत्त्य ब्रह्मांशास्त्वभवँस्तदा ।&lt;br&gt;&#xA;नित्यतृप्तौ महानन्दपूर्णौ तौ सम्बभूवतुः ॥८९॥&#xA;सप्ताशीतिसहस्राणि वर्षाणां चायुषोऽन्तरे ।&lt;br&gt;&#xA;पूजां कृत्वा दिव्यभावं गते ते मालिमल्लिके ॥4.18.९०॥&#xA;दिव्यदेहौ षोडशाब्दवयस्कौ तौ बभूवतुः ।&lt;br&gt;&#xA;बालकृष्णसमौ रूपे युगलौ सम्बभूवतुः ॥९१ ॥&#xA;अथ वैराग्ययुक्तौ तौ पृथ्व्युद्यानगृहादिषु ।&lt;br&gt;&#xA;ब्रह्मपारदृशौ तूर्णं चार्थयामासतुर्हरिम् ॥९२॥&#xA;न भद्रायननगरं न भूमिर्न दिवं तथा ।&lt;br&gt;&#xA;नौ सत्यं रोचते नापि नैशलोकादि सात्त्विकम् ॥९३॥&#xA;विना त्वत्पादसेवायुग्धामाऽक्षरनिवासनम् ।&lt;br&gt;&#xA;तस्माद् रक्षय नौ कृष्ण यथेष्टं त्वक्षरे पदे ॥९४॥&#xA;कुङ्कुमवापिकाक्षेत्रे दिव्येऽक्षरेऽत्र तत्र वा ।&lt;br&gt;&#xA;अर्पितौ स्वश्चरणयोस्तव श्रीकान्त सर्वदा ॥९५॥&#xA;इत्यभ्यर्थ्य क्षणं मौनं जगृहतुस्ततो हरिः ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥९६॥&#xA;इतिमन्त्रं ददौ ताभ्यां विमानं च ददौ शुभम् ।&lt;br&gt;&#xA;पार्षदैर्वाहितं दिव्यं प्रेषयामास चाऽक्षरम् ॥९७॥&#xA;कृपया श्रीहरेस्तौ वै तेनैव वर्ष्मणा ततः ।&lt;br&gt;&#xA;परब्रह्मरसं पीत्वा ययतुर्धाम चाक्षरम् ॥९८॥&#xA;स्नात्वा ब्रह्मह्रदे सीम्नि विविशतुस्ततोऽक्षरम् ।&lt;br&gt;&#xA;मुक्तौ चरणसेवायां वर्तमानौ बभूवतुः ॥९९॥&#xA;इत्येवं मातरं बद्रि प्राह सा बालयोगिनी ।&lt;br&gt;&#xA;परब्रह्मरसानन्दमाहात्म्यं दिव्यमुक्तिदम् ॥4.18.१ ००॥&#xA;विरराम क्षणं साऽपि माता व्यचिन्तयद् रसम् ।&lt;br&gt;&#xA;अनादिश्रीकृष्णनारायणात् प्राप्यं हि सेवया ॥१०१ ॥&#xA;उत्कर्षं परमं ज्ञात्वा धारयामास तं हृदि ।&lt;br&gt;&#xA;यत् कृप्वाऽपि सती नारी प्राप्नुयात् परमं पदम् ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिन्या मात्रे कथितं मालियानमल्लिकाश्रीभ्यां मालाकाराभ्यां पुष्पफलादिसेवया तेनैव वर्ष्मणा परब्रह्मरसाऽवाप्त्या दिव्यतोत्तरं ब्रह्माऽक्षरधाम शाश्वतं चाऽपुनरागमाय प्राप्तमितिनिरूपणनामाऽष्टादशोऽध्यायः ॥१८ ॥&lt;/p&gt;</description>
    </item>
    <item>
      <title>०१९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/019/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/019/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि ततः श्रीबालयोगिना ।&lt;br&gt;&#xA;स्वमात्रे ज्ञानलभ्यं यं प्राह ब्रह्मरसोत्तमम् ॥१ ॥&#xA;यादृङ्मोहः शरीरे स्वे तत्रापीन्द्रियगोलके ।&lt;br&gt;&#xA;तत्रापि हृदये नैजे तथाऽऽत्मनि स्त्रियां सुते ॥२ ॥&#xA;पत्यौ धने जीविकायां देहिनः समवर्तते ।&lt;br&gt;&#xA;तादृङ्मोहं हरेर्मूतौ कुर्यान्नारी नरोऽपि वा ॥३ ॥&#xA;अन्यमोहं त्यजेत्सर्वं नारायणमृषिं विना ।&lt;br&gt;&#xA;क्षेत्रज्ञे श्रीपतौ कृष्णे कुर्यान्मोहं नरायणे ॥४ ॥&#xA;तत्र वृत्तिं धारयेच्च हरौ श्रीपुरुषोत्तमे ।&lt;br&gt;&#xA;रमणीयतमे कृष्णे लग्नं मनो न चालयेत् ॥५ ॥&#xA;गुरौ सत्सु हरौ स्नेहं कुर्यान्नान्यत्र वै क्वचित् ।&lt;br&gt;&#xA;आसक्तिं श्रीहरौ कुर्यात् तद्रसे पावनोत्तमे ॥६ ॥&#xA;आत्मन्येव हरिं कृष्णनारायणं प्रधारयेत् ।&lt;br&gt;&#xA;हरौ सर्वविषयाणां सुखान्येकत्र सर्वथा ॥७ ॥&#xA;लभ्यन्तेऽतो ब्रह्मरसोऽवाप्यते दर्शनेऽपि वै ।&lt;br&gt;&#xA;एवं ज्ञात्वा भजेत् कृष्णं पातिव्रत्येन सुन्दरी ॥८ ॥&#xA;प्रसन्नो जायते तस्या भगवान् कृपया ह्यति ।&lt;br&gt;&#xA;शनैः शनैः सेवया तं प्रभुं नाथं प्रसादयेत् ॥९ ॥&#xA;अनेकावर्त्तसंसिद्धा सेवया रसमाप्नुयात् ।&lt;br&gt;&#xA;अमाया स्यात् सदा यस्याः परे कान्ते रमेश्वरे ॥4.19.१ ०॥&#xA;सिद्धदशा भवेदस्याः कृतार्थता च शाश्वती ।&lt;br&gt;&#xA;परब्रह्मानन्दरसयोग्यताऽस्यास्तदा मता ॥११ ॥&#xA;आत्यन्तिकं च कल्याणं साध्वीता चोत्तमा तथा ।&lt;br&gt;&#xA;प्राप्तव्या तु यया साध्व्या तया पेयो रसो हरेः ॥१ २॥&#xA;अहर्निशं स्मृतिः कार्या कृष्णकान्तस्य स्वात्मनि ।&lt;br&gt;&#xA;धार्या मूर्तिर्भगवतः सेव्या दिव्येन वर्ष्मणा ॥१३॥&#xA;पूर्णाब्धिवत् सुखं तस्य भक्ताया पूर्यतेऽनिशम् ।&lt;br&gt;&#xA;रसिकायां रसिकस्य कृष्णस्याऽऽनन्दपूर्णता ॥१४॥&#xA;भक्त्या रसिकया कृष्णो रसं नैजं ददाति वै ।&lt;br&gt;&#xA;ब्रह्मरसं महानन्दं भक्तायै स्वामिभावनाम् ॥१५॥&#xA;निर्दोषदिव्यभावाया ब्रह्मान्तर्यामियुक्तया ।&lt;br&gt;&#xA;भक्त्या चार्पितया कृष्णो रसिको रसमेति वै ॥१६॥&#xA;ब्रह्मैक्यभावया स्वामी सेव्यः सेविकयाऽनिशम् ।&lt;br&gt;&#xA;सेविकाऽपि रसदाच्छ्रीकृष्णाद् रसं समश्नुते ॥१७॥&#xA;कृष्णः कान्तः प्रसन्नः स्याद् भक्त्या वा सेवयाऽपि च ।&lt;br&gt;&#xA;आज्ञया चानुवृत्त्या वा तं धर्मं पालयेत् सती ॥१८॥&#xA;अखण्डचिन्ता कृष्णस्य यस्या भवति मानसे ।&lt;br&gt;&#xA;सा तद्रसं महामिष्टं प्राप्नोत्यन्या न विन्दति ॥१९॥&#xA;एकताना भवेद् या तु सैकरसा प्रजायते ।&lt;br&gt;&#xA;दृश्यते भगवान् यद्वन् मानवोऽपि न मानवः ॥4.19.२० ॥&#xA;नाऽस्य बाधो मायिकैर्वै पदार्थैश्च पराभवः ।&lt;br&gt;&#xA;अलौकिकं हि सामर्थ्यं कृष्णकान्ते विराजते ॥२१ ॥&#xA;असङ्ख्यस्त्रीपतिः कृष्णो निर्लेपोऽपि रसप्रदः ।&lt;br&gt;&#xA;विदित्वैवं प्रभुं नाथं भजते रसभागिनी ॥२२॥&#xA;कान्तव्रतं शूरता च सर्वार्पणं तदात्मता ।&lt;br&gt;&#xA;पक्षः स्नेहश्च यस्याः स्यात् कृष्णे सा रसभागिनी ॥२३॥&#xA;सतां सेवा हरेः सेवा साध्वीसेवाऽपि सर्वदा ।&lt;br&gt;&#xA;पद्मावतीकृष्णनारायणसेवात्मिका यदि ॥२४॥&#xA;यस्या भवति संसारेऽप्यसारे सारगा तु सा ।&lt;br&gt;&#xA;अन्तरायकरं सर्वं त्यजत्येव हि सा सती ॥२५॥&#xA;महतां तु सतां सेवा हरेराज्ञा कृपा तथा ।&lt;br&gt;&#xA;अर्पणं सर्वथा दिव्यपरब्रह्मरसप्रदाः ॥२६॥&#xA;आहाराः सर्वथा कृष्णे देहेन्द्रियाऽऽन्तरात्मनाम् ।&lt;br&gt;&#xA;यस्या भवन्ति सततं सा स्याद्वै रसभागिनी ॥२७॥&#xA;आत्मनिवेदितायज्ञः सर्वयज्ञशिरोमणिः ।&lt;br&gt;&#xA;परब्रह्मणि देवेशेऽर्पणं यत् पुरुषोत्तमे ॥२८॥&#xA;आन्तरं सर्वथा दानं बाह्यं दानं च सर्वथा ।&lt;br&gt;&#xA;हरेः सम्बन्धवत् सर्वं वर्तनं स्फुरणादिकम् ॥२९॥&#xA;निर्गुणं भगवद्भावं प्राप्य निर्गुणवर्तनम् ।&lt;br&gt;&#xA;महद्भाग्यं परं प्राप्य परं पदं च निर्मलम् ॥4.19.३० ॥&#xA;या साक्षाद् भगवत्प्राप्तिः सर्वेन्द्रियादिहोमजा ।&lt;br&gt;&#xA;राधालक्ष्मीसमा साध्वी तया प्रजायते सदा ॥३ १॥&#xA;मूर्तेर्बलं तु बहुधा विपुलं रक्ष्यमेव यत् ।&lt;br&gt;&#xA;स्नेहस्तस्याः प्रवर्धेत बलिष्ठाया हरौ प्रभौ ॥३२॥&#xA;हरेर्मूर्तेर्बलवत्या नैष्कर्म्यं सम्प्रसिद्ध्यति ।&lt;br&gt;&#xA;भयं नास्या हि मायाया महाकालस्य वा भवेत्॥३३॥&#xA;पक्वभक्ता हि सा त्वेकान्तिनी भक्ता हि सा भवेत् ।&lt;br&gt;&#xA;हरेः स्वरूपनिष्ठायां पक्वायाः श्रेय उत्तमम् ॥३४॥&#xA;एवंवेत्र्याः कृतार्थत्वं ब्रह्मरसाभिमग्नता ।&lt;br&gt;&#xA;सारातिसारप्राप्तिश्च श्रीत्वं सम्पद्यते त्विह ॥३५॥&#xA;यदक्षरेशान्मुक्ताश्च मुक्तान्यः सम्भवन्त्यपि ।&lt;br&gt;&#xA;अवतारा अवतारिण्यश्च राधारमादयः ॥३६॥&#xA;ईश्वरा ईश्वराण्यश्च गोपा गोप्यो भवन्त्यपि ।&lt;br&gt;&#xA;सखायश्च तथा सख्यो दासा दास्यो भवन्त्यपि ॥३७॥&#xA;आतिवाहिकदेवाश्च तथाऽधिदेवताः सुराः ।&lt;br&gt;&#xA;अध्यात्मानश्च पुरुषा व्यूहाः समुद्भवन्त्यपि ॥३८॥&#xA;अधिभूतानि सर्वाणि समस्ततैजसानि च ।&lt;br&gt;&#xA;उत्पद्यन्ते हरेर्मूर्तेर्ब्रह्मान्तर्यामिशक्तयः ॥३९॥&#xA;तमनादिकृष्णनारायणं कान्तं समाश्रयेत् ।&lt;br&gt;&#xA;सर्वानन्दप्रमोदानां निधिं ब्रह्मरसाश्रयम् ॥4.19.४०॥&#xA;कामपूरं च निष्कामं सर्वानन्दरसप्रदम् ।&lt;br&gt;&#xA;सङ्गिनं चाऽप्यसङ्गं च भोगिनं भोगवर्जितम् ॥४१॥&#xA;लेपिनं चापि निर्लेपं कान्तं कान्तत्ववर्जितम् ।&lt;br&gt;&#xA;वरेण्यं चाऽवरं रम्यं शयानं शयनोज्झितम् ॥४२॥&#xA;वधूग्रस्तं च विधुरं गृहस्थं गृहवर्जितम् ।&lt;br&gt;&#xA;अलिङ्गं दिव्यलिङ्गं च शास्त्रयोनिमयोनिकम् ॥४३॥&#xA;इन्द्रं निरिन्द्रियं चापि शक्तं शक्तिप्रयोजकम् ।&lt;br&gt;&#xA;शीलिनं स्त्रीशीलिनं च कृष्णं श्वेतं निरूपिणम् ॥४४॥&#xA;अचेष्टं दिव्यचेष्टं च सर्वचारित्र्यसम्भृतम् ।&lt;br&gt;&#xA;एवंविधं परं कान्तं मत्वा कृष्णनरायणम् ॥४५॥&#xA;प्राप्य साक्षाद् दिव्ययोगं ब्रह्मरसमवाप्नुयात् ।&lt;br&gt;&#xA;नैतादृश्याः प्रेमरसार्जने किञ्चिद्धि शिष्यते ॥४६॥&#xA;देवलोका ब्रह्मलोकाः सर्वलोका हरेः कृते ।&lt;br&gt;&#xA;देवीलोकाः परीलोकाः श्रीलोकाश्च हरेः कृते ॥४७॥&#xA;गुणातीतादिलोकाश्च भक्तलोका हरेः कृते ।&lt;br&gt;&#xA;मुक्तमुक्तानिकालोकाः श्रेयसामालयास्तथा ॥४८॥&#xA;सम्पदामालयाश्चापि कल्पिताः परमेश्वरे ।&lt;br&gt;&#xA;भवन्ति मोक्षदाः सर्वे दिव्यस्वाम्यभिधिष्ठिताः ॥४९॥&#xA;सर्वविधायां विकृतौ कृतौ ज्ञाने प्रसेवने ।&lt;br&gt;&#xA;हरेः प्रसन्नतावाञ्च्छा यस्याः सा रसभोगिनी ॥4.19.५० ॥&#xA;आत्मप्रयत्नसंरूढा देहेन्द्रियादिशासिका ।&lt;br&gt;&#xA;हर्यर्थकृतसर्वस्वा ब्रह्मरसं समश्नुते ॥५१ ॥&#xA;आलोचनरसान् दिव्यान् व्यापारसद्रसान् परान् ।&lt;br&gt;&#xA;आनन्दमोदभोगादीन् स्नेहप्रेमसुखोत्सवान् ॥५२॥&#xA;कामसङ्कल्पसक्त्यादीन् रत्याकर्षणमूर्छनाः ।&lt;br&gt;&#xA;समस्तामृतपानादीन् ताम्बूलरसमाधवीम् ॥५३॥&#xA;स्पर्शमाधुर्यलावण्याऽभिन्नसङ्गोद्भवान् रसान् ।&lt;br&gt;&#xA;अश्नुते दत्तसर्वस्वा सर्वशृङ्गारजान् रसान् ॥५४॥&#xA;सर्वं ब्रह्ममयं यस्यास्तस्या ब्रह्मरसाशनम् ।&lt;br&gt;&#xA;घनश्यामां श्वेतभां च मनोहरां किशोरिकाम् ॥५५॥&#xA;मुक्तानिकामहामण्डलादिभावप्रसेविताम् ।&lt;br&gt;&#xA;मूर्तिं कृष्णात्मिकां प्राप्य भवेद् ब्रह्मरसाशनम् ॥६६॥&#xA;एकरसं महातेजोऽक्षरब्रह्मप्रकाशकम् ।&lt;br&gt;&#xA;रसपूर्णं निजं धाम परब्रह्मरसात्मकम् ॥५७॥&#xA;सम्पादयति भगवान् प्रज्ञेशः पुरुषोत्तमः ।&lt;br&gt;&#xA;कैवल्यसम्भृतः श्रीमत्कृष्णनारायणः पतिः ॥५८॥&#xA;स एव मानवश्चास्ते तथाऽप्यमानवोऽस्ति सः ।&lt;br&gt;&#xA;तद्वस्त्रालङ्कृतयश्च दिव्या वाहनदासिकाः ॥५९॥&#xA;परिचर्यापरा दासा दिव्याः पानाशनार्हणाः ।&lt;br&gt;&#xA;सर्वावतारधर्ता सः सर्वावतारकारणम् ॥4.19.६०॥&#xA;अलौकिकोऽपि भगवान् वर्तते लोकवत् त्विह ।&lt;br&gt;&#xA;एवंवेत्त्र्यास्त्विह मोक्षपदं करतलेऽस्ति वै ॥६१॥&#xA;कर्तव्यं शिष्यते नाऽस्याः साधनान्तं गता तु सा ।&lt;br&gt;&#xA;वर्तते ब्रह्ममोदस्था परब्रह्मरसाशना ॥६२॥&#xA;सत्यप्राणस्थिता चास्ते भागवताप्तसद्रसा ।&lt;br&gt;&#xA;एकान्तिकसतां योगात् तादात्म्यरूपनिश्चया ॥६३॥&#xA;निर्विकल्पसमाधिस्था निर्गुणब्रह्मरूपिणी ।&lt;br&gt;&#xA;परब्रह्मरसास्वादा सैव भवति भामिनी ॥६४॥&#xA;या विशिष्टा स्थूलरूपा माया तद्रसमाधवी ।&lt;br&gt;&#xA;या सूक्ष्माऽपि कृष्णयोगात् प्रसूतिं प्रकरोत्यपि ॥६५॥&#xA;सा कृष्णस्य सदा पत्नी भोग्या माया तु बन्धिनी ।&lt;br&gt;&#xA;जडाऽपि कृष्णसम्बन्धाद् दिव्या तद्रससम्भृता ॥६६॥&#xA;भवत्यसङ्ख्यलोकानां कृष्णरसाभिषञ्जिका ।&lt;br&gt;&#xA;राधारमाप्रियाद्याश्च परब्रह्मरसैः प्लुताः ॥६७॥&#xA;रसयन्ति जगत् सर्वं तथैव तन्नरायणी ।&lt;br&gt;&#xA;साधुसङ्गतिमापन्ना चाऽप्रधृष्या हरीतरैः ॥६८॥&#xA;रसयत्येव सहजानन्दे निजात्मवर्तिनि ।&lt;br&gt;&#xA;परब्रह्मरसे नित्ये स्वामिसक्तेऽतिशान्तिदे ॥६९॥&#xA;कृष्णनिष्ठावती साध्वी कृष्णस्वरूपलोभिनी ।&lt;br&gt;&#xA;कृष्णार्थधर्मधर्त्र्येव शान्तिं द्रुतं प्रगच्छति ॥4.19.७० ॥&#xA;तीव्रश्रद्धा हरेः प्राप्तौ तद्रसावाप्तयेऽपि च ।&lt;br&gt;&#xA;यस्याः सा विन्दति प्रज्ञाप्रसूतं कृष्णजं रसम् ॥७१॥&#xA;यस्या विह्वलता कृष्णदर्शनादौ सदाऽस्ति सा ।&lt;br&gt;&#xA;तीव्रवेगवतीश्रद्धाश्रया बोध्या तु भामिनी ॥७२॥&#xA;महात्म्यज्ञानयुक्तायाः श्रद्धातैक्ष्ण्यं प्रजायते ।&lt;br&gt;&#xA;असङ्ख्यरसलोभेन कृष्णकान्ता प्रजायते ॥७३॥&#xA;कृष्णमूर्तिं विना भेदं विना त्यागं प्रसेवते ।&lt;br&gt;&#xA;स्थितप्रज्ञा निर्विकल्पा दृढप्रज्ञा प्रभुं पतिम् ॥७४॥&#xA;सेवते सर्वपापघ्नं रसदं चाऽभयप्रदम् ।&lt;br&gt;&#xA;सोऽपि भक्तां तथा नैजां सेवते पुरुषोत्तमीम् ॥७५॥&#xA;निर्विकारं सर्वविधक्षेत्रज्ञं लेपवर्जितम् ।&lt;br&gt;&#xA;योग्याऽयोग्यचरित्राणां गायिका गायति प्रभुम् ॥७६॥&#xA;अहोभाग्यं च मन्वाना स्थितप्रज्ञा हरौ हि सा ।&lt;br&gt;&#xA;आक्षरीं स्थितिमापन्ना ध्यानकीर्तनतत्परा ॥७७॥&#xA;वन्दनार्चनदानाद्यैः प्रसन्नतापरायणा ।&lt;br&gt;&#xA;दासीव सर्वसेवार्हा बद्रीमुक्ता यथा तथा ॥७८॥&#xA;श्वेतद्वीपनिवासाभा श्रीपुराभिस्थितेव सा ।&lt;br&gt;&#xA;स्वेष्टदेवताश्रीकृष्णनारायणं श्रिता सदा ॥७९॥&#xA;पतिव्रता सा श्रीकृष्णनारायणे प्रभौपतौ ।&lt;br&gt;&#xA;मनसा वर्ष्मणा भक्त्या मूर्तौ तत्सत्सु सेवया ॥4.19.८०॥&#xA;राधारमाप्रमापद्मावतीसमा प्रसादिता ।&lt;br&gt;&#xA;वर्तते सा लभतेऽत्र परब्रह्मरसाशनम् ॥८१ ॥&#xA;यदा सा वर्ततेऽनादिकृष्णसङ्गमसद्रसे ।&lt;br&gt;&#xA;तदा ब्राह्मी भवत्येव दिव्या मायापरा सखी ॥८२॥&#xA;आत्मचैतन्यतादात्म्यं हरौ लब्धवती सती ।&lt;br&gt;&#xA;अनादिश्रीकृष्णकान्तमात्रसंसर्गसम्भृता ॥८३॥&#xA;परब्रह्माभियोगेन ब्रह्मवद् व्यापिका तथा ।&lt;br&gt;&#xA;सर्वैश्वर्यमहाशक्त्यसङ्ख्यचमत्कृतिभृता ॥८४॥&#xA;सर्वज्ञेव महाराज्ञी सम्राज्ञी समजायते ।&lt;br&gt;&#xA;सिद्धदशावती पत्नी महामुक्तानिका यथा ॥८५॥&#xA;सिद्धदशां परां प्राप्य तेनैव वर्ष्मणा प्रिया ।&lt;br&gt;&#xA;गोलोकं चाक्षरं दिव्यं वैकुण्ठं श्रीपुरं तथा ॥८६॥&#xA;अव्याकृतं चामृतं च धामन्यन्यानि यानि च ।&lt;br&gt;&#xA;तत्र याति हरेर्योगात् स्वतन्त्रा रसवेदिनी ॥८७॥&#xA;सृष्टित्रयेऽपि सुगतिर्जायते कृष्णभामिनी ।&lt;br&gt;&#xA;कल्याणदं हि विज्ञानं सर्वकृत्त्वं हरेः सदा ॥८८॥&#xA;हरेः सतां चरित्राणि दैहिकानि पराण्यपि ।&lt;br&gt;&#xA;सकामानि तथा यद्वा कामनावर्जितान्यपि ॥८९॥&#xA;दिव्यान्येव सदा मोक्षप्रदानि पावनानि च ।&lt;br&gt;&#xA;अमायिकानि सर्वाणि प्रत्यक्षस्य हरेः सताम् ॥4.19.९०॥&#xA;प्रत्यक्षो भगवानत्र सन्तः साक्षाद् भुवि स्थिताः ।&lt;br&gt;&#xA;प्राचीनाऽव्ययधामस्थसनातनस्वरूपिणः ॥९ १॥&#xA;भवन्त्येवेतिमाहात्म्यज्ञानं यस्यास्त्विहास्ति वै ।&lt;br&gt;&#xA;सा प्राप्ता परमब्रह्मचिन्तामणिं हि शाश्वतम् ॥९२॥&#xA;कल्याणं परमं तस्या जायते ज्ञानयोषितः ।&lt;br&gt;&#xA;लक्ष्यं धामाऽक्षरं यस्याः प्राप्यो यस्याः पतिः प्रभुः ॥९३॥&#xA;राज्यं कृष्णरसाऽवाप्तिः प्रजा मुक्तानिकागणाः ।&lt;br&gt;&#xA;आनन्दः श्रीकृष्णसङ्गे किं तस्या ननु शिष्यते ॥९४॥&#xA;हरिं विना न लोभोऽस्ति परत्र वा निजात्मनि ।&lt;br&gt;&#xA;यावच्च ब्रह्मलोकेषु वैभवेष्वपि कश्चन ॥९५॥&#xA;यन्मनो न भवेल्लग्नं सा चैकान्तिककोटिगा ।&lt;br&gt;&#xA;साध्वीं पदवीं चोत्कृष्टतमां साऽधिगता यतः ॥९६॥&#xA;साध्व्यास्तस्या ब्रह्मपत्न्याः पूजां कुर्वन्ति देवताः ।&lt;br&gt;&#xA;हरेर्योगेन सा प्राप्ता ह्यलौकिकचमत्कृतिम् ॥९७॥&#xA;चिन्तामणिः कृष्णनारायणस्तस्याः करे स्थितः ।&lt;br&gt;&#xA;तेन श्रीकृष्णभगवत्प्रेमरसं समश्नुते ॥९८॥&#xA;इत्येवं श्रीकृष्णनारायणकान्तरसं त्वहम् ।&lt;br&gt;&#xA;मातर्नित्यं प्राप्तवती समश्नामि तदङ्कगा ॥९९॥&#xA;नान्यमिच्छामि राधेशाद्भिन्नं वा चेतनं जडम् ।&lt;br&gt;&#xA;इत्युक्त्वा विररामाऽपि बद्रिके बालयोगिनी ॥4.19.१० ०॥&#xA;प्रभोकृष्ण हरिकृष्ण बालकृष्ण रमापते ।&lt;br&gt;&#xA;कृष्णनारायणस्वामिन् माधवीश सतां पते ॥१०१ ॥&#xA;श्रावयामास भजनं मातरं बालयोगिनी ।&lt;br&gt;&#xA;ननर्त च क्षणं मग्ना कान्ते भावभरा तदा ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां बालयोगिन्या मात्रे उपदिष्टस्य ज्ञानलभ्यस्योत्तमब्रह्मरसस्य निरूपणमित्यादिनामा नवदशोऽध्यायः ॥१९ ॥&lt;/p&gt;</description>
    </item>
    <item>
      <title>०२०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/020/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/020/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि ततः श्रीबालयोगिनी ।&lt;br&gt;&#xA;पुनः स्वमातरं प्राह यत्तद्वदामि ते तथा ॥१ ॥&#xA;उपासनां परब्रह्मरसास्वादनदायिनीम् ।&lt;br&gt;&#xA;आत्मनः किरणं यद्वन्मनोऽन्तःकरणं तथा ॥२ ॥&#xA;मानसीं प्रतिमां कृत्वोपासीत मनसि प्रभुम् ।&lt;br&gt;&#xA;अविकृतं मनस्तद्वै यत्कृष्णे चानुसंहितम् ॥३ ॥&#xA;तदेव बोध्यं परमभागवतसतां मनः ।&lt;br&gt;&#xA;आसक्तं यद्धरौ नित्यं शीतोष्णभाववर्जितम् ॥४ ॥&#xA;साधु मनस्तद्विज्ञेयं कृष्णे निश्चलनिष्ठितम् ।&lt;br&gt;&#xA;अखण्डस्नेहधाराढ्यं कृष्णे विश्राममेति यत्। ५ ॥&#xA;सिद्धवद् यदिवद्योगिजनवन्मुक्तवन्मनः ।&lt;br&gt;&#xA;वधूवत् कान्तवद्यच्च निजेष्टतमवत्तथा ॥६ ॥&#xA;यन्मनो वर्तते कृष्णे यत्स्फूर्तिं विदधाति यत् ।&lt;br&gt;&#xA;यन्मग्न यत्स्मृतेर्हेतुस्तदश्नुते हरेः रसम् ॥७ ॥&#xA;निर्वासनं मनो नित्यं निर्वासनहरिस्थितम् ।&lt;br&gt;&#xA;हरेः सतां सेवया च वासना लीयते द्रुतम् ॥८ ॥&#xA;सेवायां किङ्करी भूत्वा राज्ञ्यपि वर्तते तु या ।&lt;br&gt;&#xA;दानाधीनसमा दासी प्रसादं विन्दति प्रभोः ॥९ ॥&#xA;भगवतः सतां चापि रुचेरविषयं तु यत् ।&lt;br&gt;&#xA;न कर्तव्यं भवेद् यस्याः कर्तव्यं कृष्णरोचकम् ॥4.20.१ ०॥&#xA;अन्तरायकरं कृष्णसेवायामिष्टमित्यपि ।&lt;br&gt;&#xA;त्यक्तव्यं च भवेद् यस्या हरेः प्रसादमृच्छति ॥१ १॥&#xA;गुरुवत्पितृवन्मातृवद्भूमिपालवत्तथा ।&lt;br&gt;&#xA;हरिः प्रसन्नतामेति शिष्यायां या हि रोचिका ॥१ २॥&#xA;श्रेयसे या सतां प्रसन्नतार्थं यतते सदा ।&lt;br&gt;&#xA;दयात्यागौ कृष्णसेवोपासनायां क्षतिप्रदौ ॥१३॥&#xA;दयात्यागौ ततो मन्दीकृत्याऽपि माधवं भजेत् ।&lt;br&gt;&#xA;पुष्पशृङ्गारहाराद्यः प्रसादयेत् प्रियम्पतिम् ॥१४॥&#xA;शय्याभोजनपानाद्यैः तोषयेन्माधवीपतिम् ।&lt;br&gt;&#xA;सर्वस्वार्पणदानाद्यैः रामयेल्ललितापतिम् ॥१५॥&#xA;सर्वेन्द्रियान्तःकरणैरुपासीत श्रियाः पतिम् ।&lt;br&gt;&#xA;देहेन गुणधर्माद्यैः प्रसादयेज्जयापतिम् ॥१६॥&#xA;भक्तान् प्रसादयेच्चापि सेवया चानुसेवया ।&lt;br&gt;&#xA;भक्तानामपि भक्ता स्याद् या सा ब्रह्मरसाशना ॥१७॥&#xA;हरेः प्रसन्नताहेतुर्भक्तसेवाऽपि चोत्तमा ।&lt;br&gt;&#xA;भक्तसम्पप्रसादौ च भक्तसेवा रसप्रदा ॥१८॥&#xA;भूस्थापि साधुसेवायां रक्ता या साऽक्षरे स्थिता ।&lt;br&gt;&#xA;न रोगाः श्रीहरेः सङ्गे विघ्नं कुर्वन्ति सेवने ॥१९॥&#xA;सावधाना हरेर्नाम्नां वृत्तान्तस्य श्रवेऽपि च ।&lt;br&gt;&#xA;दृढासक्त्या दृढसंस्कारैश्च कृष्णमयी भवेत् ॥4.20.२०॥&#xA;ब्राह्मी भूत्वा भजेत् कृष्णं वल्लभं स्वामिनं प्रभुम् ।&lt;br&gt;&#xA;अक्षरातीतपुरुषोत्तमं कारणकारणम् ॥२१ ॥&#xA;वासुदेवं भगवन्तं महापुरुषपूरुषम् ।&lt;br&gt;&#xA;पितरं सर्वसृष्टीनां पतिं सर्वशरीरिणाम् ॥२२॥&#xA;साक्षिणं कर्मिणां चान्तःप्रकाशकं गुणात्मनाम् ।&lt;br&gt;&#xA;उत्तमं च विशेषं च पुंसां सर्वावतारिणम् ॥२३॥&#xA;स्वामिनं ब्रह्मपुरुषैरुपासितपदाम्बुजम् ।&lt;br&gt;&#xA;सेवेत कम्भरानन्दं बालकृष्णं नरायणम् ॥२४॥&#xA;कृष्णे सम्बन्धमुत्कृष्टं कुर्यात् सञ्जीवनी लता ।&lt;br&gt;&#xA;अमृतावल्लिका यद्वच्छिन्ना सक्ताऽपि जीवति ॥२५॥&#xA;वटद्रुवत् प्रकुर्याच्च स्नेहं श्रीमतिवल्लभे ।&lt;br&gt;&#xA;जटां स्वस्मात् समुद्भाव्य शाखामूलोऽपि जीवति ॥२६॥&#xA;तथेन्द्रियादिविषयैः स्नेहं कृत्वाऽपि माधवे ।&lt;br&gt;&#xA;या जीवेत् प्राणमर्पय्य सा कृष्णरसमश्नुते ॥२७॥&#xA;कृष्णं कुटुम्बिनं नैजं स्निग्धं सर्वार्थपूरकम् ।&lt;br&gt;&#xA;ज्ञात्वा धृत्वाऽग्रगं कृत्वा विहरेद् ब्रह्मभूमिषु ॥२८॥&#xA;ध्यात्वा साक्षाद् बालकृष्णं सङ्कीर्त्य गुणगायनैः ।&lt;br&gt;&#xA;आसेव्य हृदये कान्तं रहोरसं समर्जयेत् ॥२९॥&#xA;स्मृतिं सदाऽन्तःकरणे कुर्याच्छ्रीकृष्णचक्रिणः ।&lt;br&gt;&#xA;प्रसन्नतां हरेः श्रेष्ठामासादयेत् प्रसेवया ॥4.20.३०॥&#xA;निष्कामतां प्रालयेच्च कृष्णार्थकृतनिश्चया ।&lt;br&gt;&#xA;सर्वस्वार्पणरूपा सा श्रीकृष्णे सर्वकामना ॥३१ ॥&#xA;एवं नैष्कर्म्यमासाद्य निष्कामं कृष्णमर्जयेत् ।&lt;br&gt;&#xA;उपासीत पतिं कृष्णं क्रियया सेवयेहया ॥३२॥&#xA;स्नेहभक्त्या भावनया निजार्पणविधानया ।&lt;br&gt;&#xA;आसक्त्या प्रज्ञया वासनयाऽऽत्मार्पणचिन्तया ॥३३॥&#xA;प्राणार्पणप्रकारेण रसेच्छाचिन्तनेन च ।&lt;br&gt;&#xA;साध्वीधर्मविशेषेण तथाऽभ्यासेन चाऽर्जयेत् ॥३४॥&#xA;कृष्णं कृष्णरसं कृष्णसतां सत्सङ्गसद्रसम् ।&lt;br&gt;&#xA;कार्ष्णीना च समस्तानां रसं दिव्यं समर्जयेत् ॥३५॥&#xA;सञ्चितानि समस्तानि प्रभौकान्ते विनिक्षिपेत् ।&lt;br&gt;&#xA;देहेन्द्रियादि कर्माणि श्रीकृष्णे निक्षिपेत् सती ॥३६॥&#xA;आत्मदर्शनकर्त्री स्यात् परमात्मविलोकिनी ।&lt;br&gt;&#xA;हरेश्चरित्रगीत्याद्यैश्चोपासनादिभिस्तथा ॥३७॥&#xA;स्मृत्या सन्ततया चापि कृष्णरसं समर्जयेत् ।&lt;br&gt;&#xA;उपासीत हरिं साक्षात्तच्चरित्राणि कीर्तयेत् ॥३८॥&#xA;नामाभिभजनं कुर्यात् कृष्णधर्मं प्रपालयेत् ।&lt;br&gt;&#xA;कृष्णलीलामयी भूत्वा कृष्णब्रह्मरसं पिबेत् ॥३९॥&#xA;अखण्डवृत्तिं श्रीकृष्णे समाधिना प्रवर्तयेत् ।&lt;br&gt;&#xA;शूरवीरा भवेत् कृष्णे स्निग्धा माहात्म्यवेदिनी ॥4.20.४०॥&#xA;कृपापात्रं भवेच्चापि सेवया सा रसं पिबेत् ।&lt;br&gt;&#xA;कृष्णं विनाऽन्यतुच्छार्थे स्नेहो माया हि तां जयेत् ॥४१॥&#xA;कृष्णाज्ञां संवहेन्मूर्ध्ना माया तस्या लयं व्रजेत् ।&lt;br&gt;&#xA;धनदे पुत्रदे लोके प्रतीतिर्जायते द्रुतम् ॥४२॥&#xA;सा प्रतीतिर्हरौ कृष्णे यस्याः सा प्रकृतिं जयेत् ।&lt;br&gt;&#xA;स्वभावं स्वं च सा त्यक्त्वा श्रीकृष्णे प्रविशेत् सदा ॥४३॥&#xA;जीवात्मनो हरौ तत्र तादात्म्यं स्नेहसम्भृतम् ।&lt;br&gt;&#xA;दिव्यं वै बन्धनं कृष्णे प्रवेशो रटनात्मकः ॥४४॥&#xA;कृष्णं विना महादुःखविपन्नदिवसान् नयेत् ।&lt;br&gt;&#xA;कृष्णेऽनादौ परे नारायणे तादात्म्यमाप्नुयात् ॥४५॥&#xA;देहान्ते वा सदेहे वा कृष्णकान्तेतिभावयेत् ।&lt;br&gt;&#xA;अन्तर्दृष्ट्या हरौ कान्तेऽपरोक्षानुभवो भवेत् ॥४६॥&#xA;तेन ब्रह्मरसश्रेष्ठसुखचैतन्यमापतेत् ।&lt;br&gt;&#xA;कृष्णनारायणः साक्षात् स्वरसं वै समर्पयेत् ॥४७॥&#xA;सदा सा कृष्णवामाङ्गी रहस्यं परमं लभेत् ।&lt;br&gt;&#xA;जगत्स्थित्यै भक्ततृप्त्यै वर्तते भुवि माधवः ॥४८॥&#xA;अनादिवासुदेवोऽपि कृष्णो नारायणः प्रभुः ।&lt;br&gt;&#xA;धर्मार्थकामनाचेष्टाः कृतवान् प्रकरोत्यपि ॥४९॥&#xA;जीवा गायन्ति शृण्वन्ति तास्ते मुच्यन्त एव ह ।&lt;br&gt;&#xA;मायाया बन्धनात् पापात् प्राप्नुवन्ति परं पदम् ॥4.20.५०॥&#xA;जन्म कर्म रतिः कामो मूर्तिश्चेष्टा क्रिया हरेः ।&lt;br&gt;&#xA;मूर्तिर्दिव्या मोक्षदा च सर्वं कृष्णस्य मोक्षकृत् ॥९१ ॥&#xA;श्रीकृष्णपरमब्रह्मोपासनां विदधति या ।&lt;br&gt;&#xA;दृढप्रतीतियुक्ता सा वधूटीः स्यात् परेश्वरी ॥५२॥&#xA;सतां सेवापरा साध्वी भवेत् कार्ष्णी जनार्दनी ।&lt;br&gt;&#xA;भक्तापराधनिरपेक्षिणी कृष्णाद्यपेक्षिणी ॥५३॥&#xA;सतां सेवाऽपेक्षिणी च श्रीकृष्णरसभागिनी ।&lt;br&gt;&#xA;महासुखाब्धिमग्ना सा सम्मानार्हा रमा यथा ॥५४॥&#xA;भवत्येव सदा सेवागुणग्राह्यर्थनावती ।&lt;br&gt;&#xA;दण्डवत्प्रप्रणामादिपरा साध्वादरान्विता ॥५५॥&#xA;अज्ञातद्रोहशान्त्यर्थं दीनवत्प्रार्थनापरा ।&lt;br&gt;&#xA;कृष्णप्रेमातिमग्ना च साध्वाशीर्वादपात्रिणी ॥९६॥&#xA;भाग्यं महत्तमं नैजं सेवायां मन्यते सताम् ।&lt;br&gt;&#xA;हरेः प्रसन्नतार्थं सा निजकल्याणहेतवे ॥५७॥&#xA;सर्वस्वं सम्प्रदायैव ब्रह्मरसं समश्नुते ।&lt;br&gt;&#xA;प्रतिगोपिसमरूपो ददाति स्वं रसं परम् ॥५८॥&#xA;कोट्यर्बुदाब्जपत्नीनां प्रतिरूपो बभूव यः ।&lt;br&gt;&#xA;विवाहे च रतौ वासे रहस्ये रससम्प्रदः ॥५५९॥&#xA;अनादिश्रीकृष्णनारायणो गोपालनन्दनः ।&lt;br&gt;&#xA;अक्षराधिपतिः स्वामी कान्तः श्रीकम्भरात्मजः ॥4.20.६०॥&#xA;स्वामिनीश्रीमहालक्ष्मीलालितो माधवीपतिः ।&lt;br&gt;&#xA;कोटिमुक्तानिकास्वामी प्रत्यात्मान्तरतत्पतिः ॥६१ ॥&#xA;सर्वकामप्रदस्तस्य योगस्था रसमश्नुते ।&lt;br&gt;&#xA;स्निग्धां मुग्धां वियुक्तां न कदाचित् कुरुते प्रभुः ॥६२॥&#xA;गुणातीता निजसत्तामात्ररूपां समुत्थिताम् ।&lt;br&gt;&#xA;निर्गुणां ब्रह्मरूपात्मप्रीतिं सा माधवेऽश्नुते ॥६३॥&#xA;यस्याः सतां भगवतः सङ्गो वा दर्शनं पुरा ।&lt;br&gt;&#xA;जातं तस्या दिव्यभावो ब्रह्मभावः सदा भवेत् ॥६४॥&#xA;नाऽस्या माया नैव रागो वासना न हरीतरा ।&lt;br&gt;&#xA;बदरीनाथरमणे सर्वथा वर्तनं भवेत् ॥६५॥&#xA;निरन्नभुक्तातुल्या सा हरेः प्रसन्नतापरा ।&lt;br&gt;&#xA;भक्तप्रसादमापन्ना तत्परा परमे पदे ॥६६॥&#xA;कृष्णनारायणमूर्तिसच्चिदानन्दभोगिनी ।&lt;br&gt;&#xA;सतां प्रसादमासाद्य भुङ्क्ते धामाऽक्षरे सुखम् ॥६७॥&#xA;अग्निचन्द्रार्कविद्युद्भिः प्रसादिता हि साधवः ।&lt;br&gt;&#xA;ततस्ते सम्प्रकाशन्ते सदैव सुखिनो दिवि ॥६८॥&#xA;शुभैः सन्तस्तोषणीया ब्रह्मरसाप्तिहेतवे ।&lt;br&gt;&#xA;ते सन्ति ब्रह्मचैतन्यरसपूर्णा हरौ स्थिताः ॥६९॥&#xA;आत्मकल्याणपरमब्रह्मानन्दसुखैषिणी ।&lt;br&gt;&#xA;हरेः सतां प्रसादं वै सेवया सर्वथाऽर्जयेत् ॥4.20.७०॥&#xA;हानिं वृद्धिं हि लोकानां दृष्ट्वा यो न विशोचति ।&lt;br&gt;&#xA;भजते श्रीहरिं दिव्यं सत्पुरुषः स कृष्णवत् ॥७१ ॥&#xA;एकान्तिकं महाभागवतं धर्मं समाश्रितः ।&lt;br&gt;&#xA;अभावस्तादृशानां तु यस्याः सा मृतसदृशी ॥९२॥&#xA;विन्दत्यत्र न सौख्यं स्वं कथं ब्रह्मसुखं लभेत् ।&lt;br&gt;&#xA;महापापाऽपि या नारी सतां गुणं प्रसन्नताम् ॥७३॥&#xA;सेवां चाज्ञां प्रगृह्णाति सा पूताऽप्यक्षरं व्रजेत् ।&lt;br&gt;&#xA;सतां योगेन पापानि प्रणश्यन्ति द्रुतं त्विह ॥७४॥&#xA;इन्द्रियाणि शरीरं च मन आत्मा मतिस्तथा ।&lt;br&gt;&#xA;दिव्यान्यत्र प्रजायन्ते परमोक्षकराण्यपि ॥७५॥&#xA;अखण्डं शाश्वतं कृष्णस्वरूपं सत्समागमे ।&lt;br&gt;&#xA;स्थित्वाऽर्ज्यं परमब्रह्मरसावाप्त्यै स्त्रिया ततः ॥७६॥&#xA;कृष्णवत् कृष्णभक्तानां मिथो भक्तैः सुमाननम् ।&lt;br&gt;&#xA;कर्तव्यं चापि बोद्धव्यं माहात्म्यं सेवनं तथा ॥७७॥&#xA;कृष्णनारायणसङ्गाद् भक्ता भक्तानिकास्त्विह ।&lt;br&gt;&#xA;दिव्यास्ते आक्षराः सन्ति मुक्ता निर्गुणभावनाः ॥७८॥&#xA;पावनाः सर्वलोकानां सेवनीया यतो मिथः ।&lt;br&gt;&#xA;मोक्षदास्ते प्रसन्नाः स्युः कृष्णस्तेषु विराजते ॥७९॥&#xA;राधारमाद्या भक्तासु विराजन्ते सदा स्त्रिषु ।&lt;br&gt;&#xA;अनादिश्रीकृष्णनारायणो नरेषु राजते ॥4.20.८०॥&#xA;प्रसादनीयाः सततं कृष्णवच्छ्रीर्यथा मिथः ।&lt;br&gt;&#xA;प्रसादेन हि लभ्यन्ते परब्रह्मरसाब्धयः ॥८ १॥&#xA;उपासना हरेर्यद्वत् तथा सतां सदा शुभा ।&lt;br&gt;&#xA;भक्तानां चापि कर्तव्या ब्रह्मानन्दस्ततो भवेत् ॥८२॥&#xA;निजानन्दरसं भुङ्क्ते सहजानन्दसद्रसम् ।&lt;br&gt;&#xA;कृष्णनारायणस्वामिरसं कार्ष्णी वधूः सदा ॥८३॥&#xA;कृष्णमूर्त्यखण्डचिन्तावती साध्वी सखी प्रिया ।&lt;br&gt;&#xA;प्रेमपूर्णा बालकृष्णस्वरूपैक्यगता सती ॥८४॥&#xA;या कृष्णरससम्पूर्णा तस्यां कृष्णोऽपि सर्वदा ।&lt;br&gt;&#xA;प्रसह्य वसति प्रेम्णा दातुं नैजं रसं परम् ॥८५॥&#xA;साध्वीमध्ये रमा चास्ते रमायां भगवानपि ।&lt;br&gt;&#xA;महानन्दरसस्तत्र कृष्णे नित्यं विराजते ॥८६॥&#xA;रसे प्रेमसखी चास्ते प्रेमसख्यां तथा हरिः ।&lt;br&gt;&#xA;एवमैकात्म्यमेवाऽस्ति सखीकृष्णरसात्मनाम् ॥८७॥&#xA;साध्वी कृष्णमयी यत्र जन्म गृह्णाति सुन्दरी ।&lt;br&gt;&#xA;तत्प्रसूस्तद्गृहं तस्या धन्याः कुटुम्बिबान्धवाः ॥८८॥&#xA;ब्रह्मवित्साधुसङ्गेन वार्तेयं ज्ञायते परा ।&lt;br&gt;&#xA;अनादिश्रीकृष्णनारायणसाक्षात्प्रदर्शनम् ॥८९॥&#xA;चिन्तनं स्फुरणं ब्रह्मवित्सतां सङ्गमाद् भवेत् ।&lt;br&gt;&#xA;लाभो मानुषदेहस्य नान्यो हर्याप्तिमन्तरा ॥4.20.९०॥&#xA;सर्वेन्द्रियाणि साधूनां हरेः सेवार्थकानि च ।&lt;br&gt;&#xA;तत्पराणि सदा यस्याश्चैकान्तिकी हि सा भवेत् ॥९१॥&#xA;मुख्या सा हरिभक्तासु राधा लक्ष्मीः प्रभौ यथा ।&lt;br&gt;&#xA;एकान्तं कृष्णकान्तस्य यस्या रसाय रोचते ॥९२॥&#xA;यस्याः कृष्णस्वरूपस्याऽऽकारस्य दिव्यता मता ।&lt;br&gt;&#xA;सतां च दिव्यता यस्याः साऽश्नुते कृष्णसद्रसम् ॥९३॥&#xA;यथा नद्यः समुद्रेषु यथाऽग्नौ तु पतङ्गकाः ।&lt;br&gt;&#xA;शूरा रणेषु सत्यश्च पत्यौ कृष्णे तु गोपिकाः ॥९४॥&#xA;लीनाः सर्वस्वहोमाश्च भवन्ति हि तथा हरौ ।&lt;br&gt;&#xA;एकरसे परिपूर्णे ब्रह्मात्मनि परेश्वरे ॥९५॥&#xA;लीना या चाक्षरी भक्ता दिव्या स्त्री पुरुषोत्तमी ।&lt;br&gt;&#xA;अखण्डिताऽतिस्नेहा च निःसीमप्रीतियोजिका ॥९६॥&#xA;सर्वद्रवाभियोगा च सर्वथा कृष्णसंश्रिता ।&lt;br&gt;&#xA;लभते चाश्नुते कृष्णकान्तरसं तु शाश्वतम् ॥९७॥&#xA;आत्मसत्तास्वरूपेण वर्तमाना प्रभापतौ ।&lt;br&gt;&#xA;मर्यादयाऽतितादात्म्यमापन्ना लभते रसम् ॥९८॥&#xA;इत्युक्त्वा बद्रिके तावद्विरराम हि सा क्षणम् ।&lt;br&gt;&#xA;माताऽप्युपासनायोगाद् ब्रह्मरसेच्छुकी ह्यभूत् ॥९९॥&#xA;बालयोगिनी बालेशं बालकृष्णं बलीश्वरम् ।&lt;br&gt;&#xA;बालरसात्मकं प्राप्य मोदते मातृसन्निधौ ॥4.20.१० ०॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां श्रीकृष्णकान्तोपासनया तद्रसावाप्तिरितिनिरूपणनामा विंशोऽध्यायः ॥२० ॥&lt;/p&gt;</description>
    </item>
    <item>
      <title>०२१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/021/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/021/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि सदा मे सहचारिणि ।&lt;br&gt;&#xA;ततः श्रीमातरं प्राह यं धर्मं बालयोगिनी ॥१ ॥&#xA;त्यागिनीनां वृषा ये च योगिनीनां च ये वृषाः ।&lt;br&gt;&#xA;गृहिणीनां वृषा ये च तेऽनुयन्ति परेश्वरे ॥२ ॥&#xA;साध्वीनां ये वृषाः प्रोक्ता दासीनां चापि ये वृषाः ।&lt;br&gt;&#xA;वधूनां किङ्करीणां ये तेऽनुयन्ति जनार्दने ॥३ ॥&#xA;शोभन्ते ते वृषाः सर्वे सर्वासां माधवीश्वरे ।&lt;br&gt;&#xA;सर्वधमाश्रये कृष्णनारायणे सुधर्मिणि ॥४ ॥&#xA;भोगाः सर्वे विलासाश्च कामाश्च सम्पदोऽपि च ।&lt;br&gt;&#xA;विभूतयः स्त्रियो दास्यो युज्यन्ते परमात्मनि ॥५ ॥&#xA;वने वासो विवासाश्च जटित्वं चाऽवमानिता ।&lt;br&gt;&#xA;काषायकृष्णवेषित्वं युज्यन्तेऽपि परात्मनि ॥६ ॥&#xA;आश्रमाश्चापि वर्णाश्च युज्यन्ते श्रीरमापतौ ।&lt;br&gt;&#xA;श्रद्धायुता ततो नारी प्रसेवेत परेश्वरम् ॥७ ॥&#xA;सर्वधर्माश्रयं ज्ञात्वा श्रीकान्तं कम्भरासुतम् ।&lt;br&gt;&#xA;अल्पप्रज्ञा तु गृह्णीयात् स्वां तु पण्डितमानिनीम् ॥८ ॥&#xA;निर्दोषां च बहुज्ञा च परेशं बुद्धिवर्जितम् ।&lt;br&gt;&#xA;सर्वकर्तारमात्मानं सर्वकर्त्रीं परेश्वरीम् ॥९ ॥&#xA;लक्ष्मीपतिं बदरीशं ललितेशं तु किङ्करम् ।&lt;br&gt;&#xA;शेषादिवन्दितं कृष्णं तथा वृथाभिमानिनम् ॥4.21.१ ०॥&#xA;निगमागमवन्द्यं तं तुच्छचेष्टादिकारिणम् ।&lt;br&gt;&#xA;एवं दोषान् हरौ कृष्णे समुद्भाव्य वदेद्घृणाम् ॥११ ॥&#xA;सा तु धर्मान्न जानाति धर्ममूर्तिं न विन्दति ।&lt;br&gt;&#xA;परमेशं न मनुते मनुते कर्मचारिणम् ॥१ २।&lt;br&gt;&#xA;एतादृशी मोहवती ब्रह्मरसं न विन्दति ।&lt;br&gt;&#xA;विन्दत्येवाऽरसं कष्टं याम्यकृतं तु दक्षिणे ॥१३।&lt;br&gt;&#xA;सत्सङ्गेन वशं याति प्रभुः कृष्णनरायणः ।&lt;br&gt;&#xA;हरौ सत्सु च साध्वीषु त्वात्मबुद्धिः सदा शुभा ॥१४॥&#xA;यस्याः प्रजायते प्रीतिजननी सार्वकालिकी ।&lt;br&gt;&#xA;सैव वशं हरिकृष्णधवं करोति कामिनी ॥१५॥&#xA;आत्मबुद्धिर्यथा देहे नार्यां पत्यौ च मन्दिरे ।&lt;br&gt;&#xA;भवने प्रतिमायां च जले निजजनादिषु ॥१ ६॥&#xA;पुत्रे च विषये स्वष्टे तथेन्द्रिये मुखे शुभे ।&lt;br&gt;&#xA;रूपे भोगे विलासे च तथा यस्या हरौ प्रभौ ॥१७॥&#xA;सैव कृष्णरसं पाति पिबत्यपि मुहुर्वधूः ।&lt;br&gt;&#xA;सैव कृष्णं वशं सम्पादयत्येव न चेतरा ॥१८॥&#xA;या भाविनी कृष्णकान्ता तस्याश्चेष्टापि वैष्णवी ।&lt;br&gt;&#xA;देवाभिगमनं नित्यं कृष्णदर्शनमन्वहम् ॥१ ९॥&#xA;कृष्णनारायणवार्ताकथारसातिमोदनम् ।&lt;br&gt;&#xA;सतां समागमे वृत्तिस्तीर्थवासो विशेषतः ॥4.21.२०॥&#xA;कृष्णभक्तेषु रमणं शयन कालयापनम् ।&lt;br&gt;&#xA;निर्भीकत्वं मायिकेषु तथौदासीन्यमन्वहम् ॥२१॥&#xA;तुल्यता कृष्णभिन्नेषु कृष्णे विशेषता सदा ।&lt;br&gt;&#xA;साररूपं तु यत् कार्ष्णं तदन्यत् सारवर्जितम् ॥२२॥&#xA;सतां प्रसन्नतार्थं च क्रियाः सर्वाः प्रचेष्टनम् ।&lt;br&gt;&#xA;हरेः स्वरूपचिन्तैव गुणगानं हरेस्तथा ॥२३॥&#xA;हर्यर्थं कृतसर्वस्वं हयर्थं जीवनादिकम् ।&lt;br&gt;&#xA;शृङ्गाररूपसौन्दर्यं हर्यर्थं सर्वमेव तत् ॥२४॥&#xA;यस्या एवं सदा वृत्तं भाविनी सा हरिप्रिया ।&lt;br&gt;&#xA;परब्रह्मरसवेत्त्री नारायणी रमानिभा ॥२५॥&#xA;अन्ते पक्वदृढमूला &amp;lsquo;परब्रह्महृदङ्गता ।&lt;br&gt;&#xA;प्रीतिर्यस्या हरौ प्राप्ता विश्रान्तिं सा रसाशना ॥२६॥&#xA;यत्राऽऽवरणं नास्त्येव ब्रह्मसत्तात्मवर्तने ।&lt;br&gt;&#xA;निरावरणा तद्योगाद् ब्रह्मनारायणी भवेत् ॥२७॥&#xA;अन्यत्त्यागवती साध्वी रोधकस्य विसर्जिनी ।&lt;br&gt;&#xA;प्राणेशस्याऽभियाना च कल्याणादेशशायिनी ॥२८॥&#xA;सङ्गिनीनां सखीनां श्रेयसे यत्नोपदेशिनी ।&lt;br&gt;&#xA;स्वेष्टस्वामिचरित्राणां गायिका चोपदेशिका ॥२९॥&#xA;सतां हरेश्च कैङ्कर्ये वेत्ति श्रेयो निजं परम् ।&lt;br&gt;&#xA;यस्याः सन्त्यधिकाः सन्तः श्रेष्ठा ब्रह्मादितोऽप्यति ॥4.21.३०॥&#xA;हरेः सतां सुयोगाद्वै नान्यच्छ्रेयः परं मतम् ।&lt;br&gt;&#xA;महापुण्यवतीनां च सेवायोगं करोत्यपि ॥३ १ ॥&#xA;स्नेहः सत्सु यथा पत्न्यां पत्यौ पुत्रे च मातरि ।&lt;br&gt;&#xA;सहोदरे च पितरि गुरौ देहे धने तथा ॥३२॥&#xA;कारयित्री हरौ सत्सु स्नेहं सा रसपात्रिका ।&lt;br&gt;&#xA;कृतार्था सा नित्यसक्ता स्निग्धा भवति भामिनी ॥३३॥&#xA;पूर्वभवादिभिः साधोर्हरेः सेवापरायणा ।&lt;br&gt;&#xA;पुनर्भवं प्रसादार्थं सेवार्थं सङ्गतेच्छया ॥३४॥&#xA;भजमानां न लोकानां विक्षेपाः पीडयन्ति ताम् ।&lt;br&gt;&#xA;हरेर्वियोगविक्षेपाः सतां वियोगरूपिणः ॥३५॥&#xA;पीडयन्त्येव तां भक्तां ब्रह्मरसपरायणाम् ।&lt;br&gt;&#xA;स्वयं श्रूत्वाऽवमानादि स्वेष्टस्य च सतामपि ॥३६ ॥&#xA;उद्वेगं हृदये नेजे प्राप्नोति स्वावमानवत् ।&lt;br&gt;&#xA;श्रुत्वा मानं सतां चापि मोदते सा हरिप्रिया ॥३७॥&#xA;साधुस्वाम्यपराधाद्यसहमाना हरिप्रिया ।&lt;br&gt;&#xA;शिरो दत्वाऽपि कान्तस्य कृष्णस्य रञ्जने स्थिता ॥३८॥&#xA;कृष्णनारायणे भावे निम्नगा न कदाचन ।&lt;br&gt;&#xA;असंशया हरेः कार्ये ह्युपस्थिता च या भवेत् ॥३९ ॥&#xA;सपत्नीनां सखीनां च स्नेहपक्षाभियोगिनी ।&lt;br&gt;&#xA;हर्यर्थार्पितसर्वस्वा मस्तकं स्वं ददात्यपि ॥4.21.४० ॥&#xA;आज्ञां प्राप्याऽविचार्यैव करोति सर्वथा तथा ।&lt;br&gt;&#xA;परब्रह्मरसास्वादा द्रुतं सा जायते सखी ॥४१ ॥&#xA;देहेन्द्रियान्तःकरणैरात्मना क्रियया हि सा ।&lt;br&gt;&#xA;कृष्णार्पणविधाना वै द्रुतं चाप्नोति तद्रसम् ॥४२॥&#xA;मनाक् वा कृष्णसंयुक्ता दिव्यतां याति तत्क्षणात् ।&lt;br&gt;&#xA;सर्वं नैजं योजयेद्वै कृष्णसेवादिकर्मसु ॥४३॥&#xA;वर्तेत श्रीकृष्णनारायणकान्तपरायणा ।&lt;br&gt;&#xA;सा श्रीराधारमातुल्या जायतेऽत्रैव माधवे ॥४४॥&#xA;पातिव्रत्येन च तथा ह्यात्मनिष्ठाऽतिशोभिना ।&lt;br&gt;&#xA;दास्येन याऽपि सेवायां वर्तते साऽक्षरप्रिया ॥४५॥&#xA;प्रकाशमानां सततं ब्राह्मी चाऽक्षरसन्निभा ।&lt;br&gt;&#xA;ब्रह्मभावे निजे रूपे परब्रह्म प्रपश्यति ॥४६॥&#xA;अतः कृष्णेतरत् सौख्यं विषवद् भासते सदा ।&lt;br&gt;&#xA;कृष्णसङ्गे भवेच्छान्तिरितरत्र तु तापनम् ॥४७॥&#xA;कृष्णसङ्गिसतां सङ्गे चाश्रये शान्तिरस्ति च ।&lt;br&gt;&#xA;कृतार्थता सतां सङ्गैर्हरेः सङ्गैर्विशेषतः ॥४८॥&#xA;सेवयाऽपि महामोक्षो भवेत् प्राकृतयोषिताम् ।&lt;br&gt;&#xA;कृष्णसत्तावतीनार्या मायाकालभयं न वै ॥४९॥&#xA;सतां सत्तावतीनार्या वासनाबन्धनं न वै ।&lt;br&gt;&#xA;आत्मनिष्ठावतीनार्याः पुनर्जन्मभयं न वै ॥4.21.५०॥&#xA;हरेः प्रीतिमतीनार्या मृत्युपाशो न विद्यते ।&lt;br&gt;&#xA;भक्तसेवावतीनार्या निरयाणां भयं न वै ॥५१ ॥&#xA;सतां दर्शनकर्त्र्यास्तु व्याध्याधिभीर्न विद्यते ।&lt;br&gt;&#xA;सन्तः सन्ति ब्रह्मरूपा ब्रह्ममूर्तय उत्तमाः ॥५२॥&#xA;तेषां सेवासमं पुण्यं मोक्षो वाऽन्यो न विद्यते ।&lt;br&gt;&#xA;बलेच्छा यदि वर्तेत सेवनीया हि साधवः ॥५३॥&#xA;स्वरूपाः श्रीहरेः सन्तोऽवताराः श्रेयसाम्प्रदाः ।&lt;br&gt;&#xA;परोऽनादिकृष्णनारायणः श्रीमाधवीपतिः ॥५४॥&#xA;स्वामी सर्वावताराणां मुक्तानां ब्रह्मणस्तथा ।&lt;br&gt;&#xA;स्वामिनीनां च शक्तीनामीश्वरीणां च कारणम् ॥५५॥&#xA;वासुदेवादयो व्यूहाः श्रीकृष्णाद्यास्तु पूर्णकाः ।&lt;br&gt;&#xA;आवेशाः पर्शुरामाद्या अंशाः पृथ्वादयस्तथा ॥५६॥&#xA;सनकाद्याः कलाश्चापि सूर्याद्याश्च विभूतयः ।&lt;br&gt;&#xA;नारायणाश्च विभवा अर्चास्तु शक्तिमूर्तयः ॥५७॥&#xA;सर्वे ते ब्रह्मदेहा वै परब्रह्मोद्भवाः शुभाः ।&lt;br&gt;&#xA;परब्रह्मसमाः सेव्याः परब्रह्मरसाप्तये ॥५८॥&#xA;सर्वे ते पूर्णसुखदाः सम्भृताः सुखसद्रसैः ।&lt;br&gt;&#xA;परब्रह्मानन्ददास्ते सेव्या योषिन्नरादिभिः ॥५९॥&#xA;मोक्षदास्ते मताः सर्वे सर्वकामप्रदास्तथा ।&lt;br&gt;&#xA;दिव्यानन्दप्रदाः सर्वे मायापारकरास्तथा ॥4.21.६०॥&#xA;तेषां सर्वावताराणां धारकः पुरुषोत्तमः ।&lt;br&gt;&#xA;अनादिश्रीकृष्णनारायणो गोपालनन्दनः ॥६१॥&#xA;कोट्यर्बुदाब्जकान्तानां कान्तः श्रीकम्भरात्मजः ।&lt;br&gt;&#xA;स्वाऽक्षरपरधामस्थो राजाधिराजशासनः ॥६२॥&#xA;ददाति दर्शनं सृष्टौ यत्रेच्छा भक्तपूरणी ।&lt;br&gt;&#xA;अनादिसर्वसिद्धयाढ्यः सर्वाश्चर्यप्रपूजितः ॥६३॥&#xA;अनन्तचमत्कारेशो युगपत्सर्वरूपधृक् ।&lt;br&gt;&#xA;कोट्यर्बुदाब्जमूर्त्यात्मा सर्वयोगकलानिधिः ॥६४॥&#xA;रसिको रसिकानां सः त्यागिनां त्यागवर्तनः ।&lt;br&gt;&#xA;ज्ञानिनां ज्ञानदश्चापि सर्वमानसपूरकः ॥६५॥&#xA;सर्वबलच्छलकलामायाजालफलार्थकृत् ।&lt;br&gt;&#xA;सर्वोपरिस्थितः शास्ताऽनादिस्वामिनरायणः ॥६६॥&#xA;निर्मोहो देहिदेहेषु ह्यलौकिकप्रतापवान् ।&lt;br&gt;&#xA;भक्तसेवां प्रेमयुक्तामङ्गीकर्तुं कृपावशः ॥६७॥&#xA;भक्तदत्तान् विषयोत्थान् भोगान् भुङ्क्ते पतिर्यथा ।&lt;br&gt;&#xA;अज्ञा दोषान् कल्पयन्ति मन्वते सक्तमेव तम् ॥६८॥&#xA;प्राकृतं मानवं यद्वत् खला महिमवर्जिताः ।&lt;br&gt;&#xA;एषा भ्रान्तिश्च माया च तादृशानां हराविह ॥६९॥&#xA;न ज्ञानं श्रीहरेर्यद्वै प्रत्युताऽभावदर्शनम् ।&lt;br&gt;&#xA;ब्रह्मस्थितिसमापन्ना ये त्वात्मदर्शिनो जनाः ॥4.21.७० ॥&#xA;न मुह्यन्ति हरौ तत्र जानन्ति परभावनाम् ।&lt;br&gt;&#xA;नापि मुह्यन्ति मायायां कुतो मोहो हरेस्तदा ॥७१ ॥&#xA;निर्लेपः सर्वदा चास्ति कृष्णनारायणः प्रभुः ।&lt;br&gt;&#xA;सर्वभोक्ताऽप्यभोक्ताऽस्ति पावनः पावको यथा ॥७२॥&#xA;नार्यः पवित्रा जायन्ते तद्भोगैर्गोपिका इव ।&lt;br&gt;&#xA;नराः पवित्रा जायन्ते सत्सङ्गात्तस्य सर्वथा ॥७३॥&#xA;एवंविदो नरा भक्ता भक्तानिकाश्च सर्वशः ।&lt;br&gt;&#xA;ज्ञानैकान्तिकताऽनन्यदास्यभक्ता मताः सदा ॥७४॥&#xA;तादृशानां कृते कृष्णो ब्रह्मरसान् सुशाश्वतान् ।&lt;br&gt;&#xA;प्रवर्षयति मूर्तिस्थान् प्रपाययति चाश्रितान् ॥७५॥&#xA;कृपा मुख्यं साधनं वै हरेर्ब्रह्मरसाप्तये ।&lt;br&gt;&#xA;आश्रयः साधनं चापि प्रपत्तिः साधनं परम् ॥७६॥&#xA;अनन्यभावना चापि दृढोपास्तिश्च साधनम् ।&lt;br&gt;&#xA;आज्ञाप्रपालनं चापि सेवा स्नेहश्च साधनम् ॥७७॥&#xA;माहात्म्यज्ञानमेवापि स्मरणं च निरन्तरम् ।&lt;br&gt;&#xA;सर्वस्वार्पणमेवाऽपि विश्वासो न्यास इत्यपि ॥७८॥&#xA;दास्यं शुश्रूषणं पातिव्रत्यं साधुत्वमित्यपि ।&lt;br&gt;&#xA;पत्नीत्वं स्वामिनीत्वं च प्रेमभावाभिषञ्जनम् ॥७९॥&#xA;कृष्णेङ्गितानुसरणं सतां प्रसन्नतादिकम् ।&lt;br&gt;&#xA;साक्षात् सतां सुसत्सङ्गो हरेर्ब्रह्मरसप्रदः ॥4.21.८०॥&#xA;यस्याः सतां भगवतः साक्षात्प्राप्तिरिहाऽस्ति वै ।&lt;br&gt;&#xA;तस्यास्तेषां कथागानैः स्मृत्या कालस्य निर्गमः ॥८ १॥&#xA;त्र्यवस्थाऽतीतचैतन्यात्मकात्मनो निजस्य वै ।&lt;br&gt;&#xA;ब्रह्मरूपस्य साक्षात् स्याद् दर्शनं कृष्णमिश्रितम् ॥८२॥&#xA;कृष्णवज्जायते धाम्नि लोकेऽप्यत्र न संशयः ।&lt;br&gt;&#xA;अनादिश्रीकृष्णनारायणस्य चरणाश्रये ॥८३॥&#xA;अत्र परत्र सर्वत्र वसति राधिका यथा ।&lt;br&gt;&#xA;स्वामिनी जायते तत्र सेविकाऽनुग्रहाद्धरेः ॥८४॥&#xA;यावन्तं च महिमानं जानाति परमात्मानः ।&lt;br&gt;&#xA;सुखसामर्थ्यशोभाभिप्रतापरूपसद्गुणैः ॥८५॥&#xA;तावत्समर्था भवति कार्ष्णी नारायणी यथा ।&lt;br&gt;&#xA;तथापि श्रीहरेः पत्युः सामर्थ्यादेरसीमता ॥८६॥&#xA;अपारता महैश्वर्यसौन्दर्यादेस्तु माधवे ।&lt;br&gt;&#xA;असङ्ख्यकोटयः सन्ति मादृश्यो भगवन्निभाः ॥८७॥&#xA;प्राप्ताः कृष्णसकाशात् ता गुणैश्वर्यप्रभादिकम् ।&lt;br&gt;&#xA;तथापि महिमा पत्युश्चापारो विद्यते सदा ॥८८॥&#xA;लेशोऽपि न्यूनभावो न विद्यते परमात्मनि ।&lt;br&gt;&#xA;सामर्थ्यगुणकर्मादिसौन्दर्यसुखदायिताः ॥८९॥&#xA;कल्याणधर्मयोगाश्च भवन्त्यनन्तसङ्ख्यकाः ।&lt;br&gt;&#xA;हरेस्तैर्गुणलेशैश्च भजनैश्च हरेः परे ॥4.21.९०॥&#xA;हरितुल्याः प्रजायन्ते ह्यनन्तार्बुदवैष्णवाः ।&lt;br&gt;&#xA;तथापि नाणुमात्रश्रीहरिप्रतापसद्गुणाः ॥९ १ ॥&#xA;न्यूनतां संव्रजन्त्येव परिपूर्णतमस्ततः ।&lt;br&gt;&#xA;अगाधाऽपारसीमादिसख्याऽन्तछेदवर्जितः ॥९२॥&#xA;वर्तते श्रीकृष्णनारायणः श्रीपुरुषोत्तमः ।&lt;br&gt;&#xA;भजनेन गता धाम्नि तत्समा अपि योषितः ॥९३॥&#xA;अपारतां विदित्वैव सेवन्ते सेविकाः सदा ।&lt;br&gt;&#xA;दास्यः सदा प्रवर्तन्ते ब्रह्मरसान् प्रभुञ्जते ॥९४॥&#xA;एवं किं बहुनोक्तेन प्राप्ता साधनकोटिभिः ।&lt;br&gt;&#xA;साध्यं कान्तं बदरीशं माणिक्येशं सतां पतिम् ॥९५॥&#xA;भवामीति न चान्यन्मे प्राप्तव्यमवशिष्यते ।&lt;br&gt;&#xA;विधेयं शिष्यते नैव विवाहितायाश्चक्रिणा ॥९६॥&#xA;सर्वे कामाः समाप्ता मे मातः श्रीबालमाधवे ।&lt;br&gt;&#xA;ततोऽहं सर्वदा दासी कृष्णस्य बालयोगिनी ॥९७॥&#xA;बदरीशी तापसी च ब्रह्मशीला परेश्वरी ।&lt;br&gt;&#xA;भवामि श्रीकृष्णनारायणकान्तरसात्मिका ॥९८॥&#xA;रसं विन्दामि तस्यैव जाताऽपि तव पुत्रिका ।&lt;br&gt;&#xA;वरदानप्रपूर्त्यर्थमिहाऽहं समुपागता ॥९९॥&#xA;कृष्णार्धाऽहं कृष्णकान्ता ललिता माणिकी यथा ।&lt;br&gt;&#xA;राधा लक्ष्मीः माधवी च यथा कृष्णस्य वै प्रियाः ॥4.21.१० ०॥&#xA;भज मातस्तथा तं श्रीकृष्णनारायणं प्रभुम् ।&lt;br&gt;&#xA;इत्युक्त्वा सा कन्यका स्वां मातरं तु सुरेश्वरीम् ॥१ ० १॥&#xA;विररामाऽधिकवाण्यै कृष्णनारायणस्मृतिः ।&lt;br&gt;&#xA;ततः सुरेश्वरी कान्तं निकामदेवमाह तत् ॥१ ०२॥&#xA;पुत्रीयं बदरीदेवी माणिक्या चाक्षरे स्थिता ।&lt;br&gt;&#xA;अनादिश्रीकृष्णनारायणपत्नी परेश्वरी ॥१०३॥&#xA;पुत्रीरूपा गृहेऽस्माकं प्रजाताऽस्ति नरायणी ।&lt;br&gt;&#xA;नान्यं चेच्छति विषयं श्रीकृष्णकान्तमन्तरा ॥१ ०४॥&#xA;तद्योगे चावयोर्मुक्तिर्भाविन्येव न संशयः ।&lt;br&gt;&#xA;एवं विज्ञाय विप्रोऽपि मुमुदे चाभजद्धरिम् ॥१ ०५॥&#xA;बालयोगिनी बाल्याद्वै बभूव ब्रह्मचारिणी ।&lt;br&gt;&#xA;सा त्वं श्री बदरीदेवि बदर्याश्रमवासिनी ॥१ ०६॥&#xA;बद्रीप्रभे भवसि बद्रिका त्यागस्वरूपिणी ।&lt;br&gt;&#xA;स्मर सर्वं तवैवेमं वृत्तान्तं परमेश्वरि ॥१ ०७॥&#xA;मम प्रेमरसः प्राप्तस्त्वया वै शाश्वतः सदा ।&lt;br&gt;&#xA;करोषि त्वं योषितां च मोक्षणं गीतयाऽनया ॥१०८॥&#xA;बालयोगिनीं गीतां या नारी श्रोष्यति वै तथा ।&lt;br&gt;&#xA;वदिष्यति हरौ स्नेहं विधास्यति वधूरिव ॥१ ०९॥&#xA;सा वंशं च धनं कीर्तिं सुखं शाश्वतजीवनम् ।&lt;br&gt;&#xA;कान्तं कृष्णं परब्रह्म समवाप्स्यति धामनि ॥4.21.११ ०॥&#xA;चतुर्णां पुरुषार्थानां सिद्धिस्तस्या भविष्यति ।&lt;br&gt;&#xA;ताम्बूलं प्राप्य कृष्णांऽके भोक्ष्यत्यक्षय्यतद्रसम् ॥१११ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिनीगीतायां शाश्वतबालयोगब्रह्मरसप्रदधर्मादीनां निरूपणनामैकविंशतितमोऽध्यायः ॥२१ ॥&lt;/p&gt;</description>
    </item>
    <item>
      <title>०२२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/022/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/022/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि ततः सा बालयोगिनी ।&lt;br&gt;&#xA;क्रियायोगं समग्रं वै हरौ चक्रेऽतितन्मयी ॥१ ॥&#xA;चतुरङ्गं महायोगं योजयामास माधवे ।&lt;br&gt;&#xA;व्यापारान् कर्मरूपान् सा निदधे श्रीधवे धवे ॥२ ॥&#xA;तद्यथा निजदेहं श्रीकृष्णशय्यावशं व्यधात् ।&lt;br&gt;&#xA;हस्तौ निजौ हरेः कण्ठाश्लेषणे समयोजयत् ॥३ ॥&#xA;पादौ कृष्णाभिगमने कृष्णप्रदक्षिणादिषु ।&lt;br&gt;&#xA;कृष्णार्थे सा व्यधाज्जिह्वां श्रीकृष्णकीर्तने व्यधात् ॥४ ॥&#xA;कटिदानं च कृष्णार्थं कृष्णाङ्के स्वासनं व्यधात् ।&lt;br&gt;&#xA;रतिं प्रीतिं परासक्तिं कामनां हरयेऽकरोत् ॥५ ॥&#xA;हावान् भावान् प्रमोदाँश्च चेष्टाश्च हरये व्यधात् ।&lt;br&gt;&#xA;सङ्केतान् मौनिनिर्देशान् क्रियार्थान् हरयेऽकरोत् ॥६ ॥&#xA;भोजनं शयनं पानं विहारं हरये व्यधात् ।&lt;br&gt;&#xA;शृङ्गारं शोभनं रूपं दिव्यतां हरयेऽकरोत् ॥७ ॥&#xA;कञ्जलं रञ्जनं सम्मार्जनं केशप्रसाधनम् ।&lt;br&gt;&#xA;वेषं भूषाः सुगन्धं च रचनां हरये व्यधात् ॥८ ॥&#xA;मालां हारं मणिं रत्नं तैलं स्नानं सुचन्दनम् ।&lt;br&gt;&#xA;केसरं कुङ्कुमं चन्द्रं पत्रिकां हरये व्यधात् ॥९ ॥&#xA;अलक्तकं केशवेषं धम्मिलं कबरीं लताम् ।&lt;br&gt;&#xA;तिलं तिलकं तिलकीं चन्द्रिकां हरये व्यधात् ॥4.22.१० ॥&#xA;हास्यं नृत्यं च गमनं लीलां रमणं खेलनम् ।&lt;br&gt;&#xA;अङ्गस्वास्थ्यं सुशुद्धिं च नारायणाय सा व्यधात् ॥१ १॥&#xA;उद्गारं प्राणनं निषदनं देहाङ्गभञ्जनम् ।&lt;br&gt;&#xA;अङ्गुलिस्फोटनं तालीवादनं हरये व्यधात् ॥१२॥&#xA;गीतिं मिष्टस्वरं तालं वादनं चाङ्गखर्जनम् ।&lt;br&gt;&#xA;सन्धिवलयनं वार्यानयनं शाकरन्धनम् ॥१ ३॥&#xA;आस्तरणं तापशीतसहनं हरये व्यधात् ।&lt;br&gt;&#xA;एवं सखीवयस्याभिर्बाल्यक्रीडनकादिकम् ॥१४॥&#xA;काष्ठसमित्फलपुष्पपत्राहरणमित्यपि ।&lt;br&gt;&#xA;अनादिश्रीकृष्णनारायणकान्तार्थमानयत् ॥१५॥&#xA;सर्वाः कलाः श्रीहरयेऽकरोन्नात्मार्थमीश्वरी ।&lt;br&gt;&#xA;एवं व्यापारयोगाङ्गं श्रीकृष्णार्थं व्यधात् सदा ॥१६॥&#xA;अथ द्वितीयं योगाङ्गमालोचनं हरौ व्यधात् ।&lt;br&gt;&#xA;आलोचनानि ज्ञानानि सर्वाणि हरये व्यधात् ॥१७॥&#xA;दर्शनानि समस्तानि यावन्ति श्रवणानि च ।&lt;br&gt;&#xA;स्पार्शनानि समस्तानि यावन्ति रासनानि च ॥१८॥&#xA;घ्राणजानि समस्तानि जाग्रत्स्वप्नकृतानि च ।&lt;br&gt;&#xA;मूर्छासुषुप्तितुर्यादिप्रोद्भवानि व्यधाद्धरौ ॥१९॥&#xA;प्रत्यक्षादीनि सर्वाणि प्रत्यभिज्ञानकान्यपि ।&lt;br&gt;&#xA;धार्याकाराणि सर्वाणि यावन्ति स्फुरणानि च ॥4.22.२०॥&#xA;अनुमानानुमित्यादीन्यपि सा हरये व्यधात् ।&lt;br&gt;&#xA;उपमानं चोपमितिं सादृश्यं शाब्दमित्यपि ॥२१ ॥&#xA;आकाङ्क्षावशसंसर्गज्ञानानि हरये व्यधात् ।&lt;br&gt;&#xA;अर्थापादनमेवाऽपि तर्कं सिद्धिं च निर्णयम् ॥२२॥&#xA;अनुपलम्भमेवापि सम्भावनां कुतूहलम् ।&lt;br&gt;&#xA;मानसं चिन्तनं प्रबोधनं तथाऽभिमाननम् ॥२३॥&#xA;गुणानां गणनां चापि भावनां शुभवासिनीम् ।&lt;br&gt;&#xA;स्नेहं सुखं प्रमोदं च वाञ्च्छां यत्नं वृषं श्रुतिम् ॥२४॥&#xA;वेगं चोपासनां भक्तिं सेवां ध्यानं दयां कृतिम् ।&lt;br&gt;&#xA;ग्रहणं स्मरणं हर्षं विह्वलतां प्रसञ्जनम् ॥२५॥&#xA;एवमालोचनान्यंस्या हर्यर्थ वै सदाऽभवन् ।&lt;br&gt;&#xA;अथ तृतीयं योगाङ्गं जीवार्पणं व्यधाद्धरौ ॥२६॥&#xA;आत्मा यश्चेतनो देहे प्राणयोगेन जीवति ।&lt;br&gt;&#xA;जीवनं भोगसम्पत्तिर्भोगार्पणं व्यधाद्धरौ ॥२७॥&#xA;सुखमोदानुचैतन्यं प्रकाशश्चात्मरूपकः ।&lt;br&gt;&#xA;प्रकाशस्याऽर्पणं कृष्णे व्यधाद्वै बालयोगिनी ॥२८॥&#xA;सच्चिदानन्दरूपो यो नित्यानन्दप्रपूरितः ।&lt;br&gt;&#xA;सच्चिदानन्दतां कृष्णे प्रार्पयत्सा तु बालिका ॥२९॥&#xA;आत्मनिवेदितां कृष्णकान्ते व्यधात्तु योगिनी ।&lt;br&gt;&#xA;सद्भावं सत्स्वरूपे वै चिद्भावं चित्सनातने ॥4.22.३०॥&#xA;आनन्दं शाश्वतानन्दे चात्मानं परमात्मनि ।&lt;br&gt;&#xA;ब्रह्मतां पूर्णतां चापि ज्ञातृता चेन्द्रतां निजाम् ॥३ १॥&#xA;शास्तृत्व राजतां चापि कृष्णे बाला समार्पयत् ।&lt;br&gt;&#xA;अथ तुर्यं परब्रह्मरसभोगात्मकं सुखम् ॥२ २॥&#xA;योगाङ्गं कृष्णनिर्वाणं कृष्णानन्दरसाप्लवम् ।&lt;br&gt;&#xA;परब्रह्मरसाऽऽभोगं कृष्णतादात्म्यसम्भवम् ॥३३॥&#xA;अखण्डाऽसीमसम्भोगाऽऽनन्दास्वादसुखोत्तमम् ।&lt;br&gt;&#xA;स्वादैकतानतामूर्छातदात्मकसमाधिताम् ॥३४॥&#xA;द्रवीभावं तददृश्यात्मकत्वं रसदिव्यताम् ।&lt;br&gt;&#xA;लावण्याऽमृतमाधुर्यपीयूषपानतृप्तिजाम् ॥३५॥&#xA;सुधाशीतलशान्तिं सा प्रार्पयत् परमात्मनि ।&lt;br&gt;&#xA;एवं सा बदरीदेवि कन्यका बालयोगिनी ॥३६॥&#xA;योगाङ्गानि तु चत्वारि समार्पयत् परात्मनि ।&lt;br&gt;&#xA;माता सुरेश्वरी वीक्ष्य विस्मयं याति नित्यदा ॥३७॥&#xA;नाऽस्याः कृष्णं विना तत्त्वं पार्थक्यं भजते क्वचित् ।&lt;br&gt;&#xA;कृष्णः कार्ष्णी तथा कार्ष्णी कृष्णः सा बालयोगिनी ॥३८॥&#xA;वाचकेऽपि न वै भेदो लिङ्गभेदोऽप्यलीयत ।&lt;br&gt;&#xA;मात्रा क्वचिद् दृश्यते सा कृष्णनारायणात्मिका ॥३९॥&#xA;कृष्णनारायणो भूत्वा दृश्यते बालयोगिनी ।&lt;br&gt;&#xA;कृष्णनारायणी लक्ष्मीर्बदरीतिमुहुर्मुहुः ॥4.22.४०॥&#xA;व्यापारालोचनजीवब्रह्मरससमर्पणम् ।&lt;br&gt;&#xA;चतुरङ्गमहायोगं योगीश्वरे ह्यवाप सा ॥४१॥&#xA;अथैवं वीक्ष्य तां कन्यां नारायणपरायणाम् ।&lt;br&gt;&#xA;सुरेश्वरी सुतां प्राह पुत्रि संस्कारमन्तरा ॥४२॥&#xA;देहो ह्यशुद्धो भवति तस्माद् विवाह इष्यते ।&lt;br&gt;&#xA;विवाहेन सदा शुद्धिः कन्यकानां प्रजायते ॥४३॥&#xA;दीर्घिकायाः कुमार्यास्तु स्वर्गे त्विन्द्रसभास्थले ।&lt;br&gt;&#xA;सभायां वर्तमानाया यदा सभाविसर्जनम् ॥४४॥&#xA;भवत्येव ततः पश्चात् तस्या असनमुत्तमम् ।&lt;br&gt;&#xA;इन्द्रो मत्वा ह्यशुद्धं वै कारयत्येव शोधनम् ॥४५॥&#xA;जलेन प्रोक्षणं कृत्वा शुद्धिं करोति देवराट् ।&lt;br&gt;&#xA;तद् विज्ञाय ततः पृष्ठो दीर्घिकया सुरेश्वरः ॥४६॥&#xA;कथं मदासने चेन्द्र प्रोक्षणं क्रियतेऽन्वहम् ।&lt;br&gt;&#xA;प्रत्युत्तरं जगादेन्द्रो भवती युवती ह्यसि ॥४७॥&#xA;अविवाहितकन्याऽसि ह्यशुद्धाऽसि ततो न्वहम् ।&lt;br&gt;&#xA;अशुद्धमासनं तेऽत्र शोधयामि तु सिञ्चनैः ॥४८॥&#xA;यद्वा विवाहिता भूत्वा भव शुद्धिमती सुते ।&lt;br&gt;&#xA;मानव्यसि रजोव्याप्ता पतिशून्या ह्यशुद्धिगा ॥४९॥&#xA;पतिं प्राप्य विवाहेन शुद्धा त्वं सम्भविष्यसि ।&lt;br&gt;&#xA;विवाहाख्यस्तु संस्कारः पतिना च समागमः ॥4.22.५०॥&#xA;कन्यानां देहशुद्ध्यर्थं ब्रह्मणा तु विनिर्मितः ।&lt;br&gt;&#xA;तद् याहि कृतशुद्धिस्त्वं भव शुद्धासना सुते ॥५१ ॥&#xA;इत्युक्ता सा महेन्द्रेण कृत्वा विवाहमात्मनः ।&lt;br&gt;&#xA;ऋषिणा स्वेष्टयोग्येन ततः शुद्धासनाऽभवत् ॥५२॥&#xA;तत् त्वं कन्ये बालिके त्वं वरं कृष्णं पतिं प्रभुम् ।&lt;br&gt;&#xA;विधिना तु विवाहेन समासादय मद्गृहे ॥५१३॥&#xA;वह्निविप्रजनसाक्ष्ये शुद्धाऽपि शुद्धिमेष्यसि ।&lt;br&gt;&#xA;मातुर्मे वचनं मत्वा विवाहोत्सवमाप्नुहि ॥६४॥&#xA;इत्युक्ता सा मातृभक्ता सर्वधर्मार्थवेदिनी ।&lt;br&gt;&#xA;ओमित्याह प्रसू तत्र माता मोदमवाप ह ॥५५॥&#xA;दध्यौ सा कन्यका कृष्णनारायणं वरं हरिम् ।&lt;br&gt;&#xA;कुङ्कुमवापिकावासं पार्वीबद्रीप्रियम्पतिम् ॥५६॥&#xA;गोपालबालकं श्रीमत्कम्भरातनुजं प्रभुम् ।&lt;br&gt;&#xA;नरनारायणरूपं स्वेष्टस्वामिपुमुत्तमम् ॥५७॥&#xA;मातुर्मानससिद्ध्यर्थं नितरां मग्नमानसा ।&lt;br&gt;&#xA;सततं श्रीकृष्णनारायणं दध्यौ समाधिषु ॥५८॥&#xA;दिवारात्रं स्थिता ध्याने तावत् तैजसविग्रहः ।&lt;br&gt;&#xA;पुष्टयुवाऽनादिकृष्णनारायणो हसन् हरिः ॥५९॥&#xA;श्रीकृष्णोवल्लभःस्वामी सर्वशृङ्गारभूषणः ।&lt;br&gt;&#xA;रूपरूपानुरूपाढ्यमूर्तिः कन्यामनोहरः ॥4.22.६०॥&#xA;स्वर्णभासुरशोभाङ्गः स्वयमेक उपागतः ।&lt;br&gt;&#xA;उवाच तां निजपत्नीं वद किं काङ्क्षसि प्रिये ॥६१॥&#xA;या ते वाञ्च्छा करिष्ये तां पूर्णां ब्रूहि मनोगतम् ।&lt;br&gt;&#xA;अथ शीघ्रं समुत्थाय हृष्टा सा बालयोगिनी ॥६२॥&#xA;पपात पादयोः प्राह गृहाण विधिना तु माम् ।&lt;br&gt;&#xA;वरमालाभूषितश्च वह्रिमण्डपसत्कृतः ॥६३॥&#xA;विवाहनं देवतानां सन्निधौ मे कुरु प्रभो ।&lt;br&gt;&#xA;मातुर्मे वचनं तथ्यं कुरु नारायण प्रभो ॥६४॥&#xA;श्रुत्वा बालोदितं चानुग्रहमूर्तिः स्वयं हरिः ।&lt;br&gt;&#xA;अस्त्वेवं चेति जग्राह विवाहार्थं समुत्सुकः ॥६५॥&#xA;अथ बाला ददौ तस्मै मधुपर्कं प्रपूजनम् ।&lt;br&gt;&#xA;जग्राह स ततो बाला निन्ये तं निजमातरम् ॥६६॥&#xA;प्राह तां मातरं कन्या मातः कृष्णनरायणः ।&lt;br&gt;&#xA;आयातः कृपया चात्र तवेच्छयाऽर्थिमानकृत् ॥६७॥&#xA;कृतार्थं कुरु चात्मानं मातः प्रपूज्य केशवम् ।&lt;br&gt;&#xA;मानवेन स्वरूपेण कृपया त्वामुपस्थितम् ॥६८॥&#xA;माता ससम्भ्रमा तस्य चक्रे स्वागतमासनम् ।&lt;br&gt;&#xA;अनर्घ्यं प्रददावर्घ्यं ददौ चक्रे प्रपूजनम् ॥६९॥&#xA;निकामदेवं सहसा जगादाऽऽगतमच्युतम् ।&lt;br&gt;&#xA;सोऽपि वीक्ष्य हरिं पुत्रीप्राणेशं परमेश्वरम् ॥4.22.७०॥&#xA;सुप्रहृष्टः परं चक्रं सन्मानं पारमेश्वरम् ।&lt;br&gt;&#xA;ननर्त स क्षणं दृष्ट्वा कन्याप्राणपतिं पतिम् ॥७१॥&#xA;सर्वपतिं कृपापारावारं मानवविग्रहम् ।&lt;br&gt;&#xA;गृहातिथिं सौम्यवेषं सर्वाभरणभूषितम् ॥७२॥&#xA;अथ माता समियेष द्रष्टुं रूपं चतुर्भुजम् ।&lt;br&gt;&#xA;दिव्यं श्रीस्वामिनं कृष्णं नारायणं परेश्वरम् ॥७३॥&#xA;विज्ञाय सहसा श्रीमद्बालकृष्णो हृदि स्थितम् ।&lt;br&gt;&#xA;चतुर्भुजोऽभवत्तूर्णं शङ्खचक्रगदाधरः ॥७४॥&#xA;राधालक्ष्मीपूजितश्च पार्षदादिकृतार्हणः ।&lt;br&gt;&#xA;दर्शयित्वा दिव्यरूपं पुनः स मानवोऽभवत् ॥७५॥&#xA;अर्चितो वन्दितः कृष्णो भोजितः सेवितस्ततः ।&lt;br&gt;&#xA;तिलकेन सुचन्द्रेण पुष्पहारैः प्रशोभितः ॥७६॥&#xA;वाग्दानेन च कन्यायाः प्रहर्षितो विधानतः ।&lt;br&gt;&#xA;विवाहविधिना कन्यां परिणेतुं ततोऽर्थितः ॥७७॥&#xA;प्रस्थापितश्च बहुधा शीघ्रागमाय चार्थितः ।&lt;br&gt;&#xA;वर्धितश्चाशिषा तूर्णं तिरोऽभवत् तदाऽम्बरे ॥७८॥&#xA;अथ सर्वे प्रतीक्षन्ते पुनर्नारायणागमम् ।&lt;br&gt;&#xA;बालयोगिनीरूपायाः श्रिया विवाहसूत्सवम् ॥७९॥&#xA;तावन्नारायणकृष्णः प्रेषयामास भूसुरम् ।&lt;br&gt;&#xA;नाम्ना योगीश्वरदेवं वृत्तान्तकथनाय वै ॥4.22.८०॥&#xA;विप्रः शीघ्रं समागत्य निकामदेवमन्दिरम् ।&lt;br&gt;&#xA;कृष्णोदितं तु वृत्तान्तं निकामदेवनामिने ॥८ १ ॥&#xA;कथयामास सर्वस्वं विवाहस्य क्षणोत्तमम् ।&lt;br&gt;&#xA;आषाढधवले पक्षे चतुर्थ्यां प्रातरेव ह ॥८२॥&#xA;आगमिष्ये हि लग्नोक्तविवाहार्थं कुटुम्बयुक् ।&lt;br&gt;&#xA;इत्युक्त्वा प्रययौ विप्रस्तिरोभूय निजालयम् ॥८३॥&#xA;सुरेश्वरी च तत्पुत्री निकामदेवभूसुरः ।&lt;br&gt;&#xA;प्रसन्नाश्चाऽभवँस्तत्र कन्याविवाहमोदिनः ॥८४॥&#xA;अथ निकामदेवश्च लग्नपत्रं विलिख्य वै ।&lt;br&gt;&#xA;प्रेषयामास शीघ्रं तद् विप्रद्वारा तु माधवम् ॥८५॥&#xA;कुङ्कुमवापिकाक्षेत्रं गत्वा विप्रो हरीश्वरः ।&lt;br&gt;&#xA;अर्पयामास लग्नस्य पत्रं मङ्गलबोधकम् ॥८६॥&#xA;जग्राह भगवान् कृष्णनारायणो मुदा तु तत् ।&lt;br&gt;&#xA;विप्रं पुपूज पुष्पाद्यैर्धनं रत्नानि सम्पदः ॥८७॥&#xA;विप्राय प्रददौ श्रीमद्गोपालकृष्ण आदरात् ।&lt;br&gt;&#xA;माता श्रीकम्भरालक्ष्मीर्मङ्गलानि ह्यगापयत् ॥८८॥&#xA;ददौ दानानि बहूनि रोपयामास मण्डपम् ।&lt;br&gt;&#xA;कुटुम्बिभ्यः पत्रिकाश्च तद्बोधिका ह्यवासृजत् ॥८९॥&#xA;लोमशेन समं कृष्णनारायणो हरिः प्रभुः ।&lt;br&gt;&#xA;अश्वपट्टसरस्तीर्थे स्नात्वा निजालये स्थितः ॥4.22.९०॥&#xA;पिष्टिकामर्दनं चक्रुर्नार्यस्तस्य हरिप्रियाः ।&lt;br&gt;&#xA;स्नपयामासुरत्यर्थं चन्दनाद्यैः सुमर्दितैः ॥९ १ ॥&#xA;आषाढशुक्लतृतीयानिशाया परमेश्वरः ।&lt;br&gt;&#xA;विभूषितो युवा पुष्टो राजाधिराजचिह्नितः ॥९२॥&#xA;मातापितृकृतसर्वमङ्गलः सुमहर्षिभिः ।&lt;br&gt;&#xA;आशीर्भिर्वर्धितः सर्वकुटुम्बिभिः प्रमोदितः ॥९३॥&#xA;तीर्थदेवैश्च मुक्तैश्च ब्रह्मप्रियादिभिर्युतः ।&lt;br&gt;&#xA;सौराष्ट्रभक्तवर्गैश्च दिव्याश्वगजवाहनैः ॥९४॥&#xA;पारेसाहस्रनारीभिः समन्वितः शुभे क्षणे ।&lt;br&gt;&#xA;सर्वैर्दिव्यसुशोभाढ्यैर्युतश्च साधुभिर्वरैः ॥९५॥&#xA;कुङ्कुमवापिकासर्वप्रजाभिः सहितो ययौ ।&lt;br&gt;&#xA;प्रतस्थिरे कृताज्ञाश्च वरवाहिनिकायुजः ॥९६॥&#xA;बहूत्साहभवा नार्यो नराः सौभाग्यशालिनः ।&lt;br&gt;&#xA;प्रातरेव ब्राह्मकाले प्रापुर्वरसमन्विताः ॥९७॥&#xA;धूनीग्रामं महोद्यानाभिव्याप्तं बहुशोभितम् ।&lt;br&gt;&#xA;करुणावारिगातीरे महोद्याने निवासनम् ॥९८॥&#xA;विश्रान्तिं लेभिरे तत्र तावन्निकामदेवकः ।&lt;br&gt;&#xA;कुटुम्बसहितो नारीगीतमङ्गलशोभितः ॥९९॥&#xA;विप्रादिसहितः पूजां कर्तुं तूर्णमुपाययौ ।&lt;br&gt;&#xA;अनादिश्रीबालकृष्णं वरं कन्यार्थमागतम् ॥4.22.१० ०॥&#xA;सर्वैश्वर्यपरिपूर्णं वीक्ष्य हर्षं जगाम ह ।&lt;br&gt;&#xA;दिव्यो वरो वरवृद्धा दिव्याः कुटुम्बिनस्तथा ॥१०१ ॥&#xA;दिव्याश्च वरवाहिन्यागता नार्यो नरास्तदा ।&lt;br&gt;&#xA;दिव्या वाहाश्च यानानि दिव्योपकरणान्यपि ॥१० २॥&#xA;दिव्या देवा देवताश्च देव्यो ब्रह्मप्रियास्तथा ।&lt;br&gt;&#xA;हरिप्रियाः प्रजाश्चापि दिव्यतैजसविग्रहाः ॥१ ०३॥&#xA;सर्वं दिव्यं विलोक्यैव महाश्चर्यं ययौ मुधा ।&lt;br&gt;&#xA;चिन्तयामास सर्वेषां दशसाहस्रदेहिनाम् ॥१ ०४॥&#xA;सत्कारार्थं मिष्टमन्नं मिष्टं जलं च मन्दिरम् ।&lt;br&gt;&#xA;शय्यासनानि सर्वाणि भवनान्युत्तमानि च ॥१ ०५॥&#xA;भोज्यपात्राण्यनन्तानि द्रव्याऽन्नरसशर्कराः ।&lt;br&gt;&#xA;पूजां चक्रे महाधैर्यः स्मरन्नारायणप्रभुम् ॥१०६ ॥&#xA;पुत्रीपतिं सर्वसिद्धिसेवितं चागतं हरिम् ।&lt;br&gt;&#xA;चिन्तामणिं प्रभुं स्पृष्ट्वा चिन्तयामास वैभवान् ॥१०७॥&#xA;नारायणार्थपर्याप्तान् विवाहोत्सवशोभनान् ।&lt;br&gt;&#xA;सर्वार्थान् कल्पयामास पूजयन् स्वसुतापतिम् ॥१ ०८॥&#xA;जामातारं प्रभुं प्राप्य भयं दारिद्र्यसम्भवम् ।&lt;br&gt;&#xA;नाऽभूत्तस्य तदा तत्र पुत्र्याः प्रतापतोऽपि च ॥१ ०९॥&#xA;महाराजाधिराजानां चिन्तयामास सम्पदः ।&lt;br&gt;&#xA;तावत्तत्र वनोद्देशे महोद्यानानि सर्वतः ॥4.22.११० ॥&#xA;फलपुष्पसुगन्धाढ्यजलाब्जपूरितानि वै ।&lt;br&gt;&#xA;अभवन् तत्र सौवर्णसौधानि परितस्तदा ॥११ १॥&#xA;दासा दास्योऽयुतान्यपि देवा देव्योऽभवन् द्रुतम् ।&lt;br&gt;&#xA;निकामदेवपक्षस्य कार्यनिर्वर्तकास्तदा ॥१ १२॥&#xA;पाकशाला अश्वशाला राजशालाश्च वै शुभाः ।&lt;br&gt;&#xA;नारीशाला मण्डपश्च सौवर्णनिर्मितास्तदा ॥११ ३॥&#xA;महानसानि भोज्यानि रसाश्च मधुशर्करा ।&lt;br&gt;&#xA;मिष्टान्नानि समस्तानि शाकानि द्रववन्ति च ॥१ १४॥&#xA;गन्धसाराणि सर्वाणि दुग्धसाराणि यानि च ।&lt;br&gt;&#xA;भक्ष्याणि लेह्यचोश्यानि प्रत्यक्षाणि तदाऽभवन् ॥११५ ॥&#xA;शय्यासनानि पर्यङ्का समस्तभोग्यकान्यपि ।&lt;br&gt;&#xA;न न्यूनं विद्यते तत्र कल्पवल्ल्यो गृहे गृहे ॥१ १६॥&#xA;यथा स्वर्गं च वैकुण्ठं धूनीग्रामस्तथाऽभवत् ।&lt;br&gt;&#xA;नार्यो नराश्च पशवो गृहाणि मृत्तिकास्थलम् ॥१ १७॥&#xA;सर्वं स्वर्गसमं तत्र जातं कृष्णकृपावशात् ।&lt;br&gt;&#xA;पूजयित्वा वरं वृद्धान् सत्कृत्वा च प्रजास्तथा ॥१ १८॥&#xA;निकामदेवो वीक्ष्याऽपि वैकुण्ठाभं निजस्थलम् ।&lt;br&gt;&#xA;मुमुदे कृष्णजं सर्वं दिव्यं मत्वा तु वैभवम् ॥१ १९॥&#xA;आवासान् कारयामास ददौ दासीश्च किङ्करान् ।&lt;br&gt;&#xA;वादयामास वाद्यानि वेदघोषान् व्यधापयत् ॥4.22.१२०॥&#xA;गापयामास सर्वत्र मङ्गलानि तदा द्रुतम् ।&lt;br&gt;&#xA;प्रेषयामास भोग्यानि रसान्नसलिलान्यपि ॥१२१ ॥&#xA;अपेक्षितातिवस्तूनि दिव्यमनोहराणि च ।&lt;br&gt;&#xA;सेवयामास भावैश्च महीमानानशेषतः ॥१२२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने बालयोगिन्याश्चतुर्विधमहायोगवर्णनं मातृवचनेन विवाहविध्यर्थम् अनादिश्रीकृष्णनारायणस्य ध्यानोत्तरमागमनं तिरोभावश्च, विवाहार्थं&lt;br&gt;&#xA;वाहिन्या सह धूनीग्राममागमनम्, दिव्यवैकुण्ठवत् सम्पत्करणं महीमानसत्कारादि चेतिनिरूपणनामा द्वाविंशोऽध्यायः ॥२२ ॥&lt;/p&gt;</description>
    </item>
    <item>
      <title>०२३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/023/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/023/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि मध्याह्नभोजनान्यपि ।&lt;br&gt;&#xA;प्रवृत्तानि समस्तानि सर्वेषां तृप्तिदान्यति ॥१ ॥&#xA;दिव्यामृतानि सर्वाणि निहितानि तु चक्रिणा ।&lt;br&gt;&#xA;यदग्रे मायिकाः सर्वे रसा निःस्वादतां गताः ॥२ ॥&#xA;सङ्कल्पैर्बालयोगिन्या ब्रह्मरसान्वितानि वै ।&lt;br&gt;&#xA;मिष्टान्नानि समस्तानि भोजनाऽवसरेऽभवन् ॥३ ॥&#xA;जलं ब्रह्मह्रदात्तत्र समुद्भूतं तदाऽक्षरात् ।&lt;br&gt;&#xA;गोलोकाद्धृतदुग्धादि दध्याज्यनवनीतकम् ॥४ ॥&#xA;वैकुण्ठाद्दिव्यशाकादि श्रीपुराद्भोजनानि च ।&lt;br&gt;&#xA;क्षीरोदात् पायसान्नानि बद्रीक्षेत्रात् फलानि च ॥५ ॥&#xA;सूर्यलोकाच्चटन्यादि चन्द्राच्छ्रीखण्डकान्यपि ।&lt;br&gt;&#xA;हिरण्ययात्तु पात्राणि श्रीलोकाच्छयनानि च ॥६ ॥&#xA;विष्णुलोकात् समस्तानि शृङ्गारकाणि चाऽगमन् ।&lt;br&gt;&#xA;नाऽपूर्णं विद्यते तत्र किञ्चित् सङ्कल्पितं नवम् ॥७ ॥&#xA;अदृष्टं चाऽश्रुतं वापि द्राग् रम्यं समजायत ।&lt;br&gt;&#xA;उपस्थितं द्रुतं भोक्तुः सन्निधौ चाऽविलम्बितम् ॥८ ॥&#xA;सम्पन्ने भोजने त्वेवं बद्रिके मुखवासनम् ।&lt;br&gt;&#xA;ताम्बूलकादि सर्वं च योग्यं समर्पितं तदा ॥९ ॥&#xA;विश्रान्तिं च ततः सौधेष्वेव ते मध्यकेऽहनि ।&lt;br&gt;&#xA;प्रापुस्ततस्तु सज्जाश्चाऽभवन् दिनव्ययोत्तरम् ॥4.23.१०॥&#xA;अनादिश्रीकृष्णनारायणः शृङ्गारितस्तदा ।&lt;br&gt;&#xA;वरराजस्वरूपेण शोभान्वितः सुवेषितः ॥११ ॥&#xA;सहस्रसूक्ष्ममणिभिर्मध्ये च महता तथा ।&lt;br&gt;&#xA;मणिना खचितः श्रेष्ठो मृदुसौवर्णनिर्मितः ॥१ २॥&#xA;मुकुटः कल्गिसहितस्तेजःपरिधिशोभितः ।&lt;br&gt;&#xA;संवृतः कृष्णशिरसि ललाटे चन्द्रमाः कृतः ॥१ ३॥&#xA;कज्जलं नेत्रयोर्दत्तं कर्णयोः कुण्डले शुभे ।&lt;br&gt;&#xA;पुष्पावतंसाः परितो वरबोधनकारिणः ॥१४॥&#xA;मुकुटे लम्बिता हाराश्चित्रसुगन्धिपुष्पजाः ।&lt;br&gt;&#xA;स्वर्णहारा रत्नयुताः कौस्तुभेन समन्विताः ॥१५॥&#xA;कण्ठे धृता पीतवर्णनीशारोपरि वक्षसि ।&lt;br&gt;&#xA;पीताम्बरं स्वर्णतारैर्ग्रथितप्रान्तशोभितम् ॥१६॥&#xA;पटं कटितटे बद्धं स्वर्णभासुरमुज्ज्वलम् ।&lt;br&gt;&#xA;पत्त्राणे कौशेयजन्ये रक्तवर्णे पिशङ्गिनी ॥१७॥&#xA;स्कन्धयोः श्रेष्ठवसनं प्रावारवरमुत्तमम् ।&lt;br&gt;&#xA;सौवर्णप्रान्तसंशोभं पुष्पहारावलिभृतम् ॥१८॥&#xA;भुजबन्धौ प्रकोष्ठस्थशृङ्खले कटके तथा ।&lt;br&gt;&#xA;ऊर्मिकाश्चाङ्गुलिचक्रांऽगुलीयकानि वै तथा ॥१ ९॥&#xA;रत्नाढ्यानि च दिव्यानि धारितानि हि चक्रिणः ।&lt;br&gt;&#xA;रशनां स्वर्णनिर्माणां खड्गं सौवर्णतैजसम् ॥4.23.२०॥&#xA;धारयामासुरेवैनं नारिकेलफलादिकम् ।&lt;br&gt;&#xA;चतुर्दन्तं श्वेतवर्णं हस्तिनं चाद्रिसदृशम् ॥२१ ॥&#xA;महाशुद्धं सुरूपैश्च रूपितं स्वर्णकूथिनम् ।&lt;br&gt;&#xA;साम्बालिकं सूर्यभावत् तैजसं मुक्तकोटिकम् ॥२२॥&#xA;शृङ्गारित कृतसर्वकौतुकः श्रीनरायणः ।&lt;br&gt;&#xA;आरोहयच्छत्रयष्टिधरचामरिसेवितः ॥२३॥&#xA;वरवाहिनिका देवैर्जुष्टा महर्षिमानवैः ।&lt;br&gt;&#xA;दिव्यवाजिगरुडाद्यैः शोभते धामगा यथा ॥२४॥&#xA;प्रदीपाश्चौषधीनां च वृतानां विद्युतां तथा ।&lt;br&gt;&#xA;मणीनां दिव्यरत्नानां तदाऽऽसन् परितः सुखाः ॥२५ ॥&#xA;एवं सा सर्वशोभाढ्या वृद्धजनैरलङ्कृता ।&lt;br&gt;&#xA;नारीवर्गैरतिगीता वाहिनी व्यचरत् पुरः ॥२६॥&#xA;तदा वाद्यान्यवाद्यन्त जयशब्दास्तथाऽभवन् ।&lt;br&gt;&#xA;पुष्पवृष्टिर्दिव्यहस्तैर्मुक्ताऽभवच्च चान्दनी ॥२७॥&#xA;लाजाऽक्षतादिमाङ्गल्यैर्वर्धितः परमेश्वरः ।&lt;br&gt;&#xA;हस्तिना संवृतः पृष्ठे ययौ विवाहमण्डपम् ॥२८॥&#xA;विशालं चाऽम्बरस्पृष्टं विचित्राम्बरशोभितम् ।&lt;br&gt;&#xA;स्वर्णस्तम्भप्रशाखातोरणाद्यैरत्यलङ्कृतम् ॥२९ ॥&#xA;नैसर्गिकप्रदीपाद्यैः स्वर्णकलशैर्वर्धितम् ।&lt;br&gt;&#xA;कल्पलतादिभिर्व्याप्तं निसर्गगीतिगर्जितम् ॥4.23.३०॥&#xA;मगलायतनदैवप्रतिमाद्यभिराजितम् ।&lt;br&gt;&#xA;कुण्डविप्रोपकरणैर्वह्निदेवाधिवासितम् ॥३१ ॥&#xA;सर्वसमित्समाजुष्टं वेदविप्राऽभिवर्धितम् ।&lt;br&gt;&#xA;एतादृशं धामतुल्यं प्राप्य वै मण्डपं वरः ॥३२॥&#xA;अवतीर्य गजान्नमस्कृत्य तन्मण्डपेश्वरम् ।&lt;br&gt;&#xA;श्वशुरेण तथा श्वश्र्वा सत्कृतः पूजितो हरिः ॥३३॥&#xA;लोकाचारैः संस्कृतश्च जलाद्यैर्मालिकादिभिः ।&lt;br&gt;&#xA;अक्षताद्यैर्वर्धितश्च गृहोपकरणैस्तथा ॥३४॥&#xA;निर्विघ्नीकृत ईशेशो विश्रान्त्यै नीत आलयम् ।&lt;br&gt;&#xA;महामन्दिरमध्ये सुस्वर्णसौधान्तरे तदा ॥३५॥&#xA;सिंहासने श्वशुराद्यैरुपावेशित आदृतः ।&lt;br&gt;&#xA;हारैः स्वागतयत्नैश्च प्रसादितोऽन्नवारिभिः ॥३६॥&#xA;प्राघूणिकाः समस्ताश्च जलताम्बूलदानकैः ।&lt;br&gt;&#xA;मिष्टान्नकैः फलैश्चापि प्रसादिताः सुखीकृताः ॥३७॥&#xA;वाद्यन्ते तत्र वाद्यानि गीयन्ते गीतयः शुभाः ।&lt;br&gt;&#xA;उद्धोष्यन्ते वेदमन्त्राः प्रमोदन्ते नराः स्त्रियः ॥३८॥&#xA;अथ नार्यः कुमार्यश्च सौभाग्ययोषितस्तदा ।&lt;br&gt;&#xA;विविधैर्दिव्यवेषाद्यैः शृङ्गारैर्भूषणादिभिः ॥३९॥&#xA;प्रसाधनैः शृङ्गारयामासुस्तां बालयोगिनीम् ।&lt;br&gt;&#xA;सुगन्धितैलसाराद्यैः सलिलैस्तीर्थपावनैः ॥4.23.४०॥&#xA;चन्दनैः केसरैः पिष्टैः पिशङ्गैः स्वर्णचूर्णकैः ।&lt;br&gt;&#xA;संस्नाप्य घर्घरीं स्वर्णबुट्टरत्नादिसम्भृताम् ॥४१॥&#xA;निधारयामासुरपि शाटीं सौवर्णभासुरीम् ।&lt;br&gt;&#xA;कञ्चुकीं कानकीं सूक्ष्मतन्तूत्थां कचलीं तथा ॥४२॥&#xA;चोलीं च कुचलीं स्वर्णवर्णां च नक्तकं शुभम् ।&lt;br&gt;&#xA;रक्तरूपां सूक्ष्मशाटीसहायिशाटिकां ददुः ॥४३ ॥&#xA;केशवेशं च कबरीं धम्मिलं भूषणानि च ।&lt;br&gt;&#xA;सफुलकं ग्रथनं च कृत्वा सुमुकुटं न्यधुः ॥४४॥&#xA;ललाटिकां बालपाशीं चूडामणिं च शृङ्खलाम् ।&lt;br&gt;&#xA;चूडामणिं कर्णभूषामीरयाने च बालिकाम् ॥४५॥&#xA;नत्थीं च चन्द्रिकां फुल्लीं टिप्पकीं रत्नचक्रिकाम् ।&lt;br&gt;&#xA;पट्टपत्रीं फुल्लमालां मुद्गमालां च माषजाम् ॥४६॥&#xA;चणहारान् मणिहारान् पर्वहारान् न्यधुर्गले ।&lt;br&gt;&#xA;कटके शृङ्खले सिंहकटके भुजबन्धके ॥४७॥&#xA;ऊर्मिकाश्चाङ्गुलिचक्राण्यपि प्रपद्मपत्रिकाम् ।&lt;br&gt;&#xA;रशनां धारयामासुर्झञ्झीरे घुर्घुरीयुते ॥४८॥&#xA;किङ्किणीजालनादाढ्यै कटके काम्बिके न्यधुः।&lt;br&gt;&#xA;पादाङ्गुलीयकान्यूर्ध्वचन्द्राढ्यानि न्यधुस्तथा ॥४९॥&#xA;कण्ठीं ललन्तिकां ग्रैवेयकाणि कुण्डलानि च ।&lt;br&gt;&#xA;मुक्ताहारादिकान् हारान् गुच्छगोस्तनमालिकाः ॥4.23.५० ॥&#xA;कङ्कणे मेखलां मञ्जीरे च न्यधारयत्तदा ।&lt;br&gt;&#xA;नखालक्तकदानं च करपादतलादिषु ॥५१ ॥&#xA;ओष्ठगण्डकपोलादौ भाले स्तनयोः रञ्जनम् ।&lt;br&gt;&#xA;कज्जलं नेत्रयोर्देहे वेषे स्वर्णादिचूर्णकम् ॥५२॥&#xA;न्यधुस्ता योषितः कन्यारूपे रूपाभिवृद्धये ।&lt;br&gt;&#xA;पुष्पहारान्नधुश्चापि वधूटीमुकुटे शुभान् ॥५३॥&#xA;स्वल्पलज्जां सूक्ष्मशाटिकया व्यरचयन् स्त्रियः ।&lt;br&gt;&#xA;ताम्बूलचर्वणं मिष्टभोजं वारिपानकम् ॥५४॥&#xA;ददुः प्राप्ते मुहूर्तेऽथ लाग्निके मण्डपं प्रति ।&lt;br&gt;&#xA;वरं च महीमानादीनानयामासुरुत्सुकाः ॥५५॥&#xA;विप्रा वृद्धा लोमशाद्याः शिष्टाचारं व्यधुस्तदा ।&lt;br&gt;&#xA;प्रक्षाल्य चरणौ सुरेश्वरी नीराजनं व्यधात् ॥५६॥&#xA;पुपूजाऽक्षतकुसुमैर्लाजाद्यैः समवर्धयत् ।&lt;br&gt;&#xA;वरं चाथ गीतिवेदैर्वर्धितो मृत्कपालकम् ॥५७॥&#xA;सञ्चूर्ण्य नत्वा देवाँश्च गुरुं वह्निं स मण्डपे ।&lt;br&gt;&#xA;कुण्डाग्रे न्यषीदद् दर्शितासने वरराट् स हि ॥५८॥&#xA;योषाभिश्चाऽक्षतपुष्पैर्वर्धितो विप्रपुङ्गवैः ।&lt;br&gt;&#xA;निपीतो ग्रामयोषाभिश्चक्षुर्भिस्तृषितैरति ॥५९॥&#xA;हृदये गमितो दिव्यश्चात्मन्यर्पित इष्टवत् ।&lt;br&gt;&#xA;अथ स्त्रियः समानिन्युर्मण्डपं बालयोगिनीम् ॥4.23.६ ० ॥&#xA;सुरेश्वरीसहितास्ता जगुश्च लग्नगीतिकाः ।&lt;br&gt;&#xA;विप्राः कन्यां तदा गन्धाक्षतपुष्पादिभिर्द्रुतम् ॥६१ ॥&#xA;वर्धयामासुरुच्चैश्च मङ्गलानि जगुर्मुहुः ।&lt;br&gt;&#xA;दिनं सङ्कल्पयामासुर्न्यषादयन् सुरान्तिके ॥६२॥&#xA;कन्यकां वामभागे श्रीकृष्णनारायणस्य वै ।&lt;br&gt;&#xA;गणेशादिपूजनं च कारयामासुरित्यपि ॥६३॥&#xA;कामफलबन्धनं च मण्डपाग्निप्रपूजनम् ।&lt;br&gt;&#xA;कुण्डप्रपूजनं विप्रवृद्धादिपूजनं तथा ॥६४॥&#xA;प्रायश्चित्तं तु शुद्ध्यर्थं कारयामासुरित्यथ ।&lt;br&gt;&#xA;श्राद्धादितर्पणं चापि कुलदेवादिपूजनम् ॥६५ ॥&#xA;कारयित्वा वरगले कन्याहस्तेन मालिकाम् ।&lt;br&gt;&#xA;पुष्पाणां दापयामासुः पुष्पाक्षतादिवर्धनम् ॥६६॥&#xA;वरहस्तेन कन्यायाः कण्ठेऽपि मालिकां तथा ।&lt;br&gt;&#xA;वस्त्रग्रन्थिमतो विप्राश्चक्रुस्ततोऽभिदानकम् ॥६७॥&#xA;अग्नेः प्रदक्षिणां चतुर्वारं च नमनार्चनम् ।&lt;br&gt;&#xA;कारयामासुरेवैतौ हवनं हविषां तथा ॥६८॥&#xA;हस्तग्रहं पिता तत्र कारयामास दानकृत् ।&lt;br&gt;&#xA;वरहस्ते ददौ हस्तं कन्यायास्तु निकामतः ॥६९॥&#xA;निकामदेवो विप्रर्षिश्चाशीर्वादान् ददौ तदा ।&lt;br&gt;&#xA;महाभाग्यवती पुत्रि भव नारायणी सदा ॥4.23.७०॥&#xA;बालकृष्णः प्रजग्राह करं कन्यार्पितं करे ।&lt;br&gt;&#xA;सहधर्मान् चरतां वै तादात्म्यं चरतां सदा ॥७१ ॥&#xA;ददुर्विप्रा आशिषश्च दानं ददुः परे जनाः ।&lt;br&gt;&#xA;हस्तद्रव्यं ददुश्चापि बहुरत्नादिसम्भृतम् ॥७२॥&#xA;दक्षिणाऽर्हणदानानि विप्रेभ्यः प्रददौ पिता ।&lt;br&gt;&#xA;श्रीमद्गोपालकृष्णाद्या ददुर्दानानि भूरिशः ॥७३॥&#xA;गोदानादिसमस्तानि महादानानि वै ददुः ।&lt;br&gt;&#xA;कवलं च मिथस्तत्र जगृहतुर्वधूवरौ ॥७४॥&#xA;अन्योन्यस्य मुखे प्रेम्णा ददतुस्तत्र मण्डपे ।&lt;br&gt;&#xA;ऊर्मिकाखेलनं तत्र चक्रतुर्जलपात्रके ॥७५॥&#xA;परिहारं तु भूदेवाश्चक्रुर्वै योषितस्तदा ।&lt;br&gt;&#xA;गीतिकापूर्वकं रम्ये मन्दिरे दम्पतीं शुभे ॥७६ ॥&#xA;निन्युर्हास्यानि चक्रुश्च ददुस्ताभ्यां सुभोजनम् ।&lt;br&gt;&#xA;जलपानं तथा ताम्बूलकं ददुश्च वै रहः ॥७७॥&#xA;शयनं प्रददुस्तत्र वधूटी पारितोषिकम् ।&lt;br&gt;&#xA;प्राप्य सिषेवे कान्तं चाऽथ प्राघुणास्तथा प्रजाः ॥७८॥&#xA;भुक्त्वा व्यधुश्च शयनं प्रातर्जातं ततो जनाः ।&lt;br&gt;&#xA;पञ्चम्यामाषाढशुक्ले स्नात्वा भुक्त्वा समुत्सुकाः ॥७९॥&#xA;दम्पतीवाहिनीयुक्ताः सज्जा गन्तुं ततोऽभवन् ।&lt;br&gt;&#xA;पितानिकामदेवश्च धनं प्रादान्महोत्तमम् ॥4.23.८०॥&#xA;यौतकं बहुधा तत्र दिव्यं सर्वं विशेषतः ।&lt;br&gt;&#xA;प्रददौ कन्यका सापि श्रीमत्कृष्णनरायणम् ॥८ १ ॥&#xA;पति प्राह पितरौ मे सह कृष्ण नय त्वया ।&lt;br&gt;&#xA;धूनीग्रामे पितरौ मे मद्वियोगेन दुःखितौ ॥८२॥&#xA;स्यातां तस्माद् भवत्क्षेत्रं नय कृष्ण कृपां कुरु ।&lt;br&gt;&#xA;अथ तावत् समागत्य पादौ धृत्वा हरेरपि ॥८३ ॥&#xA;प्राह निकामदेवोऽपि नय नौ वै निजं गृहम् ।&lt;br&gt;&#xA;हरिः प्राह तथास्त्वेवं तथा गोपालकृष्णकः ॥८४॥&#xA;निन्ये स्नुषापितरौ तौ निजां कुङ्कुमवापिकाम् ।&lt;br&gt;&#xA;सुरेश्वरी तथा निकामदेवो बालयोगिनी ॥८५॥&#xA;ययुः कृष्णस्य वाहिन्या समं कुङ्कुमवापिकाम् ।&lt;br&gt;&#xA;धूनीग्रामजनाश्चाऽन्ये ययुर्भक्ता हरेस्तु ये ॥८६॥&#xA;प्रस्थानं चक्रिरे सर्वे मध्याह्ने भोजनोत्तरम् ।&lt;br&gt;&#xA;देववाद्यान्यवाद्यन्त पुष्पवृष्टिर्बभूव ह ॥८७॥&#xA;सुरेश्वर्या जिता माया जितः कृष्णः सुतार्पणात् ।&lt;br&gt;&#xA;जितो मोक्षश्चेति वाणी सुराणामभवद्दिवि ॥८८॥&#xA;अथ स्वर्गसमो ग्रामो मण्डपो दिव्यकानकः ।&lt;br&gt;&#xA;यज्ञशाला रसशाला महानसानि यान्यपि ॥८९ ॥&#xA;सर्वं तिरोऽभवत् सद्यः प्रस्थिते परमेश्वरे ।&lt;br&gt;&#xA;मिष्टान्नानि प्रसादानि देवाद्या निन्युरुत्सुकाः ॥4.23.९०॥&#xA;तीर्थानि च सुराद्याश्च ययुर्विस्मयमच्युते ।&lt;br&gt;&#xA;दासा दास्यो हरिकृता अदृश्यतां ययुर्द्रुतम् ॥९ १ ॥&#xA;वाहयित्वा वाहिनीं स्वां बालयोगिनिकापतिः ।&lt;br&gt;&#xA;बालकृष्णः प्रियायुक् चाऽऽययौ कुङ्कुमवापिकाम् ॥९२॥&#xA;मङ्गलानि समस्तानि तत्राऽऽसन् कृष्णमन्दिरे ।&lt;br&gt;&#xA;पिता प्रददौ दानानि भोजनानि मधूनि च ॥९३॥&#xA;महीमानादिपूजां स प्रचकार तथाऽर्पणम् ।&lt;br&gt;&#xA;धनादीनां यथायोग्यं व्यसर्जयतत्तः परम् ॥९४॥&#xA;महीमानाः प्रसन्नाश्च प्रययुः स्वालयाँस्ततः ।&lt;br&gt;&#xA;वध्वाः पित्रे च मात्रे च बालकृष्णः सुवर्णजम् ॥९५॥&#xA;मन्दिरं नित्यवासार्थं प्रददौ भोग्यजातकम् ।&lt;br&gt;&#xA;प्रापतुस्तौ परानन्दं जामातारं हरिं प्रभुम् ॥९६॥&#xA;प्राप्यकन्यामहाभाग्यं वीक्ष्य ययतुर्हर्षणम् ।&lt;br&gt;&#xA;निवृत्तौ तावृणात् कन्यां दत्वा तु विधिना ततः ॥९७॥&#xA;युयुजाते हरेर्मूर्तौ मोक्षार्थं तावहर्निशम् ।&lt;br&gt;&#xA;अथैकदा श्रीनिकामदेवः पप्रच्छ तं हरिम् ॥९८॥&#xA;श्रेयसे श्रेष्ठमत्रैव साधनं मोक्षकृत्तु यत् ।&lt;br&gt;&#xA;बद्रिके श्वशुरं मोक्षमानसं वीक्ष्य वै ततः ॥९९॥&#xA;मोक्षयोगं स्वजामाता बोधयामास सर्वथा ।&lt;br&gt;&#xA;यत् प्राप्य मानवाश्चापि मोक्षं तूर्णमवाप्नुयुः ॥4.23.१० ०॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने महीमानानां भोजनादि, शृङ्गारः, मण्डपं प्रतिगमनम्, श्रीकृष्णस्य शृङ्गारो मण्डपं प्रतिगमनम्, विधिश्चोद्वाहः कुङ्कुमवापिकां प्रत्यागमनं चेत्यादिनिरूपणनामा त्रयोविंशोऽध्यायः ॥२३ ॥&lt;/p&gt;</description>
    </item>
    <item>
      <title>०२४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/024/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/024/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि श्रेयसे श्वशुरो हरिम् ।&lt;br&gt;&#xA;पप्रच्छाऽऽत्यन्तिकं मोक्षं कथं स स्याद् वदात्र मे ॥१ ॥&#xA;जामाता श्रीबालकृष्णोऽवतारी पुरुषोत्तमः ।&lt;br&gt;&#xA;उपादिदेश निकामदेवाय मोक्षसाधनम् ॥२ ॥&#xA;पूज्यतम श्वशुराऽत्र वदामि मोक्षसाधनम् ।&lt;br&gt;&#xA;मोक्षयोगं सुसुलभं दुर्भाग्यानां तु दुर्लभम् ॥३ ॥&#xA;साक्षात् कृष्णप्रसङ्गेन मुच्यते भवबन्धनात् ।&lt;br&gt;&#xA;कृष्णे सर्वस्वदाता वै मुक्तो भवति मायिकात् ॥४ ॥&#xA;कन्यां कृष्णाय दाता वै याति मत्परमं पदम् ।&lt;br&gt;&#xA;कृष्णतादात्म्यमापन्ना कन्योद्धरति तत्कुलम् ॥५ ॥&#xA;कृष्णनारायणभक्त्या मानवा यान्ति तत्पदम् ।&lt;br&gt;&#xA;श्रीकृष्णमन्दिराऽऽवासा वसन्ति चाऽक्षरे ततः ॥६ ॥&#xA;श्रीकृष्णे कृतविश्वासा मोक्षं यान्ति हि शाश्वतम् ।&lt;br&gt;&#xA;यस्य नारायणी पुत्री स? मोक्षगतो हि सः ॥७ ॥&#xA;कुङ्कुमवापिकातीर्थं तारयत्येव वासिनम् ।&lt;br&gt;&#xA;सत्सङ्गो मोक्षदश्चास्ति कृतो नारायणे परः ॥८ ॥&#xA;सतां समागमः श्रेष्ठश्रेयसः साधनं सदा ।&lt;br&gt;&#xA;सतीसाध्वीप्रसङ्गेन नार्यो यान्ति परं पदम् ॥९ ॥&#xA;सेवया प्राप्यते सतां प्रसन्नता तया हरिः ।&lt;br&gt;&#xA;हरेः प्राप्तौ परा प्राप्तिर्मोक्षार्थं नैव विद्यते ॥4.24.१ ०॥&#xA;एषा तु सुलभा विप्रवर्य भवता चार्जिता ।&lt;br&gt;&#xA;प्राप्तव्यो विद्यते नाऽन्यः ततोऽहं परमेश्वरः ॥१ १॥&#xA;नारायणीं महालक्ष्मीं नारायणं परेश्वरम् ।&lt;br&gt;&#xA;ध्यात्वा स्नेहेन सेवित्वा मुच्यते कर्मबन्धनात् ॥१२॥&#xA;सोऽहं नारायणश्चाऽस्मि लक्ष्मीश्च बालयोगिनी ।&lt;br&gt;&#xA;या सा बद्रीप्रिया बद्रिकाश्रमेऽस्ति मम प्रिया ॥१ ३॥&#xA;बद्रिका सा भवत्पुत्री मम भार्या त्वयाऽर्पिता ।&lt;br&gt;&#xA;एवं मां तां भवान् ध्यात्वा मद्रूपः सम्भविष्यति ॥१४॥&#xA;श्रेयसे त्वाययोः साक्षात्सेवाज्ञानं भवद्धितम् ।&lt;br&gt;&#xA;तत् कृत्वाऽत्र महत्तीर्थे स्वयं मोक्षं गमिष्यसि ॥१५॥&#xA;गुरुदेवर्षिसिद्धर्षिसेवा साधुसमागमः ।&lt;br&gt;&#xA;ब्रह्मात्मवेदनं भक्तिर्मोक्षसाधनमुत्तमम् ॥१६॥&#xA;मोक्षयोगो महानस्ति सर्वयोगेश्वरः सुखः ।&lt;br&gt;&#xA;हरेर्मूर्तिः सदा योगो मोक्षयोगो महत्तमः ॥१७॥&#xA;मूलं संसारवृक्षस्य ममाऽहं चेति नित्यदा ।&lt;br&gt;&#xA;तन्ममाऽहं परे कृष्णे योजितं मयि मोक्षकृत् ॥१८॥&#xA;अहं मायाङ्कुरो बोध्यो वासना मूलमेव सा ।&lt;br&gt;&#xA;ममेति स्कन्धवान् वृक्षः शाखाः क्षेत्रगृहाणि च ॥१९॥&#xA;दाराः सख्यः पल्लवाश्च धनधान्यादिपत्रिकाः ।&lt;br&gt;&#xA;पापमञ्जरिकाव्याप्तो दुःखादिमलदस्तथा ॥4.24.२० ॥&#xA;तस्य प्रछित्तये कृष्णमाहात्म्यज्ञानमुत्तमम् ।&lt;br&gt;&#xA;अर्जयित्वा विद्ययाऽहंवृक्षश्छेद्यो हि पण्डितैः ॥२१ ।&lt;br&gt;&#xA;ततो ब्रह्मरसं पीत्वा दिव्यतृप्तिप्रदं परम् ।&lt;br&gt;&#xA;प्रयान्त्येव परब्रह्म प्राज्ञा निर्वृत्तिमुत्तमाम् ॥२२॥&#xA;नाऽयं देहो हि विप्रोऽस्ति नाऽऽत्मा वा विप्र उच्यते ।&lt;br&gt;&#xA;वित्तिं प्राप्तो हरेर्यः स विप्रो माहात्म्यवित्तियुक् ॥२३॥&#xA;त्वमहं चेति संसारो भिन्नवासनया कृतः ।&lt;br&gt;&#xA;मयि विप्रेश्वरे कृष्णेऽर्पणात् त्वमादि लीयते ॥२४॥&#xA;गृहं दारा धनं वंशो लीयन्ते चास्य वासनाः ।&lt;br&gt;&#xA;तद्गृहं यत्र वसति सा दारा दीर्यते यया ॥२५॥&#xA;तद्धनं यत्सहायार्थं वंशः स यस्तु शाश्वतः ।&lt;br&gt;&#xA;नारायणो गृहं नित्यं दारा बुद्धिः प्रमोक्षिणी ॥२६॥&#xA;भक्तिर्धनं दूरमार्गे सहायदं तथाऽव्ययम् ।&lt;br&gt;&#xA;वंशः स एव मुक्तानां वंशा ये ते मताश्च नः ॥२७॥&#xA;ब्रह्मरसो महद् भोज्यं येन जीवति सर्वदा ।&lt;br&gt;&#xA;यन्मुक्तये कृतं तद्वै पुरुषार्थः प्रकीर्तितः ॥२८॥&#xA;मूर्ध्नि कण्ठे ललाटे च हृदये च निजे हरिम् ।&lt;br&gt;&#xA;ध्यायेदात्मनि चात्मस्थं यः स मुच्येत बन्धनात् ॥२९॥&#xA;निकामदेव कामानां यदा लयो मयीश्वरे ।&lt;br&gt;&#xA;तदा निष्कामतामेत्य ब्रह्मरसान् समश्नुते ॥4.24.३०॥&#xA;यथाऽग्निर्वर्धते काष्ठैस्तेजस्वी जायते बहुः ।&lt;br&gt;&#xA;काष्ठानि संविधायैव भस्मरूपाणि नान्यथा ॥३१ ॥&#xA;तथाऽऽत्मा वर्धते पुण्यैः सुप्रकाशः प्रजायते ।&lt;br&gt;&#xA;पुण्यानि भस्मसात् कृत्वा ब्रह्मरसं समश्नुते ॥३५॥&#xA;पुण्यं वा यदि वा पापं महारण्यं भवाय तत् ।&lt;br&gt;&#xA;पुण्यपापेऽर्पयित्वा मे महामोक्षं प्रविन्दति ॥३३॥&#xA;ज्ञात्वा मां परमात्मानं स्वात्मस्थं स्वामिनं पतिम् ।&lt;br&gt;&#xA;प्रभुं दिव्यगुणागारं मुच्यते ब्रह्मरूपभाक् ॥३४॥&#xA;अहं ब्रह्म परब्रह्मलग्नोऽस्मि स्थूलवर्जितः ।&lt;br&gt;&#xA;अहं ब्रह्म परब्रह्मलग्नोऽस्मि सूक्ष्मवर्जितः ॥३५॥&#xA;अहं ब्रह्म परब्रह्मलग्नोऽस्मि हेतुवर्जितः ।&lt;br&gt;&#xA;अहं ब्रह्म परब्रह्मलग्नोऽस्मि व्योमवर्जितः ॥३६॥&#xA;अहं ब्रह्म परब्रह्मलग्नोऽस्मि स्थानवर्जितः ।&lt;br&gt;&#xA;अहं ब्रह्म परब्रह्मलग्नोऽस्मि मात्रवर्जितः ॥३७॥&#xA;अहं ब्रह्म परब्रह्मलग्नोऽस्मीन्द्रियवर्जितः ।&lt;br&gt;&#xA;अहं ब्रह्म परब्रह्मलग्नोऽस्मि प्राणवर्जितः ॥३८८॥&#xA;अहं ब्रह्म परब्रह्मलग्नोऽस्मि चार्थवर्जितः ।&lt;br&gt;&#xA;अहं ब्रह्म परब्रह्मलग्नोऽस्मि दिव्यतान्वितः ॥३९॥&#xA;अहं ब्रह्म परब्रह्मप्रभ्वऽस्मि ज्ञानभानवान् ।&lt;br&gt;&#xA;परब्रह्मणि लग्नोऽस्मि शेषो दासश्च किङ्करः ॥4.24.४०&lt;br&gt;&#xA;नान्यन्मे रोचते कृष्णमन्तरा दृष्टिसृष्टिषु ।&lt;br&gt;&#xA;इत्येवं त्वात्मनो ब्राह्मीं भां ज्ञात्वा मुच्यते भवात् ॥४१&lt;br&gt;&#xA;ततो न मरणं दुःखं न रोगो नरकं न च ।&lt;br&gt;&#xA;न पापैर्युज्यते विज्ञो निरये न च पच्यते ॥४२।&lt;br&gt;&#xA;न गर्भे न तथा बाह्ये वासोऽस्य मायिकः क्वचित् ।&lt;br&gt;&#xA;कृष्णनारायणं प्राप्तः श्वेतनारायणो हि सः ॥४३&lt;br&gt;&#xA;भक्त्या च सेवयोपासनया मां लभते स हि ।&lt;br&gt;&#xA;ध्यानेन कीर्तनेनापि पूजनेन जपेन मे ॥४४।&lt;br&gt;&#xA;स्तवनेन व्रतेनाऽपि दानेन च मखेन च ।&lt;br&gt;&#xA;मय्यर्पितेन सर्वेण शुद्धात्मा ब्रह्म जायते ॥४५।&lt;br&gt;&#xA;नारायणेतिमन्त्रेण कृष्णनारायणेन च ।&lt;br&gt;&#xA;अनादिश्रीकृष्णनारायणेन याति मोक्षणम् ॥४६।&lt;br&gt;&#xA;मम भक्त्या निःकृष्टोऽपि सर्वमाप्नोति चोत्तमम् ।&lt;br&gt;&#xA;स्वर्गं वा शाश्वतानन्दाऽक्षरं धाम प्रयात्यपि ॥४७।&lt;br&gt;&#xA;तुष्याम्यहं यथा भक्त्या सेवया चार्पणेन च ।&lt;br&gt;&#xA;तथा नाऽन्येन तुष्यामि तुष्यामि साधुसेवया ॥४८।&lt;br&gt;&#xA;महतां श्रेयसां मूले प्रसवः पुण्यसन्ततेः ।&lt;br&gt;&#xA;जीवितस्य फलं स्वादु स्मरणं मे सदा द्विज ॥४९।&lt;br&gt;&#xA;मुञ्चन्त्यश्रूणि संहर्षात् सम्प्रहृष्टतनूरुहाः ।&lt;br&gt;&#xA;गायन्ति सामसूक्तानि मयि वासं गता जनाः ॥4.24.५०।&lt;br&gt;&#xA;परब्रह्म प्रगायन्तो ब्रह्मरूपेतिसंस्थिताः ।&lt;br&gt;&#xA;भक्त्या प्रणामकर्तारो वैष्णवाः पावना भुवि ॥५१ ॥&#xA;श्रीभक्तजनवात्सल्यं कृष्णभक्तानुमोदनम् ।&lt;br&gt;&#xA;हरिलीलाश्रवःप्रीतिं प्राप्तानां सफलो भवः ॥५२॥&#xA;येन सर्वार्पणेनैव कृष्णे भक्तिर्निवेदिता ।&lt;br&gt;&#xA;भावो निवेशितः कृष्णे महाभागवतो हि सः ॥५३॥&#xA;अर्चयत्येव मां नित्यं ध्यायति मां रटत्यपि ।&lt;br&gt;&#xA;सर्वरागविनिर्मुक्तो म्लेच्छो विप्रोत्तमो हि सः ॥५४॥&#xA;मोक्षगत्यै प्रवृत्तो यो मत्कृपापात्रमेव यः ।&lt;br&gt;&#xA;पावनः स मनुष्याणां स पूज्यः स यथा हरिः ॥५५॥&#xA;पुनाति श्रीहरेर्भक्तश्चाण्डालोऽपि तु पावनः ।&lt;br&gt;&#xA;यद्गृहे श्रीहरिश्चास्ते यच्चित्ते श्रीनरायणः ॥५६॥&#xA;तस्मै देयं ततो ग्राह्यं पावनः पापिनां हि सः ।&lt;br&gt;&#xA;श्रुत्वाऽन्यं पापिनं पापमुक्तये स्तौति मां हि सः ॥५७॥&#xA;दयां कुरु प्रपन्नाय तवाऽस्मीति दयां कुरु ।&lt;br&gt;&#xA;एवं भूताऽभयदस्य वशे कृष्णो हि वर्तते ॥५८॥&#xA;वेदमन्त्रिसहस्रेभ्यो व्रत्ययुतेभ्य एव च ।&lt;br&gt;&#xA;तापसानां कोटितश्च कृष्णभक्तो विशिष्यते ॥९९॥&#xA;एकान्तिनो हरेर्भक्ता दिव्येन वर्ष्मणाऽक्षरम् ।&lt;br&gt;&#xA;तेनैव वपुषा भक्त्या यद्वा यान्ति परं पदम् ॥4.24.६० ॥&#xA;एकान्तज्ञानभक्त्याढ्यश्चानन्यभावसम्भृतः ।&lt;br&gt;&#xA;हरेः प्रियतमो नित्यं भक्तावव्यभिचारवान् ॥६१ ॥&#xA;आपत्स्वपि न मुञ्चेत प्रीतिं मय्यनपायिनीम् ।&lt;br&gt;&#xA;मां स्मरन् मां चाश्रयँश्च मे चित्तान्नोपसर्पति ॥६२॥&#xA;नाऽधीतो न मखी नैव व्रती नाऽऽचारवान्नपि ।&lt;br&gt;&#xA;भक्तिं मे वहते यस्तु कृत्यकृत्यः स वै मतः ॥६३॥&#xA;तपसां च मखानां च वेदानां पारगा अपि ।&lt;br&gt;&#xA;विना भक्तिं गतिं नैव यान्ति यां भक्तियोगिनः ॥६४॥&#xA;यः कश्चिच्छ्रीकृष्णभक्तोऽप्यनाचारोऽप्यनाश्रमी ।&lt;br&gt;&#xA;तथापि जगतां सूर्य इवोदितः स पावनः ॥६५॥&#xA;अपि पापप्रयोगाश्च देहेन्द्रियवशा जनाः ।&lt;br&gt;&#xA;भक्ता मे यान्त्यक्षरं यन्नारायणपरायणाः ॥६६॥&#xA;दृढा नारायणे भक्तिर्येषां चाऽव्यभिचारिणी ।&lt;br&gt;&#xA;तुच्छं स्वर्गसुखं तेषां भक्तिः शाश्वतमोक्षदा ॥६७॥&#xA;कर्ममयेऽत्र संसारे प्रपन्नानां करात् प्रभुः ।&lt;br&gt;&#xA;भुङ्क्तेऽन्नजलताम्बूलं तुष्टो भवति मोक्षदः ॥६८॥&#xA;यो न कृष्णं भोजयति न पाययति सेवते ।&lt;br&gt;&#xA;पूजयत्येव नैवाऽपि तस्य सर्वं निरर्थकम् ॥६९॥&#xA;कथां न संशृणुते स बधिरो माययाऽऽवृतः ।&lt;br&gt;&#xA;दर्शनं कुरुते नैव सोऽत्राऽन्धोऽज्ञानसंवृतः ॥4.24.७०॥&#xA;नाम्नां च कीर्तने मेऽत्र न यस्य पुलकोद्गमः ।&lt;br&gt;&#xA;हृदुल्लासोऽपि नैवाऽस्ति सोऽस्ति कुणप एव ह ॥७ १ ॥&#xA;मयि भक्तिमतां विप्र मुक्तिर्दासीव वर्तते ।&lt;br&gt;&#xA;मय्यनन्यमनसा तु सर्वथा भवसङ्क्षयः ॥७२॥&#xA;यमोऽपि स्वदूतवर्गान् प्रातर्गदति नित्यशः ।&lt;br&gt;&#xA;वैष्णवान् वर्जयित्वैव चरन्त्ववैष्णवान् प्रति ॥७३॥&#xA;नाऽहं वैष्णवभक्तानां प्रभुर्दण्डधरोऽपि सन् ।&lt;br&gt;&#xA;अनाचारी दुराचारी विष्णुभक्तो हि मुच्यते ॥७४॥&#xA;अनन्यभक्तिमान् कृष्णे कृष्णनिश्चयशोभनः ।&lt;br&gt;&#xA;साधुधर्मा परो दिव्यो भवत्येव स उत्तमः ॥७५॥&#xA;यस्य भक्तिः स्थिरा कृष्णे प्रत्यणु वर्ष्मणि स्थिता ।&lt;br&gt;&#xA;सर्वार्थास्तस्य करगा मुक्तिर्हस्तेऽस्य वर्तते ॥७६॥&#xA;मया विनिर्मिता माया सर्वेषां बन्धनप्रदा ।&lt;br&gt;&#xA;या सा तस्य भवत्येवाऽनुकूला भक्तिमोक्षदा ॥७७॥&#xA;तरन्ति ते मम मायां प्रपद्यन्ते तु मां धिया ।&lt;br&gt;&#xA;भक्त्या तुष्यामि श्रीनाथः सेवया यावदात्मना ॥७८॥&#xA;नान्योपायैस्तुष्टिमेमि यथैमि चार्पणात्मना ।&lt;br&gt;&#xA;संसारो गारलो वृक्षस्तस्य फले शुभे युगे ॥७९॥&#xA;मयि स्नेहमयी भक्तिस्तथा साधुसमागमः ।&lt;br&gt;&#xA;पितरस्तस्य तुष्यन्ति प्रनृत्यन्ति पितामहाः ॥4.24.८० ॥&#xA;सत्सङ्गं च तथा भक्तिं कुर्वन् कुलेऽस्ति चेज्जनः ।&lt;br&gt;&#xA;जलान्नानि मया विप्र निर्मितानि प्रशान्तये ॥८ १ ॥&#xA;तथापि नैव मां लोका भजन्ते मोहसम्पदः ।&lt;br&gt;&#xA;पापा द्विष्टा मम स्मृत्या यान्त्यमायं पदं मम ॥८२॥&#xA;जडा अपि जना ये मच्छरणं सङ्गता भुवि ।&lt;br&gt;&#xA;तेऽपि मायामतिक्रम्य प्रयान्ति परमाऽक्षरम् ॥८३॥&#xA;नमस्यो जायते देही नमस्कारपरोऽपि मे ।&lt;br&gt;&#xA;योऽहमन्तर्निविष्टोऽस्मि हृदयालयशोभनः ॥८४॥&#xA;मम योगेन दिव्यो मे भक्तो मुक्तोऽस्ति सर्वदा ।&lt;br&gt;&#xA;तं सर्वसाक्षिणं कृष्णं नमस्येत हृदाऽनिशम् ॥८२॥&#xA;नमस्कारे सुशक्तोऽपि न मां नमस्करोति यः ।&lt;br&gt;&#xA;सोऽत्र मग्नो महाघोरे संसारे न तरिष्यति ॥८६॥&#xA;कृष्णनारायणे चैका मयि भावनमस्कृतिः ।&lt;br&gt;&#xA;पुनाति सद्यश्चाण्डालं किमुताऽन्यजनानिह ॥८७॥&#xA;कृत्वा सुदण्डवन्नारायणं मां प्रणमेत्तु यः ।&lt;br&gt;&#xA;स प्राप्नोति गतिं श्रेष्ठां सहस्रमखजोर्जिताम् ॥८८॥&#xA;संसारे दुष्टकान्तारे धावतां देहिनामिह ।&lt;br&gt;&#xA;मयि कृष्णे नमस्कारो विश्रान्तिदश्च तारकः ॥८९॥&#xA;आसीनो वा शयानो वा भुञ्जानो विहरन्नपि ।&lt;br&gt;&#xA;अनादिश्रीकृष्णनारायणाय नम उच्चरेत् ॥4.24.९० ॥&#xA;मम नाम सुलभं वै जिह्वा दत्ता तदर्थिनी ।&lt;br&gt;&#xA;तथापि न गृणन्त्येते नारकाः किं तदद्भुतम् ॥९१ ॥&#xA;अनन्तसृष्टिजा व्यासाः शेषाश्चाऽनन्तरूपिणः ।&lt;br&gt;&#xA;मम लीलाचरित्राणां नाम्नां नान्तं प्रयन्ति ते ॥९२॥&#xA;मतिक्षयान्निवर्तन्ते न मे गुणक्षयात् क्वचित् ।&lt;br&gt;&#xA;अवशोऽपि वदेत् कृष्ण मुच्यते सर्वबन्धनात् ॥९३॥&#xA;बद्धः परिकरस्तेन सर्वथा चाऽक्षरं प्रति ।&lt;br&gt;&#xA;स्वप्नेऽपि मां स्मरत्येषो मोक्षाय कल्प्यते द्विजः ॥९४॥&#xA;नमः श्रीबालकृष्णाय श्रीकृष्णस्य शुभाय च ।&lt;br&gt;&#xA;वहन् भावेन भक्तोऽसौ यमाय नैव कल्पितः ॥९५॥&#xA;सूर्योदयेऽन्धतमसां क्षयवन्मम कीर्तने ।&lt;br&gt;&#xA;पापानां जायते विप्र क्षयो मोक्षस्ततोऽपि च ॥९६॥&#xA;पाथेयं श्रीकृतणनारायणनाम महाध्वनि ।&lt;br&gt;&#xA;गच्छतां मध्यलोकानां विघ्नानां विनिवारकम् ॥९७॥&#xA;श्रीकृष्णश्रीकृष्णनारायणश्रीकृष्णमाधव ।&lt;br&gt;&#xA;जपन्नरोऽक्षरं याति युगेषु सर्वदा सदा ॥९८॥&#xA;जिह्वायां श्रीबालकृष्णहरे यस्य स मोक्षगः ।&lt;br&gt;&#xA;सर्वसारोत्तमसारश्चाराधनं हरेर्मम ॥९९॥&#xA;पूज्योऽसि मच्छ्वशुरोऽसि नारायणीपिताऽसि च ।&lt;br&gt;&#xA;सर्वथा चानुग्राह्योऽसि मोक्षे स्थितोऽसि मानद ॥4.24.१० ०॥&#xA;जामातारं च मां लब्ध्वा दत्वा दानं सुतात्मकम् ।&lt;br&gt;&#xA;किमन्यच्छिष्यते मोक्षे निकामदेव मे वद ॥१०१ ॥&#xA;सम्पन्नं सर्वकार्यं ते निष्पन्नं मोक्षणं शुभम् ।&lt;br&gt;&#xA;कृतकृत्योऽसि भगवन् मद्रहस्यं तवोदितम् ॥१ ०२॥&#xA;प्रभोकृष्ण जयकृष्ण माधवीकृष्ण सञ्जपन् ।&lt;br&gt;&#xA;श्रीकृष्ण ललिताकृष्ण जपन् याहि ममाऽक्षरम् ॥१ ०३॥&#xA;बालायोगिनिकाकृष्ण बालाकृष्णेति सञ्जपन् ।&lt;br&gt;&#xA;मे कृष्णो वल्लभः स्वामी जपन् याहि ममाऽक्षरम् ॥१ ०४॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने निकामदेवाख्येन मोक्षयोगं प्रति पृष्टः श्रीकृष्णनाराणस्तस्मै मोक्षयोगमुपादिदेशेतिनिरूपणनामा चतुर्विंशोऽध्यायः ॥२४ ॥&lt;/p&gt;</description>
    </item>
    <item>
      <title>०२५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/025/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/025/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि ततः कृष्णनरायणः ।&lt;br&gt;&#xA;पुनः स्वरूपयोगं स्वं सुभक्ताय त्वुपादिशत् ॥१ ॥&#xA;स्वरूपं श्रीकृष्णनारायणं मानवविग्रहम् ।&lt;br&gt;&#xA;आश्रित्य वर्तते यस्तु तस्य मोक्षोऽस्ति सर्वथा ॥२ ॥&#xA;परेऽक्षरे राजमानो राजाधिराज ईशपः ।&lt;br&gt;&#xA;अवताराऽवतारी यः सोऽहं श्रीकृष्ण एव हि ॥३ ॥&#xA;अनन्तवासुदेवानां वासुदेवोत्तमोऽस्म्यहम् ।&lt;br&gt;&#xA;अनन्तश्रीकृष्णनारायणनारायणोत्तमः ॥४ ॥&#xA;अनन्तानां भगवतां भगवानुत्तमोत्तमः ।&lt;br&gt;&#xA;अनन्तानां पुरुषाणामस्म्यहं पुरुषोत्तमः ॥५ ॥&#xA;अनन्तानामक्षराणामक्षरोत्तमशासकः ।&lt;br&gt;&#xA;अनन्तानां च मुक्तानां मुक्ताऽधिपाऽधिपोऽस्म्यहम् ॥६ ॥&#xA;असङ्ख्यानां पार्षदानां पार्षदेशेश्वरोऽस्म्यहम् ।&lt;br&gt;&#xA;असङ्ख्यानां च शक्तीनां महाशक्तीश्वरोऽस्म्यहम् ॥७ ॥&#xA;दिव्यमुक्तानिकानां च महामुक्तानिकेश्वरः ।&lt;br&gt;&#xA;समस्तसाधुसाध्वीनां श्रेष्ठसाधूत्तमोऽस्म्यहम् ॥८ ॥&#xA;असङ्ख्यानां विभवानां महाविभूत्तमोऽस्म्यहम् ।&lt;br&gt;&#xA;अनन्तांऽशांऽशरूपाणामंशी चास्मि परः पुमान् ॥९ ॥&#xA;अनन्ताऽऽवेशकर्ताऽहं महावेशेश्वरोऽस्म्यहम् ।&lt;br&gt;&#xA;असङ्ख्याधिकलानां च कलेश्वरोऽस्म्यहं प्रभुः ॥4.25.१ ०॥&#xA;विभूतीनामसङ्ख्यानां महाविभूतिपोऽस्म्यहम् ।&lt;br&gt;&#xA;माणिक्याललिताराधारमादीनां परः पतिः ॥११ ॥&#xA;सतां पतिश्चाऽक्षरेशश्चाऽक्षरातीत आत्मपः ।&lt;br&gt;&#xA;आत्मेशः सर्वसृष्टीनां पालकानां नियामकः ॥१ २॥&#xA;सच्चिदानन्दरूपोऽस्मि सदा दिव्योऽतिसुन्दरः ।&lt;br&gt;&#xA;दिव्यमूर्तिश्चैकतत्त्वात्मकोऽसङ्ख्यसुखान्वितः ॥१ ३॥&#xA;मोदप्रमोदानन्दानामाश्रयोऽस्मि महानहम् ।&lt;br&gt;&#xA;उत्सवानां समस्तानां प्रकाशकोऽस्मि पावनः ॥१४॥&#xA;समस्तानाममृतानां सागरोऽस्मि सुधाभृतः ।&lt;br&gt;&#xA;मिष्टातिमिष्टमिष्टानां रसानामस्मि शेवधिः ॥१५॥&#xA;आकर्षणानां दिव्यानां महाकर्षणमूर्तिमान् ।&lt;br&gt;&#xA;आनन्दमूर्छनानां च सदाऽस्म्यानन्दमूर्छनः ॥१ ६॥&#xA;सर्वदिव्यप्रसादानां प्रसन्नतादिवारिधिः ।&lt;br&gt;&#xA;सर्वलावण्यसुखवान् सर्वमाधुर्यसम्भृतः ॥१७॥&#xA;सर्वरम्यप्रसङ्गानां प्रसञ्जकोऽस्मि माधवः ।&lt;br&gt;&#xA;यावन्मनोरथानां च पूरकोऽस्मि तृषाहरः ॥१८॥&#xA;सर्वासां चापि तृप्तीनां तृप्तिदाताऽस्मि तर्पणे ।&lt;br&gt;&#xA;सन्तोषाणां समस्तानां तुष्टस्तोषप्रदोऽस्मि च ॥१९॥&#xA;प्रेम्णां च यावतां प्रेमप्रदोऽस्मि प्रेमभूः प्रभुः ।&lt;br&gt;&#xA;स्नेहानां स्निग्धभावनां स्नेहपूर्णो भवाम्यहम् ॥4.25.२० ॥&#xA;आसक्तीनां समस्तानामासक्तिपतिरस्म्यहम् ।&lt;br&gt;&#xA;शर्कराणां च मिष्टानां पीयूषमधुदोऽस्म्यहम् ॥२१॥&#xA;शीतलानां सुखानां च विशेषः शीतसौख्यदः ।&lt;br&gt;&#xA;उष्णानां च महानन्दप्रदानामुष्णसौख्यदः ॥२२॥&#xA;शृङ्गाराणामसङ्ख्यानां शृङ्गाररसदोऽस्म्यहम् ।&lt;br&gt;&#xA;स्वादानां च समस्तानां महास्वादभरोऽस्म्यहम् ॥२३॥&#xA;आश्लेषाणां महानन्दभरोऽस्म्यहं प्रमीलने ।&lt;br&gt;&#xA;चूम्बनानां समस्तानां सकम्पानन्ददोऽस्म्यहम् ॥२४॥&#xA;स्नेहाश्रूणां वाहकोऽस्मि प्रेमरोमोद्गमोऽस्म्यहम् ।&lt;br&gt;&#xA;पुलकानां विचित्राणां प्रपुलकोऽपि सर्वथा ॥२५॥&#xA;मोहानां च समस्तानां मुग्धतासम्भृतोऽस्म्यपि ।&lt;br&gt;&#xA;शयनानां सुषुप्तीनां विश्रान्तीनां विरामदः ॥२६॥&#xA;आरामाणां महारामो रामोऽस्मि रमतामहम् ।&lt;br&gt;&#xA;रमणोऽस्मि सकामानां कामोऽस्मि कामिनामपि ॥२७॥&#xA;रतिश्चास्मि रतानां च शान्तिश्च सिद्धयोगिनाम् ।&lt;br&gt;&#xA;पुष्टिश्चास्मि प्रपुष्टानां बलिनां बलमुत्तमम् ॥२८॥&#xA;आत्मबलं समस्तानामस्म्यहं निर्भयत्वदम् ।&lt;br&gt;&#xA;सुरभिः सौरभाणां च पुष्पमस्मि च् पुष्पिणाम् ॥२९॥&#xA;फलं चास्मि च फलिनां धातुर्धातुमतामहम् ।&lt;br&gt;&#xA;सुवर्णश्चाऽस्मि वर्णानां रूपिणां रूपमस्म्यहम् ॥4.25.३ ०॥&#xA;सुकण्ठीनां मिष्टकण्ठः सुस्वराणां स्वरोऽस्म्यहम् ।&lt;br&gt;&#xA;गीतीनां मधुरा गीतिर्नृत्यानां चैकतानता ॥३ १ ॥&#xA;हावो भावस्तथा चेष्टा चिह्नं चास्मि समस्तगः ।&lt;br&gt;&#xA;संयोगोऽस्मि धृतिश्चाऽस्मि वृषोऽस्मि सत्त्ववानपि ॥३२॥&#xA;आकाङ्क्षाऽस्मि समस्तानां मर्यादाऽस्मि च देहिनाम् ।&lt;br&gt;&#xA;आश्चर्याणां समग्राणामाश्चर्यमस्मि सर्वगम् ॥३३॥&#xA;कौतुकानां समस्तानामस्म्यहं कौतुकोत्तमः ।&lt;br&gt;&#xA;निर्वृत्तीनां रमणीनां क्रियानिर्वृत्तिरस्म्यहम् ॥३४॥&#xA;सर्वविधानां केलीनां केलिचातुर्यवानहम् ।&lt;br&gt;&#xA;योगानां च समस्तानां शाश्वतानन्दयोगदः ॥३५॥&#xA;रागाणां चापि सर्वेषां राग्यहं रञ्जनार्थकृत् ।&lt;br&gt;&#xA;शोभानां यावतीनां च शोभनोऽहं सुभासुरः ॥३६॥&#xA;मदानां मादकश्चाऽहं भोग्यानां भोगवर्धनः ।&lt;br&gt;&#xA;आभोगानां महाभोगस्वरूपोऽस्मि प्रभोगिषु ॥३७॥&#xA;द्रवाणां यावतां चास्मि स्नेहद्रवात्मकः प्रभुः ।&lt;br&gt;&#xA;वात्सल्यानां वत्सलता नैसर्गिकी भवाम्यहम् ॥३८॥&#xA;चुम्बकानां समस्तानां पिण्डचुम्बकवानहम् ।&lt;br&gt;&#xA;आन्तराणां प्रहर्षाणां महाप्रहर्षणोऽस्म्यहम् ॥३९॥&#xA;समस्तानां प्रहास्यानां मन्दहास्यं भवाम्यहम् ।&lt;br&gt;&#xA;कटाक्षाणां चेङ्गितानां कटाक्षेङ्गितवानहम् ॥4.25.४०॥&#xA;हार्दानां चान्तराणां च महाहृदयवानहम् ।&lt;br&gt;&#xA;प्रकर्षणानां सर्वेषां महाप्रकर्षणोऽस्म्यहम् ॥४१ ॥&#xA;श्रेष्ठानां च वरिष्ठानां श्रेष्ठवरेण्यधर्म्यहम् ।&lt;br&gt;&#xA;प्रवराणां वराणां च प्रवरो वरदोऽस्म्यहम् ॥०८२॥&#xA;व्यापकानामम्बराणां महाव्यापकताऽस्ति मे ।&lt;br&gt;&#xA;कल्लोलानां च खेलानां प्रखेलकोऽस्मि तद्गतः ॥४३॥&#xA;उल्लासानां विलासानां समुल्लासो विलासकृत् ।&lt;br&gt;&#xA;भावनानां च भावानां महाभावनयाऽन्वितः ॥४४॥&#xA;निवासानां च वासानां वासनानां वसानकः ।&lt;br&gt;&#xA;प्रस्थानाभिमुखानां च प्रभवाम्यवसानकृत् ॥४५॥&#xA;पारितोषिकवर्याणामुपदानां च तोषणम् ।&lt;br&gt;&#xA;स्वागतानां च मानानां मानदोऽस्मि पिता प्रभुः ॥४६॥&#xA;प्रपन्नानां चाश्रयदो महाधारोऽस्मि नाथवत् ।&lt;br&gt;&#xA;अनाथानां सुनाथोऽस्मि धवोऽस्मि धविनीगणे ॥४७॥&#xA;सौभाग्यानां तु सर्वेषां महासौभाग्यचन्द्रवान् ।&lt;br&gt;&#xA;सम्पदां च विपुलानां सम्पत्तिरस्मि शाश्वती ॥४८॥&#xA;ऋद्धीनां परमर्द्धिश्च लाभानां चात्मलाभदः ।&lt;br&gt;&#xA;प्रसेवानां चांऽगसेवास्वरूपोऽस्मि समर्पणे ॥४९॥&#xA;शुश्रूषाणां चानुवृत्तिरस्म्यहं साधुवृत्तिता ।&lt;br&gt;&#xA;साधुता च क्षमा दैन्यं त्यागिनामस्मि मत्तता ॥4.25.५०॥&#xA;शीलधर्मः समस्तेषु वीर्यं वीर्यवतामहम् ।&lt;br&gt;&#xA;अस्मि रूपं च योषासु पुंसु श्मश्रुर्भवाम्यहम् ॥५१ ॥&#xA;वध्वा अलक्तकश्चाऽस्मि मन्थरा च पदोः गतिः ।&lt;br&gt;&#xA;चाञ्चल्यं नवसंयोगाद् भवामि च निसर्गजम् ॥५२॥&#xA;आनुकूल्यं देहिनां चोपकारिणां भवाम्यहम् ।&lt;br&gt;&#xA;अनुग्रहो दया कारुण्यं हितं चास्मि साधुषु ॥५३॥&#xA;जयो जयिनां मूर्धन्यो विद्या चात्मविदामहम् ।&lt;br&gt;&#xA;तर्कः सर्वज्ञकल्पानां कवीनां काव्यमस्म्यहम् ॥५४॥&#xA;वल्लभता वल्लभानां कूजनं मन्त्रवेदिनाम् ।&lt;br&gt;&#xA;स्तवनं स्तावकानां च भवामि मिषतां मिषः ॥५५॥&#xA;लग्नता लग्निनामस्मि ग्रन्थिश्च ग्रथ्नतामपि ।&lt;br&gt;&#xA;निसर्गोऽस्मि निसर्गिस्थस्तानस्तानवतामहम् ॥९६॥&#xA;निकामदेव जानीहि चेतनानां तु चेतनः ।&lt;br&gt;&#xA;अस्म्यहं सर्वसाक्षीति प्रवर्तको निवर्तकः ॥५७॥&#xA;सर्वकर्मफलदाता सूक्ष्मः सूक्ष्माऽसुजीविनाम् ।&lt;br&gt;&#xA;स्थूलश्चास्मि च स्थूलानां दृश्योऽस्मि नेत्रिणां सदा ॥५८॥&#xA;अदृश्योऽस्मि दिव्यनेत्रविहीनानां तु देहिनाम् ।&lt;br&gt;&#xA;गोचरोऽस्मि मदर्थानां दूरेऽस्मि द्वेषिणामपि ॥५९॥&#xA;जीवनं सर्वसत्त्वानां जडानामस्मि चास्तिता ।&lt;br&gt;&#xA;योषितां नाभिपद्मेऽस्मि नराणामस्मि नृत्वके ॥4.25.६०॥&#xA;देवानां चाऽमृते ह्यस्मि पितॄणां पुण्यसञ्चये ।&lt;br&gt;&#xA;ऋषीणां ब्रह्मभावेऽस्मि मानवानां नयेऽस्मि च ॥६१ ॥&#xA;शूराणां योधने चास्मि विदुषां बहुवेदने ।&lt;br&gt;&#xA;सतीनां सत्यधर्मेऽस्मि वधूनां पतिदैवते ॥६२॥&#xA;पत्नीनां पातिव्रत्येऽस्मि पुत्राणां पितृसेवने ।&lt;br&gt;&#xA;धनिनां दानभावेऽस्मि राज्ञां धिष्ण्ये वसाम्यहम् ॥६३॥&#xA;अप्सरसां चाननेऽस्मि गान्धर्वाणां तु गायने ।&lt;br&gt;&#xA;नर्तकीनां नृत्यकार्ये सभायां च सभापतौ ॥६४॥&#xA;कथायां व्यासदेवेऽस्मि मखेऽनलेऽस्मि सर्वथा ।&lt;br&gt;&#xA;युद्धे जये स्थितश्चास्मि नीतावस्मि समुद्यमे ॥६५॥&#xA;दुग्धे गवादिपशूनामस्मि गुन्द्रे तु शाखिनाम् ।&lt;br&gt;&#xA;संस्कारे द्विदलादीनामस्मि भिक्षुकभिक्षिते ॥६६॥&#xA;मन्दिराणां मध्यदेशे भवनानां तु गोपुरे ।&lt;br&gt;&#xA;ग्रामाणां चत्वरे चास्मि नगराणां नयालये ॥६७॥&#xA;अरण्येषु पिप्पलेऽस्मि देहल्यां तु गृहे गृहे ।&lt;br&gt;&#xA;तुलस्यां वैष्णवस्थल्यां वैष्णवेऽस्मि वनेऽपि च ॥६८॥&#xA;तीर्थेषु सत्सु वर्तेऽहं पृथ्व्यां भक्तालयेऽस्मि च ।&lt;br&gt;&#xA;कालेषु ब्राह्मकालेऽस्मि सायं चारार्त्रिकेऽस्मि च ॥६९॥&#xA;नक्षत्रेऽस्मि जयन्त्यादौ बिम्बेऽस्मि श्रेष्ठपूजने ।&lt;br&gt;&#xA;सर्वमित्रेऽस्मि मनुजे शास्त्रेऽस्मि मत्कथान्विते ॥4.25.७०॥&#xA;धर्मेऽस्मि ब्रह्मचर्येऽहं श्रद्धायामस्मि दातरि ।&lt;br&gt;&#xA;भाग्यवतां पुरश्चाऽस्मि दुर्भाग्यानां तु पृष्ठतः ।&lt;br&gt;&#xA;अधश्चास्मि तु पापानामूर्ध्वमस्मि दिवौकसाम् ॥७१ ॥&#xA;आत्मनिवेदिनामस्मि देहेन्द्रियान्तरात्मसु ।&lt;br&gt;&#xA;विप्राणां वचने चास्मि मायायां सात्त्विके गुणे ॥७२॥&#xA;अन्यायानां भयं चास्मि शिक्षाऽस्मि शास्यवर्गिणाम् ।&lt;br&gt;&#xA;वादानां निर्णयश्चास्मि फलव्याप्तोऽस्मि सर्वथा ॥७३ ॥&#xA;सजातीनां प्रवाहेऽस्मि चानुपूर्व्यां तु वाङ्मये ।&lt;br&gt;&#xA;विशिष्टं चाऽक्षरं ब्रह्म तत्राऽद्वैतो वसाम्यहम् ॥७४॥&#xA;अतो विशिष्टब्रह्माऽद्वैतात्मकोऽहं परेश्वरः ।&lt;br&gt;&#xA;निकामदेव मां यस्तु जानीयात् सुस्वरूपिणम् ॥७९॥&#xA;श्रीकृष्णं वल्लभं चार्यं स्वामिनं बालकृष्णकम् ।&lt;br&gt;&#xA;मुक्तिं गच्छेन्न सन्देहो मद्विज्ञो न प्रणश्यति ॥७६॥&#xA;श्रीनिकामदेव उवाच-&lt;br&gt;&#xA;कथं विशिष्टब्रह्माद्वैतात्मकस्त्वं विबुध्यसे ।&lt;br&gt;&#xA;सङ्क्षेपान्मे कथयस्व सर्वस्वामिन्नरायण ॥७७॥&#xA;श्रीकृष्णनारायण उवाच-&lt;br&gt;&#xA;विशेषणं स्थूलमाया सर्वकार्यात्मिका तु या ।&lt;br&gt;&#xA;विशेषणं सूक्ष्ममाया साम्यावस्था गुणत्रयम् ॥७८॥&#xA;ताभ्यामचेतनाभ्यां तु विशिष्टं ब्रह्म चाक्षरम् ।&lt;br&gt;&#xA;अन्तःस्थं व्यापकं चास्ति विशिष्टे ते ह्युभेऽक्षरे ॥७९॥&#xA;विशेषणं स्थूलात्मानः सर्वकर्मफलाशनाः ।&lt;br&gt;&#xA;विशेषणं सूक्ष्मात्मानः कर्मफलादिवर्जिताः ॥4.25.८०॥&#xA;ताभ्यां वै चेतनाभ्यां तु विशिष्टं ब्रह्म चाऽक्षरम् ।&lt;br&gt;&#xA;अन्तःस्थं व्यापकं चास्ति विशिष्टे ते ह्युभेऽक्षरे ।&lt;br&gt;&#xA;अक्षरं त्वेकमेवाऽस्ति द्वितीयेन विवर्जितम् ॥८ १ ॥&#xA;ब्रह्माभिधं धाम दिव्यं परब्रह्मपरात्मनः ।&lt;br&gt;&#xA;प्रकाशाख्यं सच्चिदानन्दात्मतेजोमयं सदा ॥८२॥&#xA;तदेकं तु चतुर्धाऽत्र विशेषणैर्विशेषितम् ।&lt;br&gt;&#xA;विशिष्टयोर्विशिष्टयोरद्वैतं ब्रह्मधाम तत् ॥८३॥&#xA;विशिष्टाद्वैतमुक्तं मे धामाऽक्षराभिधं द्विज ।&lt;br&gt;&#xA;जडेषु चेतनेष्वेव सर्वावस्थासु सर्वथा ॥८४॥&#xA;राजते चाऽक्षरं ब्रह्म सर्वाश्चर्यसमन्वितम् ।&lt;br&gt;&#xA;तत्र विशिष्टाद्वैते वै धाम्न्यक्षरे विराजते ॥८५॥&#xA;अनादिश्रीकृष्णनारायणः श्रीपुरुषोत्तमः ।&lt;br&gt;&#xA;यः सोऽहं त्वेक एवाऽस्मि तुल्याधिकविवर्जितः ॥८६॥&#xA;अद्वैतोऽस्मि न स्वो द्वौ वै परमेशौ कदाचन ।&lt;br&gt;&#xA;अतो विशिष्टाऽद्वेताऽद्वैतोऽहं श्रीपरमेश्वरः ॥८७॥&#xA;परब्रह्माऽक्षरातीतः सर्वात्माऽक्षरब्रह्मगः ।&lt;br&gt;&#xA;विशिष्टं चाऽक्षरं ब्रह्माऽद्वैतं तत्राऽस्मि चैकलः ॥८८॥&#xA;मद्विशिष्टं ब्रह्म सर्वजडचेतनगं मतम् ।&lt;br&gt;&#xA;एवं चाऽस्मि सदा विप्र व्यापिनो व्यापकोऽप्यहम् ॥८९॥&#xA;एतत्ते कथितं तत्त्वं मम स्वरूपवेदने ।&lt;br&gt;&#xA;सोऽहं मूर्तोऽस्मि सर्वत्राऽक्षरे मूर्तेऽपि तेजसि ॥4.25.९० ॥&#xA;अक्षरं ब्रह्म मद्युक्तं सर्वत्राऽस्ति द्विजोत्तम ।&lt;br&gt;&#xA;सृष्टित्रयं चाऽक्षरेऽस्ति विशेषणतयाऽन्वितम् ॥९ १ ॥&#xA;अक्षरे सन्ति मुक्ताश्च धामान्यन्यानि सन्त्यपि ।&lt;br&gt;&#xA;तद्धाम च समर्थं मद्योगेन मूर्तिमत् तथा ॥९२॥&#xA;सेवायां वर्तते चापि मुक्तेश्वरं हि मन्निभम् ।&lt;br&gt;&#xA;मत्सारूप्यं भजमानं सर्वाधारमपि ध्रुवम् ॥९३॥&#xA;पुमान्नक्षरपुरुषः सोऽयं ब्रह्मपुमान् स्वयम् ।&lt;br&gt;&#xA;तदेव व्यापकं दिव्यं भूमिका तैजसी सदा ॥९४॥&#xA;तत्प्राविर्भूतभोग्यादि भोगोपकरणान्यपि ।&lt;br&gt;&#xA;भोगाश्च सम्पदः सर्वा विद्यन्ते तत्र सर्वशः ॥९५॥&#xA;यदाधारा यत्प्रपोषा यदृद्धिमन्त इत्यपि ।&lt;br&gt;&#xA;मुक्ताः सर्वे वसन्त्येव मुक्तानिकाश्च धामनि ॥९६॥&#xA;मम मूर्तेः सुयोगेन पूर्णं चाऽखण्डमक्षरम् ।&lt;br&gt;&#xA;अव्ययं शाश्वतं धाम तत्र वासो हि मोक्षणम् ॥९७॥&#xA;निकामदेव मे योगात् त्वं गतोऽसि तदक्षरम् ।&lt;br&gt;&#xA;यत्राऽहं तत्र वै धामाऽक्षरं नित्यं हि विद्यते ॥९८॥&#xA;सा भूश्च सम्पदः सर्वा भवन्त्यत्र मयि प्रभौ ।&lt;br&gt;&#xA;कुङ्कुमवापिकाक्षेत्रं धामाऽक्षरं त्विहास्ति वै ॥९९॥&#xA;अनादिश्रीकृष्णनारायणःश्रीवल्लभः प्रभुः ।&lt;br&gt;&#xA;अक्षरस्थो विराजेऽत्र सर्वेशस्ते सुतापतिः ॥4.25.१०० ॥&#xA;मम योगेन मोक्षेऽसि गन्तव्यं ते न विद्यते ।&lt;br&gt;&#xA;मम साक्षात्प्रसङ्गोऽत्राऽक्षरे मोक्षप्रदस्तव ॥१०१ ॥&#xA;सदा त्वं मम मुक्तोऽसि पश्य दिव्यं निजं गृहम् ।&lt;br&gt;&#xA;इत्युक्त्वा श्रीकृष्णनारायणस्तं चाऽक्षरं पदम् ॥१ ०२॥&#xA;दर्शयामास सहसा मुक्तं निकामदेवकम् ।&lt;br&gt;&#xA;मुक्तानिकां तथा सुरेश्वरीं दिव्यां तु शाश्वतीम् ॥१ ०३॥&#xA;बद्रीप्रियां बालयोगिनीं च पद्मावतीसतीम् ।&lt;br&gt;&#xA;माणिकीं हरिपत्नीं स प्रदर्श्याऽभावयत्तिरः ॥१ ०४॥&#xA;बद्रिके त्वं सैव चास्से या तत्र बालयोगिनी ।&lt;br&gt;&#xA;माणिक्यवर्णा श्रीकृष्णनारायणस्य वाहिनी ॥१ ०५॥&#xA;पृथ्व्यां सा माणिकी वाहा वडवाऽभवदच्युता ।&lt;br&gt;&#xA;ब्रह्मप्रभावती युक्ता या जयाललितात्मिका ॥१ ०६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने परब्रह्मस्वरूपयोगनिरूपणं विशिष्टब्रह्माऽद्वैतात्मकपरब्रह्मविवेचनं चेत्यादिनिरूपणनामा पञ्चविंशोऽध्यायः ॥२५ ॥&lt;/p&gt;</description>
    </item>
    <item>
      <title>०२६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/026/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/026/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि ततोऽनादिनरायणः ।&lt;br&gt;&#xA;भक्तं निकामदेवं तं प्राह योगं तु निर्भयम् ॥१ ॥&#xA;श्रीकृष्णनारायण उवाच-&lt;br&gt;&#xA;शृणु निकामदेव त्वं निर्भीकयोगमुत्तमम् ।&lt;br&gt;&#xA;यज्ज्ञात्वा न भयं तस्य मायाकालाद्यकर्मणाम् ॥२ ॥&#xA;अनादिश्रीकृष्णनारायणस्य ध्यातुरन्वहम् ।&lt;br&gt;&#xA;नदानतीर्थतपसां पुण्यभोगभयं भवेत्॥३ ॥&#xA;सर्वपुण्यानि वै कृष्णे मयि न्यस्तानि येन तु ।&lt;br&gt;&#xA;तस्याऽक्षरं परन्धाम निर्भयं प्राप्यमेव हि ॥४ ॥&#xA;सर्वकर्माधिकं कर्मोपासनं मम सर्वदा ।&lt;br&gt;&#xA;स्मरणं चानुमननं सर्वथा भयनाशनम् ॥५ ॥&#xA;मायालेशानुसक्तिस्तु पापं चात्र महात्मनाम् ।&lt;br&gt;&#xA;हरेः स्मरणरूपं तत्प्रायश्चित्तं महात्मनाम् ॥६ ॥&#xA;मुहूर्तस्मृतिमात्रेण मम धामाऽभिगो भवेत् ।&lt;br&gt;&#xA;किं पुनः सततं भक्तो निर्भीकोऽन्यसमागमात् ॥७ ॥&#xA;जाग्रत्स्वप्नसुषुप्तानां पारे तिष्ठति योगवित् ।&lt;br&gt;&#xA;योगः स एव मनसो वृत्तिर्मय्येव सर्वदा ॥८ ॥&#xA;गच्छंस्तिष्ठन् श्वसन् कृष्णं नारायणं तु मां स्मरेत् ।&lt;br&gt;&#xA;प्रलपन् विविशन् भुञ्जन् रमन् मां सर्वथा स्मरेत् ॥९ ॥&#xA;सर्वकर्मसु रक्तोऽपि चित्तं कुर्यात्तु यो मयि ।&lt;br&gt;&#xA;तस्य लेपो न भोगानां भोगमध्याऽधिवासिनः ॥4.26.१ ०॥&#xA;स्मृतिर्मे परमो धर्मो ध्यानं तपश्च वै मखः ।&lt;br&gt;&#xA;शुद्धिः सर्वा परा शान्तिः सर्वं मे स्मरणे स्थितम् ॥११ ॥&#xA;दुर्लभं यत्परं दूरमगोचरं यदक्षरम् ।&lt;br&gt;&#xA;तथापि प्राप्यमेवाऽस्य स्मर्तुर्मे कृपया मम ॥१२॥&#xA;अप्यध्वरशतानां यद् वैगुण्यं विक्रमादिकम् ।&lt;br&gt;&#xA;निर्दोषं प्रत्युत पूर्णं श्रीकृष्णस्य स्मृतेर्मम ॥१ ३॥&#xA;न स्मृत्या सदृशं मेऽत्र शोधनं चाऽद्यकारिणाम् ।&lt;br&gt;&#xA;भवानां दाहिका चापि मोक्षदा सा मम स्मृतिः ॥१४॥&#xA;निष्पन्नध्यानवृत्तेस्तु मुक्तिरत्रैव जन्मनि ।&lt;br&gt;&#xA;स्मर्तुर्मेऽनलवत् कक्षं स्मृतिर्दहति वासनाम् ॥१५॥&#xA;हरौ चात्मस्थिते चित्तस्थिते तु सर्वकिल्बिषम् ।&lt;br&gt;&#xA;स्वयं लीनं भवत्येव ततो भयं न विद्यते ॥१६॥&#xA;कलहो दूषणं दोषो राग उद्वेजनं क्षयम् ।&lt;br&gt;&#xA;न क्रामेन्मानसं स्मर्तुर्यतस्तच्चित्तगोऽस्म्यहम् ॥१७॥&#xA;तिथिर्मासः क्षणं योगश्चन्द्रो लग्नं शुभं दिनम् ।&lt;br&gt;&#xA;तदेव यत्र गोविन्दः स्मर्यते सर्वथा शुभः ॥१८॥&#xA;सा क्षतिः सा परा हानिर्व्यसनं तत्परं तथा ।&lt;br&gt;&#xA;यत्र क्षणेऽनादिकृष्णनारायणो न चिन्त्यते ॥१९॥&#xA;कलौ कृतयुगस्तस्य यस्य चित्ते जनार्दनः ।&lt;br&gt;&#xA;कृते कलियुगस्तस्य यच्चित्ते न जनार्दनः ॥4.26.२०॥&#xA;अग्रे पृष्ठे पुर ऊर्ध्वेऽधोऽभितो मध्यवर्तुले ।&lt;br&gt;&#xA;हृदये यस्य गोविन्दः कृतकृत्यो हि सोऽस्ति हि ॥२१ ॥&#xA;शुभेऽशुभे मनो यस्याऽनादिकृष्णनरायणे ।&lt;br&gt;&#xA;तस्य फलं महत् स्वर्गं दुःखदोषादिवर्जितम् ॥२२॥&#xA;असन्त्यज्याऽपि गार्हस्थ्यं स्मरते मां तु यः सदा ।&lt;br&gt;&#xA;छिनत्ति पौरुषीं मायां मय्यर्पितक्रियो हि सः ॥२३॥&#xA;यस्य चित्ते हरिश्चास्ते क्षमावान् सोऽपराधिषु ।&lt;br&gt;&#xA;अज्ञेषु दयया युक्तो मोदवान् धार्मिकेषु सः ॥२४॥&#xA;स्मरेन्नारायणं मां तु त्यागभोगादिकर्मसु ।&lt;br&gt;&#xA;जाग्रत्स्वप्नसुषुप्त्यादौ दुष्कर्मस्वपि चाधिकम् ॥२५॥&#xA;हृदयस्थोऽहमेतस्य लाभं जयं यशो धनम् ।&lt;br&gt;&#xA;सम्पादयामि सततं शान्तिमानन्दमुत्तमम् ॥२६॥&#xA;असङ्ख्यपक्षिपादपपशूनां मोक्षदोऽस्म्यहम् ।&lt;br&gt;&#xA;स्मरतां मम चैश्वर्यं किं प्रपन्ननृणां तदा ॥२७॥&#xA;श्रीकृष्णपादपच्छाया शीतातपविवर्जिता ।&lt;br&gt;&#xA;अमृतपददा मायाभीहन्त्री किं न सेव्यते ॥२८॥&#xA;न शापस्य भयं तस्य न च राज्ञो भयं तथा ।&lt;br&gt;&#xA;न तु याम्यभयं तस्य यस्य चित्तं मयि प्रभौ ॥२९॥&#xA;ध्यानं स्मरणसञ्जुष्टं पवित्रमुत्तमं सदा ।&lt;br&gt;&#xA;येन पापाशनोऽप्यत्र लिप्यते न कदाचन ॥4.26.३ ०॥&#xA;यथा तु विषये चित्तं तथा यस्य हरौ मयि ।&lt;br&gt;&#xA;तथा मे सत्सु सत्सङ्गे स मुक्तोऽत्र प्रमुक्तिदः ॥३ १ ॥&#xA;कृष्णनारायणभक्तिर्हृदये वासकारिणी ।&lt;br&gt;&#xA;तत्सङ्गसङ्गिसङ्गाढ्यान् तारयत्यघसागरात् ॥३२॥&#xA;तज्ज्ञानं श्रीहरिर्यत्र सा कथा यत्र माधवः ।&lt;br&gt;&#xA;सत्कर्म तद् यत्र चाहं तच्चित्तं यन्मदर्पितम् ॥३३॥&#xA;जिह्वा सा या हरिं स्तौति सा त्वग् या स्पृशति प्रभुम् ।&lt;br&gt;&#xA;तौ हस्तौ चाश्लेषितौ मां तद्वर्ष्म यन्मदर्थकम् ॥३४॥&#xA;शिरःफलं नमो मेऽत्र पाणिफलं मदर्चनम् ।&lt;br&gt;&#xA;मनःफलं मननं मे वचःफलं गुणस्तवः ॥३१॥&#xA;मेरुतुल्यः पापराशिर्मत्स्मृतेर्द्राग्विनश्यति ।&lt;br&gt;&#xA;साध्वसाधु चरितं चार्पितं मयि न लेपकृत् ॥३६॥&#xA;अनाथानां हरिर्नाथोऽबलानां तु बलं हरिः ।&lt;br&gt;&#xA;सकामानां हरिर्दाता सर्वेषां शरणं हरिः ॥३७॥&#xA;अनादिश्रीकृष्णनारायणाऽऽश्रयोऽत्र भूसुर ।&lt;br&gt;&#xA;तीर्थं तत्परमं मायाकालकर्मादिनाशकम् ॥३८॥&#xA;शूद्रं चर्मकरं चाण्डालं वा भक्तियुतं मम ।&lt;br&gt;&#xA;विप्रवत् पावनं मन्ये मम योगं गतो हि सः ॥३९॥&#xA;धनिनां स्तावकाः प्रायो यदि स्तुवन्ति मां तथा ।&lt;br&gt;&#xA;धनेश्वरानिह कृत्वा मोचयामि च बन्धनात् ॥4.26.४० ॥&#xA;वह्निर्वनेऽभिसंव्याप्तः शुष्काऽऽर्द्रदाहको यथा ।&lt;br&gt;&#xA;तथाऽहं हृदये न्यस्तो दहामि वासनादिकम् ॥४१ ॥&#xA;प्रज्वलन्तं महारण्यं नाश्रयन्ति मृगेश्वराः ।&lt;br&gt;&#xA;तथा मया प्रकाशन्तं नाश्रयन्ति मदादयः ॥४२॥&#xA;यावद्वेगेन भक्तिर्मे विश्वासोऽपि यथा मम ।&lt;br&gt;&#xA;तथाऽत्र फलमाप्नोति कृपाऽत्र मे विशिष्यते ॥४३॥&#xA;पुत्रदारकुटुम्बादौ मग्ना सीदन्ति देहिनः ।&lt;br&gt;&#xA;सीदन्ति मयि ते चेद्वै द्रागुत्तरन्ति मद्बलात् ॥४४॥&#xA;मुक्तिमुखं तु पिहितं येन साधुनिषेवणम् ।&lt;br&gt;&#xA;तस्य मुक्तिं न पश्यामि कदापि भाविसर्जने ॥४५॥&#xA;पूजयेत् परमात्मानं मां सदा हृदये बहिः ।&lt;br&gt;&#xA;ध्यायेन्मां सर्वगं मूर्तं कान्तं श्रीवल्लभम् प्रभुम् ॥४६॥&#xA;गुरुं पतिं स्वामिनं मां जुष्टं साक्षिणमच्युतम् ।&lt;br&gt;&#xA;परब्रह्माऽनादि कृष्णं नारायणं परेश्वरम् ॥४७॥&#xA;एवंविधं तु मां ध्यायन् पूज्य सन्मान्य मानद ।&lt;br&gt;&#xA;अवाप्स्यसि ध्रुवं तात शाश्वतं मेऽक्षरं पदम् ॥४८॥&#xA;इत्येवं बोधितो विप्रो निकामदेव आदृतः ।&lt;br&gt;&#xA;महाहर्षं समापन्नः सामोवाच तु निर्भयम् ॥४९॥&#xA;नृत्यन् गायन् हसन् देहं कूर्दयन् चेष्टयन् मुहुः ।&lt;br&gt;&#xA;उवाचाऽऽवेशयोगेन निर्भयं साम गायनम् ॥4.26.५० ॥&#xA;&amp;lsquo;बालकृष्णं प्रपन्नोऽस्मि किं मे कालः करिष्यति ।&lt;br&gt;&#xA;अक्षरेशं परमेशं ब्रह्मेशं पुरुषोत्तमम् ॥५१ ॥&#xA;शङ्खचक्रगदापद्मधारिणं परमेश्वरम् ।&lt;br&gt;&#xA;अधोक्षजं प्रपन्नोऽस्मि किं मे मृत्युः करिष्यति ॥५२॥&#xA;अनादिश्रीकृष्णनारायणं श्रीपतिमच्युतम् ।&lt;br&gt;&#xA;गोपालजं प्रपन्नोऽस्मि किं मे माया करिष्यति ॥५३॥&#xA;सर्वावतारिणं सर्वशक्तिसेवितमाधवम् ।&lt;br&gt;&#xA;काम्भरेयं प्रपन्नोऽस्मि किं मे पापं करिष्यति ॥५४॥&#xA;कुङ्कुमवापिकातीर्थं लोमशस्य शुभाश्रमम् ।&lt;br&gt;&#xA;अश्वसरः प्रपन्नोऽस्मि किं मे कर्म करिष्यति ॥५५॥&#xA;भगवन्तं सर्वधाम्नां नारायणनरायणम् ।&lt;br&gt;&#xA;राधाकान्तं प्रपन्नोऽस्मि किं मे तृष्णा करिष्यति ॥५६॥&#xA;मायातारं कृष्णनारायणं श्रीमाधवीपतिम् ।&lt;br&gt;&#xA;माणिकीशं प्रपन्नोऽस्मि किं मे कामः करिष्यति ॥५७॥&#xA;सर्वान्तर्यामिणं साक्षाद् बालयोगिनीस्वामिनम् ।&lt;br&gt;&#xA;परमेशं प्रपन्नोऽस्मि किं मे भ्रान्तिः करिष्यति ॥५८॥&#xA;अक्षरेशं च मुक्तेशं मुक्तानिकापतिं हरिम् ।&lt;br&gt;&#xA;ब्रह्मप्रियेशं प्राप्तोऽस्मि किं मे सम्पत् करिष्यति ॥५९॥&#xA;ईश्वरेशं चेश्वराणीपतिं हरिप्रियापतिम् ।&lt;br&gt;&#xA;प्रभुम्पतिं प्रपन्नोऽस्मि कि मे तमः करिष्यति ॥4.26.६०॥&#xA;पद्मावतीस्वामिनं च जडचेतनवर्तिनम् ।&lt;br&gt;&#xA;लक्ष्मीनाथं प्रपन्नोऽस्मि किं वासना करिष्यति ॥६१ ॥&#xA;एकरूपं बहुरूपं विश्वरूपं तु बालकम् ।&lt;br&gt;&#xA;सतां पतिं प्रपन्नोऽस्मि किं मे बन्धः करिष्यति&amp;rsquo; ॥६६॥&#xA;&amp;lsquo;ओन्नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;नमोऽक्षरनिवासाय नमो गोलोकवासिने ॥६३॥&#xA;नमो वैकुण्ठनाथाय नमः श्रीपुरवासिने ।&lt;br&gt;&#xA;नमो ललिताकान्ताय सर्वकान्ताय ते नमः ॥६४॥&#xA;बालयोगिनीकान्ताय बद्रीकान्ताय ते नमः ।&lt;br&gt;&#xA;निकामदेवनाथाय वासुदेवाय ते नमः ॥६५॥&#xA;नमोऽमृतनिवासाय नमोऽव्याकृतवासिने ।&lt;br&gt;&#xA;नमः कैलासवासाय हिरण्यगर्भवासिने ॥६६॥&#xA;नमः सिद्धाधिवासाय नमः सुरादिवासिने ।&lt;br&gt;&#xA;नमः पितृनिवासाय नमो मानवरूपिणे ॥६७॥&#xA;नमः सर्वनिवासाय नमो मदात्मवासिने ।&lt;br&gt;&#xA;सुरेश्वरीहृदिस्थाय नमोऽनन्तस्वरूपिणे ॥६८॥&#xA;नमो देहेन्द्रियप्राणान्तरात्मवासिने सदा ।&lt;br&gt;&#xA;नमस्ते परमानन्द नमस्ते ज्ञानसम्भृत ॥६९॥&#xA;नमस्ते ज्ञानविज्ञानप्रद श्रीपुरुषोत्तम ।&lt;br&gt;&#xA;नमस्ते विश्वकृद्विष्णो नमस्ते सर्वकारण ॥4.26.७०॥&#xA;नमस्ते गोपगोपीश नमः सर्वार्थसाधक ।&lt;br&gt;&#xA;नमस्तेऽनुग्रहदातर्नमस्ते मोक्षद प्रभो ॥७१ ॥&#xA;जय कृष्ण जय विष्णो ममाऽभयद माधव ।&lt;br&gt;&#xA;जय शान्त चिदानन्द सच्चिदानन्द केशव ॥७२॥&#xA;जय जीव जयद त्वं जय साक्षाज्जनार्दन ।&lt;br&gt;&#xA;जय शास्त्रादिसन्न्यस्तबीजगर्भाद्युपासन ॥७३॥&#xA;त्वं गुरुस्त्वं पिता भ्राता सुहृद् बन्धुः प्रसूर्मम ।&lt;br&gt;&#xA;त्वं मोक्षस्त्वं परानन्दस्त्वं मे सर्वस्वमच्युत ॥७४॥&#xA;त्वमुद्धर्ता च पाता च नेता त्वं विरतिर्भवान् ।&lt;br&gt;&#xA;जगत् सर्वं तव रूपरूपितं सम्प्रकाशते ॥७५॥&#xA;त्वं परब्रह्म भगवन् देवाद्यैस्तु दुरासदः ।&lt;br&gt;&#xA;मया त्वासादितश्चाऽत्र बालयोगिनीवैभवात् ॥७६॥&#xA;कस्त्वां जानाति चात्मेश मुक्तगम्यं परात्परम् ।&lt;br&gt;&#xA;सनातनपुमांसं तं पुराणपुरुषोत्तमम् ॥७७॥&#xA;परं रूपमजान्तो दिवौकसो महर्षयः ।&lt;br&gt;&#xA;अवतारमयीमूर्तीस्ते भजन्ति सुगोचराः ॥७८॥&#xA;अवतारा भजन्ते त्वां पुमांसमवतारिणम् ।&lt;br&gt;&#xA;नारायणा असङ्ख्यास्त्वां भजन्ते परमायणम् ॥७९॥&#xA;नारायण्यश्च मुक्तान्यस्त्वां भजन्ते परं पतिम् ।&lt;br&gt;&#xA;सन्तो मुक्तास्त्वां भजन्ते सर्वावस्थासु सत्पतिम् ॥4.26.८०॥&#xA;तवाऽज्ञानेन भगवन् मानुषादिनिसर्गतः ।&lt;br&gt;&#xA;क्षन्तुमर्हसि सर्वं मे यत् कृतं न कृतं तव ॥८ १ ॥&#xA;सर्वावस्थासु सर्वत्र सर्वकालेषु सर्वथा ।&lt;br&gt;&#xA;अचला तु हरे भक्तिस्तेंऽघ्रियुगेऽस्तु मे प्रभो ॥८२॥&#xA;प्रीतिस्त्वय्येव सततं भवत्वात्यन्तिकी मम ।&lt;br&gt;&#xA;सर्वकामफलदातस्त्वयि भक्तिर्दृढास्तु मे ॥८३॥&#xA;स्तोत्रं कर्तुमनन्तस्य कः शक्नोति तु मानवः ।&lt;br&gt;&#xA;तथापि व्यापृतं वाक्यं क्षमस्व नाथ ते नमः ॥८४॥&#xA;पुरुषोत्तमयोगेन निर्भयत्वं प्रजायते ।&lt;br&gt;&#xA;तव योगेन पुरुषः पुरुषोत्तमतां व्रजेत् ॥८५॥&#xA;अधन्यो जायते धन्यस्त्वसाधुः साधुतां व्रजेत् ।&lt;br&gt;&#xA;अभाग्यो भाग्यवान् स्याच्च ते स्तवात् पुरुषोत्तम ॥८६॥&#xA;अपि लोकबहिष्कार्या यदि ते शरणं गताः ।&lt;br&gt;&#xA;साधुशीला हि ते सर्वे जायन्ते पङ्क्तिपावनाः ॥८७॥&#xA;येषां सर्वाधिपे कृष्णे भक्तिरव्यभिचारिणी ।&lt;br&gt;&#xA;अपि चाण्डालकर्माणस्तेऽपि विप्रोत्तमोत्तमाः ॥८८॥&#xA;अपि शौचसमाचाराः कृष्णे ते सङ्गवर्जिताः ।&lt;br&gt;&#xA;श्मशानवासास्ते सर्वे सर्वकिल्बिषसम्भृताः ॥८९॥&#xA;तव ध्यानपरा ये च तव पूजापरायणाः ।&lt;br&gt;&#xA;तव प्रसादभोक्तारस्ते सदा विघसाशिनः ॥4.26.९०॥&#xA;आराध्य सततं त्वां श्रीहरिं सर्वसुखप्रदम् ।&lt;br&gt;&#xA;प्राप्य त्वां परमात्मानमेष्टव्यं नावशिष्यते ॥९ १ ॥&#xA;साधुभिश्चिन्त्यते यश्च साध्वीभिः काम्यते तु यः ।&lt;br&gt;&#xA;पीयते योगमापन्नैर्यः स कृष्णोऽस्तु मे हृदि ॥९२॥&#xA;भावपुष्पैः पूजयामि श्रद्धाञ्जलिप्रदोऽस्मि च ।&lt;br&gt;&#xA;आत्मानं दक्षिणां कृत्वाऽर्पयामि ते परेश्वर ॥९३॥&#xA;यथा सर्पिः शरीरस्थं गवां न कुरुते बलम् ।&lt;br&gt;&#xA;निर्गतं कर्मसंयुक्तं दत्तं तासां बलप्रदम् ॥९४॥&#xA;तथा त्वं हृदयस्थोऽपि मानवानां बलाय न ।&lt;br&gt;&#xA;त्वमेव निर्गतः साक्षाद् भूतो बलाय विद्यसे ॥९५॥&#xA;विनाऽऽराधनया कृष्ण त्वं कृपावशगो मम ।&lt;br&gt;&#xA;प्रत्यक्षं मानवं रूपं दृष्टं नारायणाच्युत ॥९६॥&#xA;सदैव सेवितं चापि दिव्यं रूपं प्रदर्शय ।&lt;br&gt;&#xA;यद्यहं पात्रमस्म्यत्र कृपापात्रं भवामि चेत् ॥९७॥&#xA;विप्रत्वं मे गतं चापि त्वय्येव तत्समर्पितम् ।&lt;br&gt;&#xA;मुक्तत्वं वर्तते मे चेत् सर्वांशे तव भक्तिमान् ॥९८॥&#xA;एवं श्रीबदरीदेवि प्रार्थितः परमेश्वरः ।&lt;br&gt;&#xA;कृपयैव भूसुराय दिव्यं रूपमदर्शयत् ॥९९॥&#xA;अक्षरस्थं चाऽवतारैरसङ्ख्यैराप्रपूरितम् ।&lt;br&gt;&#xA;मुक्तैर्मुक्तानिकाभिश्च सेवितं कमलादिभिः ॥4.26.१ ००॥&#xA;तथा श्रीबालयोगिन्या बदर्या जुष्टमुत्सुकम् ।&lt;br&gt;&#xA;कृपयाऽदर्शयत् कृष्णनारायणो निकामिने ॥१ ०१॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने श्रीकृष्णनारायणकृतनिर्भययोगोपदेशोत्तरं निकामदेवस्य दिव्यज्ञानाप्तिलाभोत्तरं स्तुतिरित्यादिनिरूपणनामा षड्विंशोऽध्यायः ॥२६ ॥&lt;/p&gt;</description>
    </item>
    <item>
      <title>०२७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/027/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/027/</guid>
      <description>&lt;p&gt;श्रीनरनारायण उवाच-&lt;br&gt;&#xA;श्रूयतां बदरीदेवि त्वया निकामयोगिनः ।&lt;br&gt;&#xA;पत्न्याः कथा परा दिव्या मोक्षदाऽपि ततोऽभवत् ॥१ ॥&#xA;यावत् पश्यति दिव्यं श्रीकृष्णनारायणं प्रभुम् ।&lt;br&gt;&#xA;निकामदेवः सहसा दिव्यस्तब्धाकृतिं गतः ॥२ ॥&#xA;तावत् तत्र समायाता सुरेश्वरी सती द्रुतम् ।&lt;br&gt;&#xA;पूजार्थं श्रीकृष्णनारायणस्य कमलैः शुभैः ॥३ ॥&#xA;सहस्रकमलैश्चाऽश्वपट्टसरोभवैः सती ।&lt;br&gt;&#xA;चन्दनैश्चाक्षतैः पुष्पैः कृष्णपूजार्थमागता ॥४ ॥&#xA;व्यपश्यत् स्वपतिं स्तब्धं दिव्यसमाधिसंस्थितम् ।&lt;br&gt;&#xA;अनुक्त्वा सा द्रुतं कृष्णनारायणाय चक्रिणे ॥५ ॥&#xA;कमलानि समर्प्यैव चन्दनं चाक्षतान्यपि ।&lt;br&gt;&#xA;समस्तानि सुपुष्पाणि समर्प्य परमात्मने ॥६ ॥&#xA;पादसंवाहनार्थं सा यावत् पुरो निषीदति ।&lt;br&gt;&#xA;तावच्छ्रीकृष्णकान्तस्य पादयोर्निर्गता प्रभा ॥७ ॥&#xA;अव्याप्नोद् बद्रिके सौधे ततश्चत्वरमण्डले ।&lt;br&gt;&#xA;निबिडा च घनीभूताऽव्याप्नोदम्बरमण्डले ॥८ ॥&#xA;चन्द्रनिभाऽभवत् सा तु माधुर्यशीतमिष्टदा ।&lt;br&gt;&#xA;अथ विद्युन्निभा जाता स्वर्गानलसमा ततः ॥९ ॥&#xA;महाभूतमयी जाता तैजसी सा ततोऽम्बरे ।&lt;br&gt;&#xA;अथेश्वराणां योग्या च गम्या स्वर्गनिवासिनाम् ॥4.27.१ ०॥&#xA;ब्रह्मादीनां ततो गम्या ततश्चेश्वरपुङ्गवैः ।&lt;br&gt;&#xA;निभाल्या श्रीपुरे धाम्नि यथा वै तैजसी प्रभा ॥११ ॥&#xA;वासुदेवप्रभा पश्चात् कृष्णप्रभाऽक्षरप्रभा ।&lt;br&gt;&#xA;अक्षरं धाम सर्वं साऽभवत् ताभ्यां निभालितम् ॥१ २॥&#xA;मुक्ता मुक्तानिकाश्चापि ब्रह्मप्रिया हरिप्रियाः ।&lt;br&gt;&#xA;समस्ता श्रीर्माणिकी च ललिता च जया रमा ॥१ -२॥&#xA;राधापद्मावतीशक्तयश्च ताभ्यां विलोकिताः ।&lt;br&gt;&#xA;धाम्नि चारामसौधानि मन्दिराणि शुभानि च ॥१४॥&#xA;भवनानि विचित्राणि मुक्तानामालयाः शुभाः ।&lt;br&gt;&#xA;अनादिश्रीकृष्णनारायणस्य मुख्यमन्दिरम् ॥१५॥&#xA;सहस्रैककलशाढ्यबहुमन्दिरमध्यगम् ।&lt;br&gt;&#xA;निभालितास्तथा सख्यः सखायः परमात्मनः ॥१ ६॥&#xA;उद्यानानि विहाराश्च दिव्यभोगा विलोकिताः ।&lt;br&gt;&#xA;दिव्याऽतिदिव्यसौन्दर्यमाधुर्यौज्ज्वल्यसम्भृताः ॥१७॥&#xA;पार्षदाः पार्षदान्यश्च ताभ्यां तत्र विलोकिताः ।&lt;br&gt;&#xA;कल्पद्रुमा ब्रह्मद्रुमा ब्रह्मवल्ल्यो विलोकिताः ॥१८॥&#xA;फलपुष्पर्द्धयस्तेषु मिष्टरसा विभाविताः ।&lt;br&gt;&#xA;अनन्तभोगसामग्र्योऽसङ्ख्यसाधनसम्भृताः ॥१९॥&#xA;अनन्तदासदास्यश्चाऽनन्तैश्वर्यविभूतयः ।&lt;br&gt;&#xA;अनन्तसिद्धदेहाश्च मुक्तात्मानो विलोकिताः ॥4.27.२०॥&#xA;मुक्तैर्मुक्तानिकाभिश्च सेवितः परमेश्वरः ।&lt;br&gt;&#xA;कुङ्कुमवापिकाक्षेत्रस्थितो धाम्नि विलोकितः ॥२१॥&#xA;दिव्याक्षरे परे धाम्नि सौराष्ट्रोऽपि विलोकितः ।&lt;br&gt;&#xA;अश्वपट्टसरो दिव्यं रम्यः श्रीलोमशाश्रमः ॥२२॥&#xA;महर्षीणां चाऽवसथान्यपि दिव्यानि तत्र च ।&lt;br&gt;&#xA;आलोकितानि दिव्यानि कोट्यर्बुदाब्जशक्तयः ॥२३॥&#xA;अनादिश्रीकृष्णनारायणकान्ता विलोकिताः ।&lt;br&gt;&#xA;तत्र त्वं बदरी चास्से माणिक्या भगवत्प्रिया ॥२४॥&#xA;दिव्यगजासनं कृष्णमन्दिरे सर्वशोभने ।&lt;br&gt;&#xA;सर्वर्द्धिसम्भृतं चापि ताभ्यां विलोकितं तदा ॥२५॥&#xA;अथ तत्राऽनादिकृष्णनारायणः पुमुत्तमः ।&lt;br&gt;&#xA;पुराणपुरुषो बद्रि दिव्ययुवा सुसुन्दरः ॥२६॥&#xA;स्वर्णकेशः स्वर्णश्मश्रुः स्वर्णाम्बरः सुतैजसः ।&lt;br&gt;&#xA;सर्वलावण्यमूर्तिश्च मन्दहास्यान्वितः प्रभुः ॥२७॥&#xA;अनन्तचन्द्रशीताढ्यनेत्रद्वयविराजितः ।&lt;br&gt;&#xA;सर्वानन्दप्रदप्रेमरसाढ्यनेत्रपद्मजः ॥२८॥&#xA;मन्दहास्यसुगन्धाढ्यमुखमण्डलराजितः ।&lt;br&gt;&#xA;रक्तौष्ठस्थसुमाधुर्यप्रियताबोधबोधकः ॥२९॥&#xA;श्वेतकान्तिप्रसरत्सद्रत्नबीजाभदन्तकः ।&lt;br&gt;&#xA;श्रीरूपाऽव्यक्तभावाढ्यमाणिक्यजिह्विकान्तरः ॥4.27.३ ०॥&#xA;पुष्टस्कन्धद्वयाऽऽलम्बिमन्दारादिस्रगन्वितः ।&lt;br&gt;&#xA;भुजबन्धभुजाशोभच्छृङ्ङ्खलाढ्यप्रकोष्ठकः ॥३१ ॥&#xA;दक्षकरतलस्थानमीनशूलधनुर्ध्वजः ।&lt;br&gt;&#xA;नखचन्द्रावलिद्योतत्समग्राभिपुरःस्थलः ॥३ २॥&#xA;रत्नभूषावलिव्याप्तकौस्तुभरेखिकौरसः ।&lt;br&gt;&#xA;स्वर्णाम्बरादिशोभाढ्यो रशनाकटिशोभितः ॥३३॥&#xA;क्वणत्किङ्किणिकाकूजत्पादभूषाविराजितः ।&lt;br&gt;&#xA;स्वर्णचित्रमृदुस्वस्तिपादुकाचरणान्वितः ॥३४॥&#xA;अलक्ताभचरणोभतलादिसर्वचिह्नवान् ।&lt;br&gt;&#xA;पारमेशं परं छत्रं मस्तकोर्ध्वे विराजते ॥३५॥&#xA;चामरे चाऽल्पमानेऽपि श्रीलक्ष्मीभ्यां धृते शुभे ।&lt;br&gt;&#xA;व्यजनेन सती बालयोगिनी यत्र तिष्ठति ॥३६॥&#xA;सुरेश्वरी ताम्बूलकं यस्मै कृष्णाय यच्छति ।&lt;br&gt;&#xA;निकामदेवः श्रीकृष्णवेत्रधरोऽत्र राजते ॥३७॥&#xA;एवं दिव्यस्वरूपः श्रीकृष्णस्ताभ्यां प्रवीक्षितः ।&lt;br&gt;&#xA;अथाऽस्य कृपया कृष्णोद्यानानि भवनानि च ॥३८॥&#xA;अन्तः प्रविश्य सर्वाणि ताभ्यां विलोकितानि वै ।&lt;br&gt;&#xA;अनन्तानन्दमोदाश्च ताभ्यां तत्र समर्जिताः ॥३९॥&#xA;प्रसादाश्चार्जिता दिव्यश्रीकृष्णेन समर्पिताः ।&lt;br&gt;&#xA;तृप्ताः शाश्वतभावाश्च मुक्ताश्चापि विलोकिताः ॥4.27.४०॥&#xA;श्रीमद्गोपालकृष्णश्च धर्ममूर्तिर्विलोकितः ।&lt;br&gt;&#xA;तथा श्रीकम्भरालक्ष्मीर्भक्तिरूपाऽवलोकिता ॥४१ ॥&#xA;सन्तुष्टा च सती बाला कृष्णशक्तिर्विलोकिता ।&lt;br&gt;&#xA;एवं दृष्ट्वा प्रसादं च लब्ध्वा भुक्त्वा च तौ तदा ॥४२॥&#xA;तृप्तौ नारायणदृष्ट्या गोलोकं समुपागतौ ।&lt;br&gt;&#xA;अक्षरं धाम सहसा समस्तं विलयं गतम् ॥४३॥&#xA;गोलोके श्रीकृष्णरूपस्ताभ्यां स एव माधवः ।&lt;br&gt;&#xA;अनादिश्रीकृष्णनारायणः कृष्णो विलोकितः ॥४४॥&#xA;वंशीधरो गोपिकानां मण्डलेषु सराधिकः ।&lt;br&gt;&#xA;रासं रामयन् रमयन् गोपवृन्देषु वीक्षितः ॥४५॥&#xA;गवां सुसेवने सक्तो दुग्धदध्यादिभोजनः ।&lt;br&gt;&#xA;अनादिश्रीकृष्णनारायणः कृष्णो विलोकितः ॥४६॥&#xA;अथ ताभ्यां स गोलोकस्तिरोभूतो विलोकितः ।&lt;br&gt;&#xA;वैकुण्ठस्तावदेवैव सञ्जात इति वीक्षितः ॥४७॥&#xA;तत्र नारायणो लक्ष्मीपतिः प्रभुर्विलोकितः ।&lt;br&gt;&#xA;असङ्ख्यपार्षदैः सेव्योऽनन्तरमादिरामणः ॥४८॥&#xA;अव्याकृतं महद्धाम ततस्ताभ्यां विलोकितम् ।&lt;br&gt;&#xA;वासुदेवस्तत्र धाम्नि वासुदेव्यादिसेवितः ॥४९॥&#xA;प्रद्युम्नादिभ्रातृभिश्च सर्वसामर्थ्यशोभितः ।&lt;br&gt;&#xA;आलोकितो हि भगवान् ततः श्रीपुरधामनि ॥4.27.५०॥&#xA;ललिताश्रीमहादेव्या सेवितोऽनन्तशक्तिभिः ।&lt;br&gt;&#xA;अमृताख्ये ततो धाम्नि कृष्णनारायणः स च ॥५१॥&#xA;भूमा हि भगवान् सोऽपि वीक्षितः कमलापतिः ।&lt;br&gt;&#xA;ततः कैलासरूपे च सदाशिवो विलोकितः ॥५२॥&#xA;स एव भगवाँस्ताभ्यां हिरण्यगर्भधामनि ।&lt;br&gt;&#xA;हिरण्मयः स्वर्णमूर्तिर्महाविष्णुर्विलोकितः ॥५३॥&#xA;वैकुण्ठे चाऽपरे तत्र स वै विष्णुस्वरूपधृक् ।&lt;br&gt;&#xA;पद्माश्रीसहितः कृष्णनारायणो विलोकितः ॥५४॥&#xA;अथ सूर्ये स एवाऽपि नारायणो हिरण्मयः ।&lt;br&gt;&#xA;विलोकितो हि भगवान् वह्नौ वह्निस्वरूपधृक् ॥५५॥&#xA;स एव भगवान् बद्रिकाश्रमे च नराग्रजः ।&lt;br&gt;&#xA;तापसो लोकितस्ताभ्यां श्वेतद्वीपेऽथ शेषगः ॥५६॥&#xA;स एव भगवान् क्षीरे लक्ष्मीकान्तो विलोकितः ।&lt;br&gt;&#xA;कुङ्कुमवापिकाक्षेत्रे सर्वावताररूपधृक् ॥५७॥&#xA;कोट्यवतारसहितः कोटिकृष्णसमन्वितः ।&lt;br&gt;&#xA;विलोकितस्ततस्ताभ्यामनादिपुरुषोत्तमः ॥५८॥&#xA;अथाऽन्तर्यामिरूपः स प्रत्यात्माऽपि निभालितः ।&lt;br&gt;&#xA;सुरेश्वर्या हृदयेऽपि निकामदेवमानसे ॥२९॥&#xA;समग्रायां प्रतिमायां बालयोगिनिकाऽस्थिषु ।&lt;br&gt;&#xA;प्रत्यवयवं श्रीकृष्णनारायणो विलोकितः ॥4.27.६ ०॥&#xA;एवं प्रदर्श्य भगवान् ताभ्यां दिव्यं महत्तमम् ।&lt;br&gt;&#xA;महिमानं निजं पश्चात् तिरोऽभावयदच्युतः ॥६ १॥&#xA;मानवः सहसा जातश्चाश्वपट्टसस्तटे ।&lt;br&gt;&#xA;पृथ्व्यां स्थितोऽभवत्तत्र स्नानार्थकृतनिश्चयः ॥६२।&lt;br&gt;&#xA;निकामदेवं हस्ताभ्यां पस्पर्श च सुरेश्वरीम् ।&lt;br&gt;&#xA;तावत्तौ चर्मचक्षुष्कौ जातौ यद्वद्धि मानवौ ॥६ ३॥&#xA;निपेततुः पूर्णकामौ कृतसर्वात्मदर्शनौ ।&lt;br&gt;&#xA;स्तुतिं साश्रुदृष्टिनेत्रौ चक्रतुः स्वामिनः प्रभोः ॥६४॥&#xA;पावितौ कृपया कृष्ण पुत्रीदानेन पावितौ ।&lt;br&gt;&#xA;रक्षितौ सन्निधौ कृष्ण कृपया मोक्षितावपि ॥६५ ॥&#xA;कृतकृत्यौ प्रजातौ स्वः प्रार्थितं नाऽवशिष्यते ।&lt;br&gt;&#xA;परेशस्त्वं चिरं प्राप्तो भवार्णवे पुनस्त्विह ॥६६ ॥&#xA;भवो गतो गतो भावो भयं गतं तु नैधनम् ।&lt;br&gt;&#xA;आगता ब्रह्मसंवित्तिर्ब्राह्मी तृप्तिः समागता ॥६७॥&#xA;यद्वा प्रेषय तत्रैव यत्रास्से त्व महाऽक्षरे ।&lt;br&gt;&#xA;यद्वा रक्षय चात्रैव पादयोस्ते जनार्दन ॥६८॥&#xA;ब्रह्मेशस्त्वं यथार्थोऽसि जन्ममरणतारकः ।&lt;br&gt;&#xA;जा जनिर्मा मृतिश्चेति तस्तारक इत्यसि ॥६९॥&#xA;सर्वात्मकोऽसि भगवन् सर्वेच्छा नौ रराम ह ।&lt;br&gt;&#xA;न त्वां विना परात्मानं किञ्चिज्जगति विद्यते ॥4.27.७०॥&#xA;त्वामेव विश्वरूपं च परं ज्ञात्वा विमुच्यते ।&lt;br&gt;&#xA;सर्वस्थं त्वां विलोक्यैव समाधिः सर्वदा स्थितः ॥७१॥&#xA;त्वां ध्यात्वा यस्त्यजेत्प्राणान् स याति ब्रह्मधाम वै ।&lt;br&gt;&#xA;त्वां संस्थाप्य निजात्माऽब्जे गन्तव्यं नाऽवशिष्यते ॥७२॥&#xA;कृष्णप्रकाशकं ध्यानं सर्वबन्धविमोचकम् ।&lt;br&gt;&#xA;अहो भाग्यं परं नौ च यदत्र मिलितो भवान् ॥७३॥&#xA;मन्थनाद् दृश्यते ह्यग्निर्भवान् सर्वसमर्पणात् ।&lt;br&gt;&#xA;कृपा ते नौ विमोक्षाय नान्यः पन्था हि कारणम् ॥७४॥&#xA;श्रवणं मननं ध्यानं ज्ञानं तीर्थं तपो व्रतम् ।&lt;br&gt;&#xA;न मुक्तौ कारणं चात्र कृपा ते चात्र कारणम् ॥७५॥&#xA;यदा सर्वे समर्प्यन्ते कामा हृत्स्थास्त्वयीश्वरे ।&lt;br&gt;&#xA;तदाऽमृतपदप्राप्तिः कृपया ते भवेदिह ॥७६॥&#xA;सर्वज्ञः सर्वदर्शी त्वं क्षेत्रज्ञश्चात्मदीपकृत् ।&lt;br&gt;&#xA;विलीय वासना नैजान् नयस्यक्षरधामनि ॥७७॥&#xA;इत्युच्चार्य नम ओं श्रीकृष्णनारायणाय ते ।&lt;br&gt;&#xA;नमस्कारं चक्रतुस्तौ तावच्छ्रीबालयोगिनी ॥७८॥&#xA;आयाता श्रीकृष्णनारायणाय दातुमुत्तमम् ।&lt;br&gt;&#xA;सुमिष्टं सलिलं पानयोग्यं च शीतलं सती ॥७९॥&#xA;दिव्यदृष्ट्या ज्ञातवती पित्रोस्तूर्णं हि मोक्षणम् ।&lt;br&gt;&#xA;नातिदूरे च सहसा पाययित्वा जलं हरिम् ॥4.27.८०॥&#xA;प्रसादवारि पितृभ्यां ददौ सा बालयोगिनी ।&lt;br&gt;&#xA;तावत्तौ कृष्णकृष्णेति कृष्णनारायणेति च ॥८१॥&#xA;जगदतुर्दिव्यवाचा कृपया स्वामिनः प्रभोः ।&lt;br&gt;&#xA;प्रसादवारिपानेन देहाभ्यां परिवर्तितौ ॥८२॥&#xA;दिव्यरूपौ तैजसौ तौ भागत्यागविवर्जितौ ।&lt;br&gt;&#xA;बभूवतुर्हि तत्रैव मुक्तौ धामगतौ यथा ॥८३॥&#xA;तावद् विमानं सुभगं गजाग्रपरिशोभितम् ।&lt;br&gt;&#xA;मुक्तमुक्तानिकाजुष्टं जयशब्दादिकूजितम् ॥८४॥&#xA;अम्बरं पृथिवीं स्वर्गे प्रभासयद् यथाऽक्षरम् ।&lt;br&gt;&#xA;अवातरन्मन्दिरस्य सन्निधौ सेतुभूमिषु ॥८५॥&#xA;जयशब्दैर्हरिकृष्णं स्वामिनं श्रीरमापतिम् ।&lt;br&gt;&#xA;पुष्पाक्षतादिभिर्दिव्यैश्चन्दनैस्तमपूजयन् ॥८६॥&#xA;अवतीर्य विमानाच्च श्रीकृष्णचरणामृतम् ।&lt;br&gt;&#xA;जगृहुश्च रजो मूर्ध्नि निदधुश्च पपुर्जलम् ॥८७॥&#xA;पश्यतां सर्वलोकानां तावत्तौ मानवावपि ।&lt;br&gt;&#xA;दिव्यदेहौ बालकृष्णहस्तधृतौ विमानके ॥८८॥&#xA;निषादितौ विप्रसुरेश्वरीनिकामदेवकौ ।&lt;br&gt;&#xA;नतौ पुत्र्या च हरिणा बदर्या तत्र तावुभौ ॥८९॥&#xA;माणिक्यया नतौ चापि नतौ कृष्णकुटुम्बिभिः ।&lt;br&gt;&#xA;नत्वा सर्वान् विमानेन ययतुर्धाम चाऽक्षरम् ॥4.27.९०॥&#xA;आश्चर्यं परमं प्राप्ता देहिनो देवकोटयः ।&lt;br&gt;&#xA;एवं बद्रीप्रिये देवि श्वशुरौ परमात्मना ॥९ १॥&#xA;प्रेषितावक्षरं धाम पितरौ ते तदा मतौ ।&lt;br&gt;&#xA;इदं ये परमाख्यानं श्रोष्यन्ति परमादरात् ॥२॥&#xA;श्रावयिष्यन्ति वा लोकान् प्राप्स्यन्ति परमां गतिम् ।&lt;br&gt;&#xA;कृष्णसेवा मोक्षदा वै साधुसेवा च मोक्षदा ॥९३॥&#xA;मन्त्रो विषं वारयति वह्निः शीतं हरत्यपि ।&lt;br&gt;&#xA;सदा तु तौ हि निर्दोषौ मन्त्रः कृष्णोऽनलो हि सन् ॥९४॥&#xA;सतां योगेन मुक्तिः स्याद् यथा श्रीकृष्णयोगतः ।&lt;br&gt;&#xA;कृष्णयोगेन मोक्षः स्याद् यथा साधुप्रसङ्गतः ॥९५॥&#xA;साक्षात् कृष्णस्य योगेन दिव्यता वर्ष्मणस्त्विह ।&lt;br&gt;&#xA;सर्वार्थलाभ एवापि शिष्यते नाऽपरं सुखम् ॥९६॥&#xA;बालयोगिनीगीताया अभ्यासेन परात्मनः ।&lt;br&gt;&#xA;पत्नी स्यात् कन्यका नारी नरो दासस्तु पार्षदः ॥९७॥&#xA;सकामाः सम्पदां वासा निष्कामाः स्युर्विमुक्तिगाः ।&lt;br&gt;&#xA;असिद्धाः सिद्धतां चेयुर्बद्धा निर्बद्धतामपि ॥९८॥&#xA;भ्रमिता ब्रह्मभावं च प्राप्नुयुः श्रवणादपि ।&lt;br&gt;&#xA;माननात् कृष्णतां निदिध्यासनात् परमेशताम् ॥९९॥&#xA;प्राप्नुयुः सर्वथा बद्रि प्राह श्रीपुरुषोत्तमः ।&lt;br&gt;&#xA;बालयोगिनीगीतेयं बालकृष्णसुयोगदा ॥4.27.१० ०॥&#xA;श्रोतव्या सततं मुक्त्यै गन्तव्यः परमः पुमान् ।&lt;br&gt;&#xA;भोक्तव्यं च सुखं कार्ष्णे सुप्तव्यं शयने हरेः ॥१ ०१ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्तानेऽनादिश्रीकृष्णनारायणेन निकामदेवाय तत्पत्न्यै च सर्वधामधामिरूपस्वदर्शनं दत्तम्, निकामदेवतत्पत्न्योः सदेहदिव्यमोक्षणं कृतमित्यादिनिरूपणनामा सप्तविंशतितमोऽध्यायः ॥२७ ॥&lt;/p&gt;</description>
    </item>
    <item>
      <title>०२८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/028/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/028/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां श्रीपरमात्मनः ।&lt;br&gt;&#xA;कैवर्तकस्य भक्तस्य प्रपन्नस्य विमोचिनीम् ॥१ ॥&#xA;अस्ति ज्वालालकं नाम नगरं भद्रिकातटे ।&lt;br&gt;&#xA;तत्राऽऽस्ते निगडभ्रामो नाम्ना कैवर्तजातिजः ॥२ ॥&#xA;करोति वासं भद्राया नद्यास्तु सन्निधौ दिवा ।&lt;br&gt;&#xA;मत्स्यग्राहक्रियासक्तः कुटुम्बभरणोद्यमः ॥३ ॥&#xA;जालमादाय भद्राया ह्रदे गत्वा तु मत्स्यकान् ।&lt;br&gt;&#xA;पाशयित्वा गृहं याति सायं मत्स्यादनः सदा ॥४ ॥&#xA;विक्रीय चाधिकान्मत्स्यान् धनं प्राप्नोति यत्तु सः ।&lt;br&gt;&#xA;तेनाऽन्नं शाकपत्रादि क्रीत्वा भरते बालकान् ॥५ ॥&#xA;पुत्रान् पुत्रीस्तथा पत्नीं भरते तेन कर्मणा ।&lt;br&gt;&#xA;अथैकदा स्त्रिया साकं वस्त्रक्षालनहेतवे ॥६ ॥&#xA;भद्रां नदीं ययौ जालयुतो निगडभ्रामकः ।&lt;br&gt;&#xA;स तु तीरे स्थितो जालं चिक्षेपाऽगाधवारिषु ॥७ ॥&#xA;पत्नी तस्याऽम्बरप्रक्षालनोद्यता जलैस्तदा ।&lt;br&gt;&#xA;क्षालयत्येव वस्त्राणि तत्र निर्मलवारिधौ ॥८ ॥&#xA;वस्त्रध्यानपरा यावन्मज्जयत्यम्बरं जले ।&lt;br&gt;&#xA;तावत् तत्पतिना जाले पाशितं तु तिमिं पतिम् ॥९ ॥&#xA;वीक्ष्य द्राक् च तिमेश्चक्रोशनं श्रुत्वा भयावहम् ।&lt;br&gt;&#xA;तिमिनी पाशबद्धं स्वं पतिं कैवर्त्तरोधितम् ॥4.28.१ ०॥&#xA;आकृष्यमाणं जालेन बहुमत्स्यसमन्वितम् ।&lt;br&gt;&#xA;शशाप दुःखमापन्ना रक्षणे शक्तिवर्जिता ॥११ ॥&#xA;कैवर्त्तं मानुषीवाण्या भूत्वाऽतिविह्वला तदा ।&lt;br&gt;&#xA;कैवर्त्त त्वं भवावर्त्तान्मा मुक्ताः कर्हिचिद् भव ॥१२॥&#xA;मुहुस्तिमिङ्गिलो भूत्वा मर कैवर्तजालगः ।&lt;br&gt;&#xA;यथाऽहं दुःखिनी त्वत्र भवामि पतिनाशतः ॥१ ३॥&#xA;तथा पत्नी तव चापि सदाऽस्तु दुःखिनीति च ।&lt;br&gt;&#xA;एवं मत्स्यवधूश्चोक्त्वा रुरोदाऽपत्यवारिता ॥१४॥&#xA;तावत् कैवर्त्तिकाऽऽश्चर्यं श्रुत्वाऽपश्यज्जलान्तरे ।&lt;br&gt;&#xA;मीनी रौतीति पत्यर्थं पतिर्जालान्तराऽर्दितः ॥१५॥&#xA;शापं ददौ तु सा मत्स्येत्येवं वेद निजान्तरे ।&lt;br&gt;&#xA;सहसा चाऽम्बरं त्यक्त्वा पत्युः सन्निधिमेत्य च ॥१६॥&#xA;विचार्य मत्स्यमोक्षार्थं जालसूत्रं करेऽकरोत् ।&lt;br&gt;&#xA;पतिहस्तान्मोचयित्वा लब्ध्वा जालं जले शनैः ॥१७॥&#xA;मुमोचाऽबन्धनायैव मत्स्यानां शापभीयुता ।&lt;br&gt;&#xA;जालशैथिल्यभावेन मत्स्या जालाद्विनिर्ययुः ॥१८॥&#xA;सर्वेऽपि त्वक्षता जाले निर्गत्य विविशुर्जलम् ।&lt;br&gt;&#xA;संवदन्तः प्रसन्नाश्च जीव त्वं लक्षवत्सरान् ॥१९॥&#xA;सदैव सधवा चापि पतिसेवापरायणा ।&lt;br&gt;&#xA;दयावती च मत्स्यानां हिंसाकर्मादिवर्जिता ॥4.28.२०॥&#xA;हृष्टा भवतु कैवर्त्ति सदाऽस्मद्रक्षणादिह ।&lt;br&gt;&#xA;एवं मत्स्यादयश्चोक्त्वा विविशुर्जलमध्यके ॥२१॥&#xA;अथ श्रुत्वा तु कैवर्त्तो महाश्चर्यपरोऽभवत् ।&lt;br&gt;&#xA;क्षुधान्वितोऽपि पत्न्यास्तत् कर्म वीक्ष्य दयापरम् ॥२२॥&#xA;अनुमेने मुमोचापि जालं तीरे वियत्नकः ।&lt;br&gt;&#xA;पत्नीं पप्रच्छ किमिदं सहसा जालकर्षणम् ॥२३॥&#xA;पत्नीं तं श्रावयामास शापं मत्स्योदितं तदा ।&lt;br&gt;&#xA;कैवर्त्तश्च समाश्रुत्य भयं चावाप जन्मनाम् ॥२४॥&#xA;मत्स्ययोनिजदुःखानां पश्यन्नानन्त्यमन्वहम् ।&lt;br&gt;&#xA;मत्स्यै तु शापदात्र्यै च मोचयित्र्यै तु योषिते ॥२५॥&#xA;धन्यवादान् ददौ तत्र यत् पापान्मोचितस्त्विति ।&lt;br&gt;&#xA;जालं त्यक्त्वा क्षणे तत्र वह्नौ प्रज्वाल्य धीवरः ॥२६॥&#xA;फलकन्दाऽन्नशाकादस्तत आरभ्य सोऽभवत् ।&lt;br&gt;&#xA;बद्रिके पुण्यसाधूनां सङ्गमः सद्गतिप्रदः ॥२७॥&#xA;मत्स्या इमेऽभवत् सर्वे ऋषयो मत्स्यरूपिणः ।&lt;br&gt;&#xA;भद्रायां तज्जलेऽनादिकृष्णनारायणः प्रभुः ॥२८॥&#xA;बहुवारं गजे स्थित्वा यत्र स्नानाय गच्छति ।&lt;br&gt;&#xA;तत्तीर्थलोभवशगा महर्षयोऽभवन् झषाः ॥२९॥&#xA;यस्तु धृतो महान् मत्स्यो मत्स्या चान्ये च येऽभवन् ।&lt;br&gt;&#xA;मत्स्यरूपोऽभवत् सोऽत्र महर्षिः पिपठायनः ॥4.28.३०॥&#xA;सर्वज्ञकल्प ऊर्ध्वदृक् सर्वविद्यानिधिर्द्विजः ।&lt;br&gt;&#xA;मत्स्या पत्नी च नाम्नाऽस्य पाठायनीति साऽभवत् ॥३१ ॥&#xA;अन्ये मत्स्यादयो विप्रा वेदज्ञाश्चाऽभवन् जले ।&lt;br&gt;&#xA;बद्रिके स तु कैवर्त्तः पापो महर्षिदण्डवान् ॥२२॥&#xA;पत्न्या सदयया कान्तस्तारितः समयज्ञया ।&lt;br&gt;&#xA;बन्धकृन्निरयं याति बन्धहा याति गौरवम् ॥३३॥&#xA;जीवाऽभवप्रदाता तु सर्वस्वर्गानि विन्दति ।&lt;br&gt;&#xA;भयदस्तु पतत्येव स्वर्गादपि सुखालयात् ॥३४॥&#xA;अथ कैवर्त्तिकी नत्वा पप्रच्छ जलमत्स्यकान् ।&lt;br&gt;&#xA;के भवन्तः कथं मत्स्याः कथं वागीदृशी शुभा ॥३५॥&#xA;कथं वा मत्स्यरूपत्वं कथयन्तु दयालयाः ।&lt;br&gt;&#xA;इत्यभिनोदिता विप्राः प्रत्यूचुर्निगडभ्रमम् ॥३६॥&#xA;अत्राऽनादिकृष्णनारायणः श्रीभगवान् स्वयम् ।&lt;br&gt;&#xA;कुङ्कुमवापिकाक्षेत्राद् विहर्तुं गजमास्थितः ॥३७॥&#xA;रसालारण्यमायाति विश्राम्यत्यत्र शाद्वले ।&lt;br&gt;&#xA;स्नाति क्रीडति भद्रायास्तटे सत्सलिले हरिः ॥३८॥&#xA;बहुधा श्रीरमालक्ष्मीराधाप्रियादिभिः सह ।&lt;br&gt;&#xA;माधवीललितामुक्ताजयाभिः सह पार्षदैः ॥३९॥&#xA;रमते वार्षु तैस्ताभिर्भुङ्क्ते फलानि पाति वाः ।&lt;br&gt;&#xA;प्रसादं प्रददात्येवोपस्थितेभ्यः कृपापरः ॥4.28.४० ॥&#xA;ऋषिभ्यः पार्षदेभ्यश्च यादोभ्यः पशुपक्षिषु ।&lt;br&gt;&#xA;क्षिपत्येते प्रसादं तं प्राप्य यान्ति कृतादराः ॥४१ ॥&#xA;मिष्टान्नानि विचित्राणि भोजयत्यत्र माधवः ।&lt;br&gt;&#xA;उत्सवान् प्रकरोत्यत्र दानान्यर्पयति प्रभुः ॥४२॥&#xA;तदर्थं बहुधा चात्र विप्रा दीनाश्च सेवकाः ।&lt;br&gt;&#xA;वसन्त्यत्र प्रसादानां दानानामिच्छया मुधा ॥४३॥&#xA;वयं चापि वसामोऽत्र विप्रा हर्यर्थमेव ह ।&lt;br&gt;&#xA;पिपठायनमूर्धन्याः शतं कुटुम्बिनः शुभाः ॥४४॥&#xA;आश्रमाः श्रीरसालानामधः सन्ति विलोकय ।&lt;br&gt;&#xA;अथाप्यत्र समायान्ति जलार्थं वनराक्षसाः ॥४५॥&#xA;क्वचिद् रात्रौ दिवा वापि बहुक्रूरप्रकर्मिणः ।&lt;br&gt;&#xA;पीडयन्ति विप्रजनान् प्रहरन्ति क्वचित् खलाः ॥४६॥&#xA;अपहरन्ति च योषिद्वर्गं हरन्ति वस्तुकम् ।&lt;br&gt;&#xA;प्रतिकर्तुं वयं शक्ता अपि त्वहिंसया स्थिताः ॥४७॥&#xA;भगवल्लाभयोगेन चाऽक्लेशेन च वारिषु ।&lt;br&gt;&#xA;क्वचित् क्वचिद् वसामोऽत्र मत्स्या भूत्वा जलान्तरे ॥४८॥&#xA;क्वचित्तु मानवाश्चापि मृगा वा सिद्धसाधवः ।&lt;br&gt;&#xA;भूत्वा भूत्वा विचरामो चूतारण्ये सुराष्ट्रके ॥४९॥&#xA;वद त्वं वै कथमत्र कोऽसि कस्माच्च हिंससि ।&lt;br&gt;&#xA;कथं वै क्रूरतां हिंसां वहस्यत्रापि मानवे ॥4.28.५० ॥&#xA;दुर्लभो मानवो देहो मोक्षदः स्वर्गदः शुभः ।&lt;br&gt;&#xA;कथं हिंसया निरयान् व्रजितुं कर्मकृद् भवान् ॥५१ ॥&#xA;हिंसा स्तैन्यं पारदार्यं कपटं छलताऽनृतम् ।&lt;br&gt;&#xA;निन्दा दोषारोपणं च निरयाणां प्रदास्त्विमे ॥५२॥&#xA;मांसाशनं सुरापानं द्रोहो मालिन्यमार्त्तदा ।&lt;br&gt;&#xA;परापहरणं क्रोधो निरयाणां प्रदास्त्विमे ॥५३॥&#xA;सेवा सतां हरौ भक्तिः पराऽभयप्रदानकम् ।&lt;br&gt;&#xA;अहिंसनं प्रसादानामशनं चाप्यनिन्दनम् ॥५४॥&#xA;परोपकरणं दानं स्वर्गस्यैते प्रदा मताः ।&lt;br&gt;&#xA;शुद्धिः पूजा दर्शनं च सत्सङ्गोऽन्नफलाशनम् ॥५५॥&#xA;स्वत्वमात्रेण निर्वाहः स्वर्गाणां तु प्रदास्त्विमे ।&lt;br&gt;&#xA;हिंसया जायते दुःखं पापं तन्निरयप्रदम् ॥९६॥&#xA;उदरार्थं परप्राणविनाशः कर्म निर्घृणम् ।&lt;br&gt;&#xA;सत्सु फलेषु कन्देषु विविधान्नेषु सत्स्वपि ॥५७॥&#xA;मांसाशनो भवेद् यस्तु स याति रौरवं परम् ।&lt;br&gt;&#xA;जीवा नैव तु हन्तव्याः फलं भक्ष्यं पवित्रकृत् ॥५८॥&#xA;दुग्धं पेयं गवां सम्यक् हन्तव्या गौर्न वै क्वचित् ।&lt;br&gt;&#xA;फलं पुष्पं च पत्रं च भक्षणीयं द्रुमादिजम् ॥५९॥&#xA;द्रुमा नैव विहन्तव्या वृथा फलादिनिर्वहे ।&lt;br&gt;&#xA;दुग्धं पेयं तथा मातुर्मारणीया न जीवतः ॥4.28.६०॥&#xA;मधु ग्राह्यं कुसुमेभ्यो नाशनीयानि नैव ह ।&lt;br&gt;&#xA;करा ग्राह्या प्रजाभ्यस्तु भक्षणीया न सर्वथा ॥६१ ॥&#xA;कस्तूरिका हरिणेभ्यो ग्राह्या घात्या न ते मताः ।&lt;br&gt;&#xA;एवं भोगमयं सर्वं यदंशे भोगयोगि तत् ॥६२॥&#xA;भोक्तव्यं न तु हन्तव्यं हननं नरकप्रदम् ।&lt;br&gt;&#xA;तस्मात्त्वं हिंसको भूत्वा मा याहि नरकान् प्रति ॥६३॥&#xA;स्वर्गं साधय कैवर्त्त त्यज हिंसा सुखी भव ।&lt;br&gt;&#xA;इत्युपदिष्टः कैवर्त्तो नत्वा मत्स्यात्मकानृषीन् ॥६४॥&#xA;अपराधक्षमां तेभ्यो ययाचे शापमोचनीम् ।&lt;br&gt;&#xA;शापोऽयं मत्स्यिकादेव्या विसर्जितः शरो यथा ॥६५॥&#xA;लग्नो मे हृदये तूर्णमुद्वेजयति चाधिकम् ।&lt;br&gt;&#xA;शापमुक्तिर्यथा स्यान्मे तथा ऋषे विधेहि वै ॥६६॥&#xA;इत्येवं त्वं त्वर्थयामास ययाचे तत्पुनः पुनः ।&lt;br&gt;&#xA;कृपां कृत्वा ततो बद्रि पिपठायनभूसुरः ॥६७॥&#xA;उवाच मे वचनात्ते शापो निःसत्त्वतां गतः ।&lt;br&gt;&#xA;किन्तु मे वचनं लब्ध्वा याहि कुङ्कुमवापिकाम् ॥६८॥&#xA;अनादिश्रीकृष्णनारायणो यत्र विराजते ।&lt;br&gt;&#xA;अश्वपट्टसरोवारिमध्ये स्नानं विधेहि च ॥६९॥&#xA;दर्शनं श्रीकृष्णनारायणस्याऽपि विधेहि च ।&lt;br&gt;&#xA;पूजनं पत्रपुष्पाद्यैर्विधेहि कुरुसेवनम् ॥4.28.७०॥&#xA;मन्त्रं गृहाण मत्तोऽत्र पावनं पौरुषोत्तमम् ।&lt;br&gt;&#xA;&amp;lsquo;ओं नमः श्रीकृष्णनारायणायस्वामिने स्वाहा&amp;rsquo; ॥७१ ॥&#xA;बद्रिके स समाकर्ण्य मन्त्रं प्राप्य ऋषेर्गुरोः ।&lt;br&gt;&#xA;सपत्नीकः स कैवर्त्तो जग्राह नियमान् यमान् ॥७२॥&#xA;अहिंसनं साधुसेवामचौर्यं वन्यवृत्तिताम् ।&lt;br&gt;&#xA;कन्दमूलफलान्नाद्याहारं तीर्थनिषेवणम् ॥७३॥&#xA;भजनं &amp;lsquo;श्रीकृष्णनारायणेति मालया सदा ।&lt;br&gt;&#xA;पूजनं च सदा नारायणस्य माधवीपतेः ॥७४॥&#xA;सत्सङ्गं लोमशादीनां पिपठायनदर्शितम् ।&lt;br&gt;&#xA;भूतानामभयं चेति व्रतं जग्राह सर्वथा ॥७५॥&#xA;पूजयित्वा गुरुं चापि गुर्वीं च पिपठायनीम् ।&lt;br&gt;&#xA;तथाऽन्यान् सर्वब्रह्मर्षीन् जालं त्यक्त्वा नदीतटे ॥७६॥&#xA;जलं पीत्वा तु भद्रायाः पिपठायनपादजम् ।&lt;br&gt;&#xA;नत्वा चाशीर्वचो लब्ध्वा सपत्नीको गृहं ययौ ॥७७॥&#xA;पुत्रादीन् सह नीत्वैव त्यक्त्वा ज्वालालकं पुरम् ।&lt;br&gt;&#xA;ययावश्वपट्टसरो हर्षितो निगडभ्रमः ॥७८॥&#xA;तीर्थं चकार देवानां दर्शनं स्नानमर्चनम् ।&lt;br&gt;&#xA;उपवासं चकारापि लोमशस्यापि दर्शनम् ॥७९॥&#xA;अनादिश्रीकृष्णनारायणस्याऽर्चनमुत्तमम् ।&lt;br&gt;&#xA;भावदर्शनयुक्तं स चकार वन्दनं ततः ॥4.28.८०॥&#xA;कृतकृत्योऽस्मि भगवन् भवच्चरणदर्शनात् ।&lt;br&gt;&#xA;नारायणेन भवता दत्तो मानवविग्रहः ॥८ १ ॥&#xA;धर्मार्थः स मया नीतोऽधर्मार्थः क्षपितोऽधुना ।&lt;br&gt;&#xA;पिपठायनसङ्गेन बोधमाप्तोऽस्मि मुक्तये ॥८२॥&#xA;अप्यहं मत्स्यशापाच्च मुक्त्यर्थमत्र सङ्गतः ।&lt;br&gt;&#xA;समुद्धर कृपासिन्धो प्रज्वालयाऽघपर्वतम् ॥८३॥&#xA;मत्स्यादोऽहं मत्स्यमार एष ते शरणं गतः ।&lt;br&gt;&#xA;इत्युक्त्वा बद्रिके कृष्णपादयोर्निपपात ह ॥८४॥&#xA;तद्भार्याऽपि हरेः पादौ धृत्वाङ्गुष्ठं चुचुम्ब ह ।&lt;br&gt;&#xA;पादजलं पपौ पादौ दधारोरसि शीतलौ ॥८५॥&#xA;मस्तके च रजश्चापि दधार भावसम्भृता ।&lt;br&gt;&#xA;अनादिश्रीकृष्णनारायणस्तां नैगडीं स्त्रियम् ॥८६॥&#xA;निगडभ्रामकं चापि दिव्यमूर्तिमदर्शयत् ।&lt;br&gt;&#xA;कृपयैव च पापानि ज्वालयामास तत्क्षणात् ॥८७॥&#xA;दिव्यदृष्ट्या निगडोऽपि नैगडी तं परेश्वरम् ।&lt;br&gt;&#xA;चतुर्भुजं कमलया सहितं सन्ददर्श ह ॥८८॥&#xA;भद्रानद्यां हरिं तीरे रमन्तमृषिमण्डले ।&lt;br&gt;&#xA;अपश्यद् विहरन्तं च बालकृष्णं श्रियः पतिम् ॥८९॥&#xA;अथैनं कुङ्कुमवापीक्षेत्रे तेजसि भूम्नि वै ।&lt;br&gt;&#xA;अपश्यत् सन्निधौ चापि मानवं संस्थितं प्रभुम् ॥4.28.९०॥&#xA;एवं प्रदर्श्य रूपं स्वं तमाह निगडभ्रमम् ।&lt;br&gt;&#xA;पिपठायनयोगेन याम्यक्लेशो गतस्तव ॥९१ ॥&#xA;मम योगेन निगडभ्रम याहि मदक्षरम् ।&lt;br&gt;&#xA;इत्युक्त्वा विररामाऽसौ श्रीहरिकृष्णधर्मजः ॥९२॥&#xA;निगडभ्रामकश्चाह नम ओम् परमात्मने ।&lt;br&gt;&#xA;तावत्तत्र समायातं विमानं पारमेश्वरम् ॥९३॥&#xA;दिव्यं पार्षदसञ्जुष्टं सर्वसौवर्णभूषणम् ।&lt;br&gt;&#xA;निगडो नैगडी चोभौ तत्यजतुर्हि भौतिकौ ॥९४॥&#xA;देहौ प्राप्याऽपरौ दिव्यौ ययतुश्चाऽधिरुह्म तत् ।&lt;br&gt;&#xA;वैकुण्ठं श्रीहरेर्धाम कल्पपर्यन्तमेव ह ॥९५॥&#xA;ततोऽक्षरपदं तौ वै प्राप्स्यतः परमात्मनः ।&lt;br&gt;&#xA;तत्पुत्राद्यास्ततश्चक्रुः पित्रोस्तत्रौर्ध्वदैहिकम् ॥९६॥&#xA;वैष्णवाः परमा जाता बालकृष्णसमाश्रिताः ।&lt;br&gt;&#xA;कैङ्कर्यं ते प्रकुर्वन्ति पञ्च पुत्रा हरेः सदा ॥९६॥&#xA;पुत्रीत्रयं हरेर्दास्यं चक्रुश्चाजीवनं ततः ।&lt;br&gt;&#xA;साध्व्यश्च साधवस्ते वै जाता भागवतोत्तमाः ॥९८॥&#xA;नाम्ना साध्व्यः पुण्डरिकासती निर्वाणिकासती ।&lt;br&gt;&#xA;आनन्दघनिकासाध्वी तिस्रो नारायणाश्रिताः ॥९९॥&#xA;पुत्राः पञ्च ज्ञानदर्भिः प्रभादर्भिर्विदर्भिकः ।&lt;br&gt;&#xA;विष्णुदर्भिः कृष्णदर्भिस्त्वेते भागवतोत्तमाः ॥4.28.१ ००॥&#xA;अभवन् साधवो दिव्यास्तापसाः सिद्धयोगिनः ।&lt;br&gt;&#xA;अश्वपट्टसरोभूमौ स्वामिसेवापरायणाः ॥१०१ ॥&#xA;बद्रिके तेऽपि कालेन परां मुक्तिं ततो गताः ।&lt;br&gt;&#xA;अनादिश्रीकृष्णनारायणप्रतापपावनाः ॥१ ०२॥&#xA;इतिश्रीलक्ष्मीनारायणीयसंहितायां चतुर्थे तिष्यसन्ताने भद्रानद्यां पिपठायनर्षियोगेन निगडभ्रमादिकैवर्त्तानां श्रीकृष्णनारायणाश्रयो मोक्षणं चेत्यादिनिरूपणनामाऽष्टाविंशोऽध्यायः ॥२८ ॥&lt;/p&gt;</description>
    </item>
    <item>
      <title>०२९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/029/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/029/</guid>
      <description>&lt;p&gt;श्रीनरनारायण उवाच-&lt;br&gt;&#xA;श्रूयतां च त्वया बद्रि माणिक्ये माधवि प्रिये ।&lt;br&gt;&#xA;कथां त्वत्र कृतघ्नाया योषितो मुक्तिकारिणीम् ॥१ ॥&#xA;आसीदेका विभावर्यां पुर्यां सौराष्ट्रमण्डले ।&lt;br&gt;&#xA;कुथली नामतो योषा दीना सगरजातिजा ॥२ ॥&#xA;एकाकिनी दीनबाला ह्यनाथाऽभवदार्त्तिनी ।&lt;br&gt;&#xA;आबाल्यान्मृतजननीपितृबान्धवपालका ॥३ ॥&#xA;पञ्चवर्षाऽभवद् यावत् तावत् सा मृतरक्षका ।&lt;br&gt;&#xA;गुरुणा सगराणां सा पोषिता वर्धिता गृहे ॥४ ॥&#xA;प्राप्तद्वादशवर्षा सा विवेद स्वां तु सागरीम् ।&lt;br&gt;&#xA;न विप्रां तेन विप्राण्यां स्नेहो विच्छिन्नतां गतः ॥५ ॥&#xA;या माता गर्भधर्त्री स्यात् सैव स्नेहस्य भाजनम् ।&lt;br&gt;&#xA;अन्या तु कृत्रिमस्नेहा कन्यास्नेहो न तत्र वै ॥६ ॥&#xA;वध्वाः स्नेहो जनन्यां यादृशः श्वश्र्वां न तादृशः ।&lt;br&gt;&#xA;जनयित्र्यां यथा स्नेहः स्तन्यदायां न तादृशः ॥७ ॥&#xA;गर्भधर्त्र्यां यथा स्नेहस्तत्सपत्न्यां न तादृशः ।&lt;br&gt;&#xA;गुरौ स्नेहो यथा लोके पितृस्नेहस्ततोऽधिकः ॥८ ॥&#xA;रक्तस्नेहाद्धर्मजन्यस्नेहो गौणो हि सर्वदा ।&lt;br&gt;&#xA;आपत्काले रक्तजः सः धर्मजाद्वै विशिष्यते ॥९ ॥&#xA;कुथली सागरी कन्या विप्राण्यां भेददृष्टितः ।&lt;br&gt;&#xA;वर्तनं त्वकरोत्तत्राऽऽज्ञायां प्रसेवनादिषु ॥4.29.१ ०॥&#xA;सर्वक्रियासु यद्वत् सा भ्रान्तचित्ता हि वर्तते ।&lt;br&gt;&#xA;न करोति गृहकार्यं जलस्याऽऽहरणादिकम् ॥११ ॥&#xA;मार्जनं मज्जनं शय्यास्तरणं पेषणीभ्रमिम् ।&lt;br&gt;&#xA;प्रातरुत्थाय विप्राण्या दत्तं भुक्त्वा तु सोत्सुका ॥१ २॥&#xA;सगराणां गृहाण्येव प्रयाति खेलने रता ।&lt;br&gt;&#xA;विमनस्का विप्रगृहे समनस्का तु सागरे ॥१ ३।&lt;br&gt;&#xA;सागरीभिः प्रमदाभिर्बोधिता सागरीति सा ।&lt;br&gt;&#xA;सागरी भवितुं तत्र चेच्छद् द्रुतं विवाहिता ॥१४॥&#xA;गुरुणा तु कृतं तस्या उपकारं न वेत्ति सा ।&lt;br&gt;&#xA;आबाल्यात् पालिता सर्वदानैः सा वेत्ति नैव तत् ॥१५ ॥&#xA;गणयत्येव नैवाऽपि मातापितृसमौ द्विजौ ।&lt;br&gt;&#xA;कृतं प्रपोषणं वर्षसप्तकं मनुते न तत् ॥१६॥&#xA;अबुद्धित्वात् स्वभावाद्वा बालात्वाद्वा प्रदूषणम् ।&lt;br&gt;&#xA;कृतघ्नीत्वं समापन्नं सागरीसङ्गतोऽपि वा ॥१७॥&#xA;बद्रिके कृतलाभानां हननं नरकाय तत् ।&lt;br&gt;&#xA;कृतानां हननं पुण्यहननं स्वर्गहं तथा ॥१८॥&#xA;गुरोगृहे तु कन्याया वासोऽयुतजनुःफलम् ।&lt;br&gt;&#xA;अन्ययोनिप्रसूताया विप्राणीत्वं हि दुर्लभम् ॥१९ ॥&#xA;तदस्याः सुलभं जातं तथापि कर्मनोदिता ।&lt;br&gt;&#xA;विप्रात्वं सा परित्यज्य सागरीत्वे मनोऽकरोत् ॥4.29.२०॥&#xA;अथ भार्या गुरोः कन्यामुपादिदेश शान्तये ।&lt;br&gt;&#xA;पुत्रिके कर्मसंसारो शसनामूलपोषितः ॥२१॥&#xA;विषयाद्यशनो मोदप्रमोदवारिषेचितः ।&lt;br&gt;&#xA;धर्माऽधर्मादिशाखश्च तृष्णादिपत्रपल्लवः ॥२२॥&#xA;भोगेहांऽकुरशोभाढ्यः सुखदुःखफलप्रदः ।&lt;br&gt;&#xA;रागद्वेषकुसुमाद्यैराकृष्यन्तेऽत्र देहिनः ॥२३॥&#xA;आत्मा दोषविहीनश्च वृक्षतामेति सङ्गतः ।&lt;br&gt;&#xA;संसारी वासनाबद्धस्तत उच्यत आर्त्तिमान् ॥२४॥&#xA;बाल्ये त्वात्मा दोषहीनो निर्मलश्चेन्द्रियेश्वरः ।&lt;br&gt;&#xA;यौवने दोषसर्वस्वो मलिनश्चेन्द्रियानुगः ॥२५॥&#xA;कन्या वापि कुमारा वा जिह्वारसातिबन्धनाः ।&lt;br&gt;&#xA;युवत्यो वा युवानोऽपि यो निशि श्नाति वेगिनः ॥२६॥&#xA;स वेगो निर्जितो येन यया तौ मोक्षभागिनौ ।&lt;br&gt;&#xA;नित्यसुखं परमेशधाम्नि तन्मोक्षणं महत् ॥२७॥&#xA;नारायणप्रसङ्गेन सतां योगेन कन्यके ।&lt;br&gt;&#xA;मोक्षो भवति संसारान्निरयस्त्वन्यसङ्गतः ॥२८॥&#xA;गर्भे प्रपाचितो देहो बाल्ये मुहुश्च संस्कृतः ।&lt;br&gt;&#xA;यौवने मलिनो मलवन्निम्नेन्द्रियमलाधिकः ॥२९॥&#xA;यदि वेगेन कामेन वासनयाऽतिवेगया ।&lt;br&gt;&#xA;परदेहे नरदेहे मुग्धा स्यात् सा विनश्यति ॥4.29.३०॥&#xA;मातापितृस्नेहपात्रं कन्या कुमारवन्मता ।&lt;br&gt;&#xA;तौ त्यक्त्या येतरं याति सा कृतघ्ना भवेदिह ॥३ १॥&#xA;अदीयमाना कन्या वै नेच्छया गन्तुमर्हति ।&lt;br&gt;&#xA;वधूर्भूत्वा प्रेषिता वै धर्मेण याति कान्तगा ॥३२॥&#xA;त्वं विप्रौ पोषकौ त्यक्त्वा नित्यं यासि गृहान्तरम् ।&lt;br&gt;&#xA;नाद्य ते समयस्तादृग् विनाऽऽज्ञां याहि मा तथा ॥३३॥&#xA;कन्यकानां परगृहे चिरयोगो भयावहः ।&lt;br&gt;&#xA;हावभावैश्च पुंयोगैर्मर्यादानाश आपतेत् ॥३४॥&#xA;विवाहवर्जिता कन्या भ्रंशं लभेन्न संशयः ।&lt;br&gt;&#xA;सागरी त्वं जन्मतोऽपि विप्रा त्वं ब्राह्मणीगृहे ॥३५॥&#xA;उत्पन्नफलवत् कन्ये पवित्रा त्वं हि भूसुरी ।&lt;br&gt;&#xA;देहस्ते निर्मलो जातो विप्रपोषणकारितः ॥३६॥&#xA;विप्राणीयोगमुत्सृज्य सागरीगा तु मा भव ।&lt;br&gt;&#xA;विप्राणीं मां विहायैव यदि पुत्रि गमिष्यसि ॥३७॥&#xA;कृतध्नीत्वं तदा प्राप्य भ्रश्यसे नात्र संशयः ।&lt;br&gt;&#xA;इत्युक्ता विप्रपत्न्या सा कन्या पप्रच्छ मातरम् ॥३८॥&#xA;कीदृश्यस्ताः कृतघ्न्यश्च वद मे मातरञ्जसा ।&lt;br&gt;&#xA;अथ माता विप्रपत्नी नाम्ना सा त्वात्मशेमुषी ॥३९॥&#xA;पुत्रीं प्राह कृतानां या हन्त्री कृतघ्निका तु सा ।&lt;br&gt;&#xA;शृणु पुत्रि तथा नार्यो भवन्तीह नरा अपि ॥4.29.४०॥&#xA;तेन पापेन निरयान् भुञ्जते मरणोत्तरम् ।&lt;br&gt;&#xA;मातृपुष्टा बालिका या मातरं नैव सेवते ॥४१॥&#xA;सा कृतघ्नी प्रथमैव द्वितीया मातृदुःखदा ।&lt;br&gt;&#xA;पोषिताऽपि च कन्या या विपरीता विरोधिनी ॥४२॥&#xA;सा कृतप्ना कुटुम्बस्य दोषवक्त्री कृतघ्निका ।&lt;br&gt;&#xA;गृहच्छिद्रं बहिर्वक्ति क्लेशं करोति तेन या ॥४३॥&#xA;सा कृतघ्ना सदा प्रोक्ता हन्त्री कीर्तेः कुटुम्बिनाम् ।&lt;br&gt;&#xA;या प्राप्तयौवना याति विनाऽऽज्ञां परमन्दिरम् ॥४४॥&#xA;स्वतन्त्रस्वविहारा सा कृतघ्ना कुलनाशिनी&lt;br&gt;&#xA;या विधिं तु समुत्सृज्य वृणुते तु स्वयंवरम् ॥४५॥&#xA;सा पित्रोर्दुःखदा चेत् स्यात् कृतघ्नात्वेन दूषिता ।&lt;br&gt;&#xA;गृहकार्याणि या त्यक्त्वा परकार्यपरायणा ॥४६॥&#xA;गृहकार्यं महतीनामर्थे रक्षति साऽपि सा ।&lt;br&gt;&#xA;वधूर्भूत्वा कान्तसेवां या करोति न मानिनी ॥४७॥&#xA;सा कृतघ्ना तथा श्वश्रूक्लेशिनी तद्विधा तथा ।&lt;br&gt;&#xA;सपत्नीदुःखदा या च गृहनारी विरोधिनी ॥४८॥&#xA;कान्तसम्बन्धिकलिदा गृहक्लेशाभिरोपिणी ।&lt;br&gt;&#xA;कृतघ्ना सा सदा बोध्योदासीना गृहकर्मसु ॥४९॥&#xA;या वधूं सेविकां नैव श्वश्रूः स्नेहयति क्वचित् ।&lt;br&gt;&#xA;सा वृद्धा दुःखदा वध्वाः कृतघ्ना गृहशासिनी ॥4.29.५०॥&#xA;या बालेषु पक्षपातं भोजनादौ विशेषतः ।&lt;br&gt;&#xA;अयोग्यं प्रकरोत्येषा कृतघ्ना ज्ञानवर्जिता ॥५१ ॥&#xA;कृतोपकारं साहाय्यं चाऽवमत्याऽतिवर्तिनी ।&lt;br&gt;&#xA;दोषान् वक्ति विरोधेन कृतघ्ना सा सदा मता ॥५२॥&#xA;पुष्टा तुष्टा पालिता च पालकं सा विहाय चेत् ।&lt;br&gt;&#xA;प्रयात्यन्यत्र पशुवत् सा कृतघ्ना सदा मता ॥५३॥&#xA;अभ्युदयः कृतो येन शिक्षान्नधनमन्दिरैः ।&lt;br&gt;&#xA;तं चेदापत्सु सहसा क्षिपेद् या सा कृतघ्निका ॥५४॥&#xA;गुरुं देवं पालकं च पितरं मातरं पतिम् ।&lt;br&gt;&#xA;या त्वापत्सु प्रक्षिपति कृतघ्ना सा प्रकीर्तिता ॥५५॥&#xA;कृतापकारं वदति नोपकारं कदाचन ।&lt;br&gt;&#xA;सा कृतघ्ना कृतहन्त्री निरयान् याति भामिनी ॥५६॥&#xA;आपद्विनाशकस्याऽपि तदापत्तौ न पक्षदा ।&lt;br&gt;&#xA;प्रत्युताऽनिष्टसंयोक्त्री सा कृतघ्ना मता सदा ॥५७॥&#xA;परेशेनाऽर्पितो देहो मानवो मोक्षलब्धये ।&lt;br&gt;&#xA;तं परेशं प्रविस्मृत्य वर्तते सा कृतघ्निका ॥५८॥&#xA;विवाहः कारितो येन विवाहिता च येन वा ।&lt;br&gt;&#xA;तयोर्गुणं न गृह्णाति दोषदा सा कृतध्निका ॥५९॥&#xA;अध्यापिता शिक्षिता या तथाऽऽपत्तारिता तु या ।&lt;br&gt;&#xA;तद्गुणं नैव जानाति विरोधिनी कृतघ्निका ॥4.29.६०॥&#xA;धर्मार्थं मानुषो देहो धर्मं जानाति नैव या ।&lt;br&gt;&#xA;अधर्मार्थकृतध्याना सा तु धर्मकृतघ्निका ॥६१॥&#xA;धर्मार्थकाममोक्षेषु साहाय्यदास्तु ये मताः ।&lt;br&gt;&#xA;तेषामपकृतौ लग्ना या सा कृतघ्निका सदा ॥६२॥&#xA;कृतघ्नानां निरया वै भवन्ति दुःखदाः सदा ।&lt;br&gt;&#xA;याम्यलोके परत्रापि सर्वं तासां विहन्यते ॥६३॥&#xA;सुखं न लभते क्वापि कृतघ्ना पापपर्वता ।&lt;br&gt;&#xA;कृतज्ञा लभते पुण्यं स्वर्गं सुखं महोत्सवम् ॥६४॥&#xA;कृतं जानाति या कन्या नारी वृद्धा नरोऽपि वा ।&lt;br&gt;&#xA;उपकारं प्रकुर्याच्च सा स्यात् स्वर्गनिवासिनी ॥६५॥&#xA;अत्र पुत्रप्रपौत्राद्यैः शोभते वंशविस्तरैः ।&lt;br&gt;&#xA;धनधान्याम्बरसम्पत्स्वर्णाद्यैरभिवर्धते ॥६६॥&#xA;कृतघ्नाया विनाशं वै याति सर्वं समूलकम् ।&lt;br&gt;&#xA;पुत्रि त्वं मा कृतघ्ना स्या निरयान् मा प्रयाहि च ॥६७॥&#xA;मम सन्तोषदा भूत्वा प्रवर्धयाऽतिसम्पदा ।&lt;br&gt;&#xA;यशसा वंशवृद्ध्याऽपि स्वर्गेऽपि च ततोऽधिका ॥६८॥&#xA;इत्युक्ता कुथली कन्या सागरी बीजदोषतः ।&lt;br&gt;&#xA;न मेने सा मातृवाक्यं पापं या मनुते नहि ॥६९॥&#xA;न दोषं मनुते तत्र त्यजने चाश्रयान्तरे ।&lt;br&gt;&#xA;निषेकदोषभावेन चाऽवमत्य वचो हि तत् ॥4.29.७०॥&#xA;प्राह प्रतिवचस्तत्र मातरं मतिविभ्रमा ।&lt;br&gt;&#xA;मातः कृतघ्नताः सर्वा आकर्णिता मुखात्तव ॥७१ ॥&#xA;स्वार्थस्ते मयि कोऽस्त्यत्र सागर्यां भिन्नयोषिति ।&lt;br&gt;&#xA;भिन्नवर्णोद्भवायां च भिन्नाचारादियोषिति ॥७२॥&#xA;न मे भिक्षुगृहे वृत्तिर्भिक्षुकी न भवाम्यहम् ।&lt;br&gt;&#xA;अहं सगरजातीया सागरं कञ्चिदाप्नुयाम् ॥७३॥&#xA;तत्र श्रेयो मम चास्ति न विप्रे स्वामिनि क्वचित् ।&lt;br&gt;&#xA;बालिकाश्चाप्यनाथाश्च सर्वैः पोष्यास्तु धर्मतः ॥७४॥&#xA;कृतोऽयं सर्वथा न्यायो वृद्धैश्चाऽप्रतिदानवत् ।&lt;br&gt;&#xA;बालानामुपकारो यः कर्तव्यं तत् समुच्यते ॥७९॥&#xA;तत्र नास्ति कृतघ्नत्वं कन्या धनं परार्थकम् ।&lt;br&gt;&#xA;मातः क्षमां विधेह्यत्र मज्जातौ तु प्रयाम्यहम् ॥७६॥&#xA;न भिक्षावारिबहुले विप्रे प्रयामि कर्हिचित् ।&lt;br&gt;&#xA;इत्युक्त्वा मातरं नत्वा ह्यवमत्य च तद्वचः ॥७७॥&#xA;प्रत्युत दूषणं दत्वा विप्राण्या पालनं कृतम् ।&lt;br&gt;&#xA;अविप्रायास्तु विप्राण्या पालनं तद्धि दूषणम् ॥७८॥&#xA;यद्वा परोपकर्तव्यं ममत्ववर्जितं वृषः ।&lt;br&gt;&#xA;कृतो भवत्या तत्राऽयं त्वाग्रहः पुत्रिकात्मकः ॥७९॥&#xA;कथं वै क्रियते साध्वि पूज्ये विमूलको मयि ।&lt;br&gt;&#xA;मृद् भूमौ वारि सलिले वह्निस्तेजसि वाऽनिले ॥4.29.८०॥&#xA;स्वस्वतत्त्वेषु विश्रामं लभन्ते नेतरे क्वचित् ।&lt;br&gt;&#xA;तथाऽहं सागरी कन्या सागरे शान्तिमेमि ह ॥८१ ॥&#xA;प्रयामि सागरं वंशं देहि वा न प्रदेहि माम् ।&lt;br&gt;&#xA;इत्युक्त्वा बद्रिके सा तु नत्वा तदात्मशेमुषीम् ॥८२॥&#xA;कुथली सम्परित्यज्य विप्रगृहं तु सात्त्विकम् ।&lt;br&gt;&#xA;राजसं सागरं वेशं स्वयं गत्वा समाश्रिता ॥८३॥&#xA;कृतघ्निकेति ब्राह्मण्या तदोक्ता सा तथाविधा ।&lt;br&gt;&#xA;पोषिकां मातरं त्यक्त्वा यतोऽन्यत्र स्वयङ्गता ॥८४॥&#xA;कृतघ्नात्वमहादोषं प्राप्ता सा कन्यका ततः ।&lt;br&gt;&#xA;किन्तु विप्रगृहे नित्यं देवप्रसादभोजिनी ॥८५॥&#xA;देवार्चनादिसेवाभिर्बहुपुण्यवती ह्यभूत् ।&lt;br&gt;&#xA;तस्याः पुण्यप्रतापेन कुथली प्राप्तयौवना ॥८६॥&#xA;विभावरीनगर्यास्तु राज्ञा नाम्ना विरामिणा ।&lt;br&gt;&#xA;अनाथा सा सगराय स्वभृत्याय समर्पिता ॥८७॥&#xA;नाम्ना धर्मकरेणाऽपि सगरेण विवाहिता ।&lt;br&gt;&#xA;राज्ञीसेवापरा जाता मान्या सम्पत्सुभोगिनी ॥८८॥&#xA;मोदते भोगसम्पत्त्या धर्मकरगृहे स्थिता ।&lt;br&gt;&#xA;चिरवर्षाणि सा भोगान् बुभुजे पुण्यनिर्मितान ॥८९॥&#xA;विंशतिः पुत्रकाश्चास्याः कन्यकाः सप्त चाऽभवन् ।&lt;br&gt;&#xA;पुण्यस्तरोऽभवत्तस्याः सान्तः पापस्तरस्ततः ॥4.29.९०॥&#xA;सम्प्राप्तस्तु कृतघ्नात्वभोगो विप्राणिकोदितः ।&lt;br&gt;&#xA;रुग्णा सा त्वेकदा जाता शीतपीडान्विता ज्वरैः ॥९१॥&#xA;पीडिता सा रुरोदाऽपि मासोत्तरं विशक्तिका ।&lt;br&gt;&#xA;उपचाराः कृताः पुत्रैः स्वामिना तत्कुटुम्बिभिः ॥९२॥&#xA;तथापि न ज्वरशान्तिरभवत् सुखमाप न ।&lt;br&gt;&#xA;राजयक्ष्माऽभवत्तस्याः सर्वनाशकरोऽथ सा ॥९३॥&#xA;सस्मार ब्राह्मणीं तत्र मातरं पोषिकां सतीम् ।&lt;br&gt;&#xA;तदुक्तं तत् कृतघ्नात्वं तत्फलं चागतं मम ॥९४॥&#xA;कालेन भावि भाव्यं च भवितव्यं न लीयते ।&lt;br&gt;&#xA;पुत्रैः पुत्र्यादिभिः सा तु सेविता दूरतो भयात् ॥९५॥&#xA;राजयक्ष्मभयान्नाऽन्ये पार्श्वे त्वायान्ति कर्हिचित् ।&lt;br&gt;&#xA;एवं सा वर्षदशकं पीडिता राजयक्ष्मणा ॥९६॥&#xA;कृतघ्नताफलं तस्याः प्राप्तं नाऽऽप्नोति चान्तताम् ।&lt;br&gt;&#xA;पतिता शयने त्वास्ते पञ्जराभाऽभवद्धि सा ॥९७॥&#xA;अथ पुत्रं ज्येष्ठमेव प्राह सा विगताशया ।&lt;br&gt;&#xA;यथा मोक्षो भवेन्मे च यथा मे मरणं भवेत् ॥९८॥&#xA;तथा कुरु मदर्थं वै कृतघ्नत्वनिवारणम् ।&lt;br&gt;&#xA;पुत्रस्तस्या द्रुतं त्वायाल्लोमशस्याश्रमं प्रति ॥९९॥&#xA;प्रार्थयामास तं श्रेष्ठमहर्षिं मोक्षणं प्रति ।&lt;br&gt;&#xA;यद्वा रोगस्य देहस्य चात्मशक्तिस्तु सम्भवेत् ॥4.29.१० ०॥&#xA;लोमशस्तं ज्येष्ठसुतं तिरश्चायनसञ्ज्ञकम् ।&lt;br&gt;&#xA;जगाद हितकृद्वाक्यं दयया पापनाशकम् ॥१० १॥&#xA;मन्त्रं गृहाण कृष्णस्य मात्रे देहि द्रुतं तथा ।&lt;br&gt;&#xA;अश्वपट्टजले स्नात्वा तीर्थवारि प्रदेहि च ॥१ ०२॥&#xA;अनादिश्रीकृष्णनारायणपादजलं शुभम् ।&lt;br&gt;&#xA;रोगाणां भवरोगाणां नाशकं सम्प्रदेहि च ॥१०३॥&#xA;इत्युक्त्वा प्रददौ मन्त्रं कृपया पापनाशकम् ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥१०४॥&#xA;मन्त्रं प्राप्य सरो गत्वा स्नात्वा तीर्थजलं शुभम् ।&lt;br&gt;&#xA;लब्ध्वाऽनादिकृष्णनारायणपादजलं दधे ॥१०५॥&#xA;&amp;lsquo;ओं श्रीकृष्णनारायणेतिजपार्थं तु मालिकाम् ।&lt;br&gt;&#xA;लब्ध्वा श्रीबालकृष्णात् स ययौ स्वमातरं प्रति ॥१०६॥&#xA;मात्रेऽर्पितं जलं दिव्यं मन्त्रश्च मालिका रजः ।&lt;br&gt;&#xA;विभावर्यां कुथली सा समाप्ताऽघाऽभवद् द्रुतम् ॥१०७॥&#xA;पीडा नष्टाऽभवत्तस्या राजयक्ष्मा तु मूर्तिमान् ।&lt;br&gt;&#xA;बहिर्निर्गत्य देहात्तां कृतघ्नतास्त्रिया सह ॥१ ०८॥&#xA;हसन्नत्वा ययौ शीघ्रं बर्बुरारण्यकं प्रति ।&lt;br&gt;&#xA;कुथली रोगरहिता समाधौ संव्यलीयत ॥१ ०९॥&#xA;ददर्श तत्र देवेशं कृष्णनारायणं प्रभुम् ।&lt;br&gt;&#xA;बालकृष्णं निकटस्थं दिव्यं राधारमापतिम् ॥4.29.११ ०॥&#xA;प्राणमत् साऽतिभावेन पपात कृष्णपादयोः ।&lt;br&gt;&#xA;चुचुम्ब बहुधा कृष्णपादौ समाघिसंस्थिता ॥११ १॥&#xA;कृतघ्नतायाः पापं ते विगतं कृपया मम ।&lt;br&gt;&#xA;स्वस्थाऽसि भज गोविन्दं देहान्ते याहि चाऽक्षरम् ॥१ १२॥&#xA;इत्युक्त्वा प्रययौ कृष्णः स्वस्था सा बहिराययौ ।&lt;br&gt;&#xA;उत्थाय सर्ववृत्तान्तं पुत्रादिभ्यो न्यवेदयत् ॥१ १ ३॥&#xA;ततः सर्वेऽनादिकृष्णभक्ता जाताः समन्ततः ।&lt;br&gt;&#xA;लक्षवर्षाणि कुथली जीविता मोक्षणं गता ॥१ १४॥&#xA;एवं बद्रिप्रिये देवि कृतघ्न्याः पापनाशनम् ।&lt;br&gt;&#xA;मोक्षणं च कृतं कृष्णनारायणेन योषितः ॥१ १५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने विभावरीपुरीस्थायाः कुथलीसागर्या मृतपितृबान्धवाया विप्रगृहे वर्धनं, स्वातन्त्र्येण कृतघ्नितादोषेण सागरपत्नीत्वं, कृतघ्नतायाः फलं राजयक्ष्मा, श्रीकृष्णनारायणाश्रयेण राजयक्ष्मरोगनाशः, मोक्षणं चेत्यादिनिरूपणनामा नवाधिकविंशतितमोऽध्यायः ॥२९ ॥&lt;/p&gt;</description>
    </item>
    <item>
      <title>०३०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/030/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/030/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां प्रतारिणीस्त्रियाः ।&lt;br&gt;&#xA;कृष्णनारायणसङ्गान्मोक्षमार्गं तु सा गता ॥१ ॥&#xA;आसीद् ग्रामे धवलारे सौराष्ट्रे चर्मठाकुले ।&lt;br&gt;&#xA;नाम्ना नारी विषलाणी प्रतारणपरायणा ॥२ ॥&#xA;पुत्रपौत्रयुताऽप्येषा प्रतारणे कृतश्रमा ।&lt;br&gt;&#xA;वञ्चने सर्वथा ज्ञात्री वञ्चयित्रीति विश्रुता ॥३ ॥&#xA;वञ्चयित्री विषलाणी यथा नाऽन्या तथा भुवि ।&lt;br&gt;&#xA;सर्वान् सा वञ्चयत्येव कलया च छलेन च ॥४ ॥&#xA;सर्वा नार्यो विषलाण्या बिभ्यत्येव पुरेऽन्वहम् ।&lt;br&gt;&#xA;यद्गृहं विषलाणी सा याति तत्र विशेषतः ॥५ ॥&#xA;यथाकथञ्चिद्धास्येन वार्तया वचनेन च ।&lt;br&gt;&#xA;कृत्रिमार्थप्रदानाद्यैः सत्यभ्रान्तिकरैस्तथा ॥६ ॥&#xA;वस्तुभिर्बहुधा दृष्टिरोधैर्दृष्टिप्रवञ्चनैः ।&lt;br&gt;&#xA;मोडनैभ्रामणैर्व्यतिक्रमैर्विनिमयैस्तथा ॥७ ॥&#xA;आदानप्रतिदानैश्च वञ्चयत्येव नित्यशः ।&lt;br&gt;&#xA;विश्वासिन्यस्तु बह्व्यो वञ्चनां यान्ति तत्र ह ॥८ ॥&#xA;वञ्चनाख्यां कलां यस्मान्निसर्गजां प्रवेत्ति सा ।&lt;br&gt;&#xA;यद्गृहे याति सा तत्र वञ्चयित्वा गृहाधिपाम् ॥९ ॥&#xA;प्रच्छन्नलाभं सङ्गृह्य प्रयाति तु यथा सती ।&lt;br&gt;&#xA;वस्तुहानौ वस्त्वलाभे गृहेशी शङ्कते तु ताम् ॥4.30.१ ०॥&#xA;तथा हृतं भवेद्वस्तु वञ्चयिव्या गृहान्मम ।&lt;br&gt;&#xA;एवं सा वञ्चनपरा ग्राम्यजनैर्विनिश्चिता ॥१ १॥&#xA;वञ्चनाचारमात्रज्ञा सर्वचातुर्यहारिणी ।&lt;br&gt;&#xA;वञ्चनादोषयुक्ता सा दण्डपात्रं तु यद्यपि ॥१ २॥&#xA;राज्ञा तथापि कलया यतः श्रेष्ठाऽनुमोदिता ।&lt;br&gt;&#xA;मल्लानां च नटानां च खेलने बहुरूपिणाम् ॥१ ३॥&#xA;रङ्गमध्ये समागत्य वञ्चयत्येव तानपि ।&lt;br&gt;&#xA;पराजयं प्रयान्त्येव जयं नैवोपयान्ति ते ॥१४॥&#xA;पारितोषिकदानाद्यं वञ्चयित्री प्रविन्दति ।&lt;br&gt;&#xA;एवं सा वञ्चनपरा ह्येकदा गृहतो बहिः ॥१५॥&#xA;याता तया वीक्षितं वै साधूनां मण्डलं महत् ।&lt;br&gt;&#xA;शतं ते साधवः साध्व्यो निर्वाणपदबोधिनः ॥१६॥&#xA;तस्या ग्रामे गोपुरान्ते प्राकारान्ते व्यधुः स्थितिम् ।&lt;br&gt;&#xA;अथ ग्रामप्रजाः सर्वा मिलित्वा साधुभोजनम् ॥१७॥&#xA;ददुश्चापूपमौक्तिकदुग्धपाकप्रपोलिकाः ।&lt;br&gt;&#xA;चणकाः श्रेष्ठशाकानि ददुर्भोजनमुत्तमम् ॥१८॥&#xA;साधवो बुभुजुः सर्वे दृष्ट्वा तद् भोजनोत्तमम् ।&lt;br&gt;&#xA;रसास्वादपरा वञ्चयित्री चाऽचिन्तयद्धृदि ॥१९॥&#xA;केनोपायेन मिष्टान्नं मिलेत् तद् भक्षयाम्यपि ।&lt;br&gt;&#xA;जना ग्राम्याः साधवश्च जानीयुर्न यथा तथा ॥4.30.२०॥&#xA;कृत्वाऽत्र वञ्चनं भुक्त्वा तृप्ता यास्यामि मे गृहम् ।&lt;br&gt;&#xA;अथ सा निजकेशानां जटां बद्ध्वाऽकरोज्जटाम् ॥२१ ॥&#xA;भस्माढ्यां तां जटां नैजां तनूं चाप्यकरोत्तदा ।&lt;br&gt;&#xA;धृत्वा काषायवस्त्राणि करे त्रिशूलमित्यपि ॥२२॥&#xA;योगिनी साध्विका भूत्वा साध्वीमण्डलमाविशत् ।&lt;br&gt;&#xA;भुक्तवतीषु साध्वीषु साध्वीपङ्क्तौ स्थिताऽभवत् ॥२३॥&#xA;उपविष्टा तथा तत्र यथा न स्यात् परेक्षणम् ।&lt;br&gt;&#xA;भुक्त्वा पीत्वा प्राप्य तृप्तिं शनैरुत्थाय प्रस्थिता ॥२४॥&#xA;न ज्ञाता खलु साध्वीभिर्ग्रामसाध्वीति सम्मता ।&lt;br&gt;&#xA;न पृष्टा तर्किता काभिश्चिदियं ग्रामयोगिनी ॥२५॥&#xA;ग्रामजनैर्विकृता सा न यथार्थं समीक्षिता ।&lt;br&gt;&#xA;एवं सा वञ्चनावेषं धृत्वा भुक्त्वा प्रसादकम् ॥२६॥&#xA;गृहं गत्वा पुनर्वेषं निजं धृत्वाऽस्वपत् सुखम् ।&lt;br&gt;&#xA;एवं नित्यं प्रयात्येव भुक्त्वा पञ्चदिनानि सा ॥२७॥&#xA;आयाति स्वगृहं तस्या याथार्थ्यं न विदुर्जनाः ।&lt;br&gt;&#xA;साधुसाध्वीकृष्णप्रासादिकं भुक्तवती तु सा ॥२८॥&#xA;पावनं सर्वपापानां क्षालकं तु प्रसादजम् ।&lt;br&gt;&#xA;जलमन्नं दलं वापि फलं शाश्वतमुक्तिदम् ॥२९॥&#xA;पापिनो बहवः सन्ति पापात् प्रेता भवन्ति च ।&lt;br&gt;&#xA;अधोयोनिगताश्चापि जायन्ते तु घसाशिनः ॥4.30.३०॥&#xA;विघसाशी सदा मुक्तो भवत्येवाऽघराशिभिः ।&lt;br&gt;&#xA;हरेर्योगः सतां योगः साध्वीयोगो हि दुर्लभः ॥३ १ ॥&#xA;सत्सङ्गो दुर्लभश्चाति मिलेच्चेन्मोक्षणं द्रुतम् ।&lt;br&gt;&#xA;महापापानि नश्यन्ति प्रसादान्नादिभोजनात् ॥३२॥&#xA;वञ्चनादिप्रपापानि दह्यन्ति श्रीप्रसादतः ।&lt;br&gt;&#xA;आत्मा शुद्ध्यति सहसा मोक्षयोग्यो भवत्यपि ॥३३॥&#xA;श्रीबद्रीरमोवाच-&lt;br&gt;&#xA;प्रतारणं तु यत्कर्म कतिधा छन्नमेव वा ।&lt;br&gt;&#xA;येन स्यान्नरके वासस्तन्मे निगद केशव ॥३४॥&#xA;श्रीनरनारायण उवाच&amp;ndash;&lt;br&gt;&#xA;शृणु बद्रीप्रिये देवि प्रतारणं तु नैकधा ।&lt;br&gt;&#xA;येन देही नरकान् वै यानि वञ्चनपापकृत् ॥३५॥&#xA;परमेशकृतं देहं प्राप्य देहेन सेवनम् ।&lt;br&gt;&#xA;कुर्यान्न परमेशस्य वञ्चितस्तेन माधवः ॥३६॥&#xA;आत्ममोक्षप्रदं देहं प्राप्य मोक्षार्थसाधनम् ।&lt;br&gt;&#xA;येनाऽर्जितं न वै तेन त्वात्मा वै वञ्चितो निजः ॥३७॥&#xA;साधूनां योगिनां चापि साध्वीनां मण्डलादिषु ।&lt;br&gt;&#xA;बकभक्तो भवेद्यस्तु साध्वाद्यास्तेन वञ्चिताः ॥३८॥&#xA;धनस्त्रीत्यागवैराग्योपदेष्टा यस्तु मानवः ।&lt;br&gt;&#xA;त्याजयित्वा स्वयं भुङ्क्ते प्रतारणं तु तन्महत् ॥३९॥&#xA;विश्वास्य बहुधा लाभं दर्शयित्वा विभिन्नकम् ।&lt;br&gt;&#xA;स्नेहं कृत्वा कारयित्वा धनं हरति वञ्चनम् ॥4.30.४० ॥&#xA;बालं नारीं बालिकां वा युवानं धनिनं तथा ।&lt;br&gt;&#xA;युवतीं वस्तुमात्रं वा यत्र हरति वञ्चनम् ॥४१ ॥&#xA;सदृशं चोभयं वस्तु निर्मूल्यं बहुमूल्यकम् ।&lt;br&gt;&#xA;दत्वा निर्मूल्यकं बहुमूल्यं हरति वञ्चनम् ॥४२॥&#xA;कार्यं पूर्णं कारयित्वा पश्चाद् यत्नफलं तु यः ।&lt;br&gt;&#xA;न ददात्यल्पयत्येव छिनत्ति तद्धि वञ्चनम् ॥४३॥&#xA;कर्मणा मनसा वाचा लाभं लब्ध्वा ततः परम् ।&lt;br&gt;&#xA;न कार्यं निष्पादयति वञ्चको लुञ्चकस्तु सः ॥४४॥&#xA;सति द्रव्ये धर्मकार्यं न करोति ददाति न ।&lt;br&gt;&#xA;न भुङ्क्ते सा वञ्चना वै द्रव्यकृता तु नारकी ॥४५॥&#xA;त्यागी भूत्वा गृहस्थानां भोगान् भुङ्क्ते ददाति च ।&lt;br&gt;&#xA;गृहस्थवंशकृत् स्याद् यः संसारस्तेन वञ्चितः ॥४६॥&#xA;भक्त्या विश्वास्य लोकान् यश्चेन्द्रियाणां वशो भवेत् ।&lt;br&gt;&#xA;प्रतारिता तेन भक्तिर्निरयाणां विधायिनी ॥४७॥&#xA;अभिचारादिकं कृत्वा स्वाधीनं प्रकरोति यः ।&lt;br&gt;&#xA;पुनर्वशं कृतं भुङ्क्ते धर्मस्तेन प्रतारितः ॥४८॥&#xA;यानि कार्याणि यावन्ति सुदृढानि भवन्ति वै ।&lt;br&gt;&#xA;तथा तेषां विधाता न पोलम्पोलविधायकः ॥४९॥&#xA;अपूर्णकार्यकर्ता च कनिष्ठवस्तुयोजकः ।&lt;br&gt;&#xA;प्रच्छन्नलाभलोभाढ्यो वञ्चको निरयानुगः ॥4.30.५०॥&#xA;घृतस्थाने तु यस्तैलं जलं तक्रं पयस्तथा ।&lt;br&gt;&#xA;प्रयुङ्क्ते च शुभेऽनिष्टं वञ्चको निरयाभिगः ॥५१॥&#xA;हस्तिने यत्र करिणीं दर्शयित्वा तु गर्तके ।&lt;br&gt;&#xA;पातयत्येव तद्वस्तुकर्ता प्रतारको मतः ॥५२॥&#xA;कन्यां सुरूपां युवतीं प्रदर्श्य मण्डपे तु ताम् ।&lt;br&gt;&#xA;विहायाऽन्यां प्रदद्यात् स वञ्चको निरयानुगः ॥५३॥&#xA;दुग्धे पानीयमाक्षिप्य रसविक्रयकारकः ।&lt;br&gt;&#xA;अन्ने तु कङ्करान् धूलिं पिष्टे चूर्णं स वञ्चकः ॥५४॥&lt;br&gt;&#xA;शिल्पकार्ये कलाकार्ये सौधकार्ये च सेतुषु ।&lt;br&gt;&#xA;महोद्याने पत्तनादौ यन्त्रमार्गे महापथे ॥५५॥&lt;br&gt;&#xA;क्षेत्रे कूपे तडागादौ प्राप्य द्रव्यं प्रपूर्णकम् ।&lt;br&gt;&#xA;अर्धव्ययेन सर्वं तत् करोति चादृढं तथा ॥५६॥&lt;br&gt;&#xA;निर्बलं दरगर्भं च वञ्चना नरकप्रदा।&lt;br&gt;&#xA;काकानां च शृगालानां वानराणां स्वभाववत् ॥५७॥&lt;br&gt;&#xA;वर्तमानो नरो लोके वञ्चनाढ्यो भवेत् खलु ।&lt;br&gt;&#xA;दृष्टिं ध्यानं मतिं सावधानतां प्रणिधानताम् ॥५८॥&lt;br&gt;&#xA;प्रच्याव्य ताभ्यो हरति कुरुते जयते च वा ।&lt;br&gt;&#xA;अन्याऽनिष्टं विधत्ते स वञ्चको निरयङ्गमः ॥५९॥&lt;br&gt;&#xA;हस्तिदन्तसमं कार्यं बहिर्दर्शनमात्रकम् ।&lt;br&gt;&#xA;अन्तस्त्वन्यच्चर्वणार्थं दन्तवत् स्वार्थसाधकम् ॥4.30.६०॥&lt;br&gt;&#xA;परहिंसाद्रोहकृच्च वञ्चना निरयप्रदा ।&lt;br&gt;&#xA;एवमादीनि सर्वाणि वञ्चनानि भवन्ति वै ॥६१॥&lt;br&gt;&#xA;शिष्यो भूत्वा गुरोः सेवां यो न करोति भावतः।&lt;br&gt;&#xA;वञ्चना सा महापापकरी वै निरयप्रदा ॥६२॥&lt;br&gt;&#xA;पत्नी भूत्वा स्वामिनो या सेवां करोति नैव ह।&lt;br&gt;&#xA;पतिर्भूत्वा सतीं नैव पालयत्येव वञ्चना ॥६३॥&lt;br&gt;&#xA;किङ्करो न करोत्येव श्रेष्ठिकार्यं तु वञ्चना ।&lt;br&gt;&#xA;गरदा वह्निदा नाशयोगदा वञ्चकास्तु ते ॥६४॥&lt;br&gt;&#xA;स्तेनकर्मरताः सर्वे वञ्चका निरयङ्गमाः।&lt;br&gt;&#xA;एतादृशानामुद्धारः सतां समागमे भवेत् ॥६५॥&lt;br&gt;&#xA;इन्द्रो भूत्वा गौतमाभोऽहल्यामवञ्चयद्धि सः ।&lt;br&gt;&#xA;अहं जालन्धरो भूत्वा वृन्दामवञ्चयं पुरा ॥६६॥&lt;br&gt;&#xA;एवंविधा वञ्चना वै बद्रिके दुःखदा मता।&lt;br&gt;&#xA;शापो वा दुःखमेवाऽपि निरयो वा भवेत्ततः ॥६७॥&lt;br&gt;&#xA;यद्यप्यहं सर्वकर्ता सर्वपतिः परेश्वरः।&lt;br&gt;&#xA;निर्दोषः पावनो मायापावकः सर्वमोक्षकृत ॥६८॥&lt;br&gt;&#xA;सुरकार्यकृते भक्तकृते क्वचित्तु वञ्चनाम् ।&lt;br&gt;&#xA;करोमि दैत्यनाशार्थं दोषो मे नैव विद्यते ॥६९॥&lt;br&gt;&#xA;जीवानां कर्मभोगानां दोषस्तत्र प्रजायते ।&lt;br&gt;&#xA;एवं सा छलना प्रोक्ता सतां सङ्गेन नश्यति ॥4.30.७०॥&lt;br&gt;&#xA;साधूनां सङ्गमो बद्रि पावनः पापनाशकः।&lt;br&gt;&#xA;विषलाणी सतां सङ्गाज्जाता पापादिवर्जिता ॥७१॥&lt;br&gt;&#xA;साधूच्छिाष्टादनात् कायकृताघं संविनश्यति ।&lt;br&gt;&#xA;साधुस्पर्शादियोगेनेन्द्रियपापं विनश्यति ॥७२॥&lt;br&gt;&#xA;साधुसेवाभावभक्त्या मनःपापं विनश्यति ।&lt;br&gt;&#xA;साध्वर्पणेन जीवस्य सर्वं पापं विनश्यति ॥७३॥&lt;br&gt;&#xA;साधुश्चाहमहं साधुः साधुः श्रीकृष्णमाधवः ।&lt;br&gt;&#xA;माधवीशः स्वयं साधुः प्रभुःपतिः सतां पतिः ॥७४॥&#xA;एवं सा साधुपङ्क्तौ वै भोजनेन विपापिनी ।&lt;br&gt;&#xA;शुद्धा जाता ततश्चास्या विवेकः समपद्यत ॥७५॥&lt;br&gt;&#xA;अहोऽहं वञ्चनाकर्त्री सर्वथा पापकारिणी ।&lt;br&gt;&#xA;यत्र पापानि नश्यन्ति तत्रापि वञ्चनापरा ॥७६॥&lt;br&gt;&#xA;भोजनार्थं कृता प्रतारणा किं क्षुद्रकर्मणा ।&lt;br&gt;&#xA;मोक्षकर्म करोम्यद्याऽधुना चोत्तरकालिकम् ॥७७॥&lt;br&gt;&#xA;साधुसेवां सतीसेवां कृत्वाऽपराधनाशनम् ।&lt;br&gt;&#xA;वन्दनं च सतां मोक्षं यास्ये वै परमं पदम् ॥७८||&lt;br&gt;&#xA;इति विचार्य सहसा लब्ध्वा धनाम्बराणि च ।&lt;br&gt;&#xA;ययौ साधुनिवासं सा ददौ तेभ्यो धनाम्बरम् ॥७९॥&lt;br&gt;&#xA;भोजनं प्रददौ चापि पादसंवाहनं व्यधात् ।&lt;br&gt;&#xA;सतां पादजलं पीत्वा तुष्टाऽभवद् रजो न्यधात् ॥4.30.८०॥&lt;br&gt;&#xA;शिरस्येव शरीरेऽपि वक्षसि श्रीहरिश्रिता।&lt;br&gt;&#xA;उवाच सत्तमं तत्र गुरुं भद्रायनं हि सा ॥८१॥&lt;br&gt;&#xA;मोक्षो मे स्याद् यथा येन वञ्चनापापसङ्क्षयः।&lt;br&gt;&#xA;पुनर्जन्म भवेन्नैव तथा मे कुरु सद्गुरो ॥८२॥&lt;br&gt;&#xA;श्रुत्वा भद्रायनः साधुर्वैष्णवोत्तम उक्तवान् ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ||८३॥&lt;br&gt;&#xA;रट मन्त्रं सदा साध्वि काषायाम्बरधारिणी।&lt;br&gt;&#xA;जटायुक्ता भस्मयुक्ता नारायणपरायणा ॥८४॥&lt;br&gt;&#xA;याहि श्रीकुङ्कुमवापीं यत्र श्रीकृष्णमापतिः।&lt;br&gt;&#xA;विराजते हि भगवान् साक्षात् सर्वान्तरः प्रभुः ॥८५॥&lt;br&gt;&#xA;अवतारी चाक्षरेशो यत्रास्ते लोमशः ऋषिः ।&lt;br&gt;&#xA;अश्वपट्टसरस्तीर्थं वर्तते पावनं परम् ॥८६॥&lt;br&gt;&#xA;यत्र सन्ति च तीर्थानि महर्षयोऽप्यनेकशः।&lt;br&gt;&#xA;साध्व्यश्च साधवश्चापि मुक्ता मुक्तानिकास्तथा ॥८७॥&lt;br&gt;&#xA;श्रीराधामाणिकीकृष्णारमाभूकमलादिकाः ।&lt;br&gt;&#xA;कोट्यर्बुदाब्जसख्यश्च नारायणस्य पत्निकाः ॥८८॥&lt;br&gt;&#xA;सुराः सुराण्यो योगिन्यो विद्यन्ते याहि तत्र ह ।&lt;br&gt;&#xA;भुक्तिर्मुक्तिस्तव स्यातां पापानां नाशनं तथा ॥८९॥&lt;br&gt;&#xA;यद्यप्यत्र हि साधूनां सेवया पापनाशनम् ।&lt;br&gt;&#xA;जातं तव विशुद्धिश्च जाता मा खेदमावह ॥4.30.९०॥&lt;br&gt;&#xA;तथापि भूतले कृष्णकान्तं प्राप्य सुखाश्रया।&lt;br&gt;&#xA;दिव्या भूत्वा याहि मोक्षं मा चिरं विषलाणिके ॥९१॥&lt;br&gt;&#xA;इत्युक्ता विषलाणी सा बद्रिके द्रुतमेव हि ।&lt;br&gt;&#xA;पद्भ्यामाहिड्य मार्गेषु ययावश्वसरोवरम् ॥९२॥&lt;br&gt;&#xA;स्नात्वाऽऽश्रमं लोमशस्य गत्वा पादाववन्दयत् ।&lt;br&gt;&#xA;पादजलं ततः पीत्वा नत्वा महर्षिमण्डलम् ॥९३॥&lt;br&gt;&#xA;आश्रमस्य रजो देहे सम्मृद्य कीर्तनं हरेः।&lt;br&gt;&#xA;गायमाना ययौ कृष्णनारायणं प्रभुं हरिम् ॥९४॥&lt;br&gt;&#xA;अनादिश्रीकृष्णनारायणश्रीवल्लभम् प्रभुम् ।&lt;br&gt;&#xA;प्रत्यक्षं शान्तियुग्रूपं सुन्दरं पुरुषोत्तमम् ॥९५॥&lt;br&gt;&#xA;दृष्ट्वा मुमोह सहसा मूर्तौ स्तब्धाऽभवत् क्षणम् ।&lt;br&gt;&#xA;आसक्ता ध्यानमग्ना च कृष्णलीनेव साऽभवत् ॥९६॥&lt;br&gt;&#xA;सेन्द्रियाऽन्तःकरणा सा सजीवा तन्मयी तदा ।&lt;br&gt;&#xA;देहभानविहीना च जाता सा योगिनी यथा ॥९७॥&lt;br&gt;&#xA;बद्रिके क्षणमात्रं चेन् मूर्तौ मे सर्वथा स्थितिम् ।&lt;br&gt;&#xA;निश्चलां लभते कश्चित् पूतो मुक्तिमवाप्नुयात् ॥९८॥&lt;br&gt;&#xA;अधैर्यप्रेरिया द्राक् सा कृष्णपार्श्वमुपागता।&lt;br&gt;&#xA;कृष्णनारायणं चाङ्के कृत्वा चुचुम्ब भावुकी ॥९९॥&lt;br&gt;&#xA;हरिस्तां चुम्बनं दत्वाऽपावयत् समतोषयत् ।&lt;br&gt;&#xA;स्पर्शमात्रेण मुक्ता सा भवसागरबन्धनात् ॥4.30.१००॥&lt;br&gt;&#xA;बद्रिके दिव्यदेहा सा राधेव समजायत ।&lt;br&gt;&#xA;युवती सद्गुणैर्युक्ता वासनादोषवर्जिता ॥१०१॥&lt;br&gt;&#xA;सर्वकर्मविहीना सा ब्राह्मी स्त्रीः समजायत ।&lt;br&gt;&#xA;ज्ञानवती दिव्यदृष्टिमती श्रीवल्लभम् प्रभुम् ॥१०२॥&lt;br&gt;&#xA;अस्तौत् साध्वी पादजलं पयौ हरेस्ततो द्रुतम् ।&lt;br&gt;&#xA;विमानमागतं दिव्यं कृष्णनारायणेच्छया ॥१०३॥&lt;br&gt;&#xA;आरुह्य त्वाज्ञया दिव्याक्षरं पदं ययौ हि सा ।&lt;br&gt;&#xA;एवं प्रतारिणी नारी विषलाणी सतां हरेः ॥१०४॥&lt;br&gt;&#xA;योगेन पावनी भूत्वा ययौ मोक्षपदं परम् ।&lt;br&gt;&#xA;बद्रिके श्रवणादस्य वञ्चनाऽघं प्रणश्यति ॥१०५॥&lt;br&gt;&#xA;इतिश्रीलक्ष्मीनारायणीयसंहितायां चतुर्थे तिष्यसन्ताने वञ्चयित्र्या विषलाणीनामिकायाः सतां प्रासादिकान्नजलभोजनादिना विवेकोद्भवः, तीर्थेऽनादिकृष्णनारायणप्राप्त्या मोक्षणं चेत्यादिनिरूपणनामा त्रिंशोऽध्यायः॥ ३० ॥&lt;/p&gt;</description>
    </item>
    <item>
      <title>०३१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/031/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/031/</guid>
      <description>&lt;p&gt;श्रीनरनारायण उवाच—&lt;br&gt;&#xA;शृणु बद्रीप्रिये देवि कटकर्त्र्याः कथामपि ।&lt;br&gt;&#xA;ओजस्वतीतटे ग्रामे कालञ्जरे द्रुमान्विते ॥१॥&lt;br&gt;&#xA;कटकर्त्र्यभवच्छूद्री नाम्ना गङ्गाञ्जनीति वै ।&lt;br&gt;&#xA;सा सौराष्ट्रे कटान् श्रेष्ठान् ग्रथित्वा वंशपात्रिकाः ॥ २ ॥&lt;br&gt;&#xA;बृसीर्निर्माय च याति पत्तनं विक्रयार्थिनी।&lt;br&gt;&#xA;धर्माङ्गदपुरं गत्वा विक्रीणाति यथार्हणम ॥ ३ ॥&lt;br&gt;&#xA;सायं दामोदरं नत्वा प्रयाति निजपत्तनम् ।&lt;br&gt;&#xA;प्राप्य धनं चान्नमपि वस्त्रं यद्वा ह्यपार्जितम् ॥ ४॥&lt;br&gt;&#xA;नीत्वा याति निजं ग्रामं कालञ्जरं तु वै द्रुतम् ।&lt;br&gt;&#xA;गत्वा गृहेऽन्नवस्त्रादि मञ्जुषायां निधाय सा ॥ ५ ॥&lt;br&gt;&#xA;यथापेक्षं भोजनादि पाचयत्येव भामिनी ।&lt;br&gt;&#xA;तस्याः पुत्र्यभवत्त्वेका दशवर्षा कुमारिका ॥६॥&lt;br&gt;&#xA;पतिस्तु निधनं प्राप्तः कुटुम्बं विद्यतेऽपि न ।&lt;br&gt;&#xA;विधवा कटकर्त्री सा गङ्गाजनी सुधार्मिकी ॥ ७ ॥&lt;br&gt;&#xA;रात्रौ भुक्त्वा करे कृत्वा मालामावर्त्तयत्यपि ।&lt;br&gt;&#xA;कन्यका कुरुते गीतिं श्रीकृष्णरासरञ्जनीम् ॥ ८ ॥&lt;br&gt;&#xA;विधवा शृणुते सम्यक् कृष्णसंलग्नमानसा ।&lt;br&gt;&#xA;एवं गीत्युत्तरं निद्रां गृह्णीतो मातृपुत्रिके ॥ ९ ॥&lt;br&gt;&#xA;नित्यमेवं हि कुरुतो भजनं श्रीहरेर्निशि ।&lt;br&gt;&#xA;कदाचिद् रैवततीर्थं यातः कार्तिकमासि ते ॥4.31.१०॥&lt;br&gt;&#xA;सतां च साध्विकानां च कुर्वाते सेवनं परम् ।&lt;br&gt;&#xA;चमत्करान् गीयमानान् कृष्णनारायणस्य वै ॥११॥&lt;br&gt;&#xA;शृणुतस्तेऽतिभावेन कुङ्कुमवापिकेशितुः।&lt;br&gt;&#xA;असङ्ख्यानां तु भक्तानां स्त्रीणां दिव्यचमत्कृतीः ॥१२॥&lt;br&gt;&#xA;शृणुतः श्रीरमाराधाकमलानां चमत्कृतीः।&lt;br&gt;&#xA;साधुसाध्वीभक्तवर्यगीतसद्गणसत्क्रियाः ॥१३॥&lt;br&gt;&#xA;चमत्कारान् परचाँश्च शृणुतो भक्तिभावतः ।&lt;br&gt;&#xA;विक्रमान् दयया दीनानाथोद्धारादिकानपि ॥१४॥&lt;br&gt;&#xA;शृणुतो बहुधा तत्र प्रदक्षिणपथे मुहुः ।&lt;br&gt;&#xA;पुत्री रमाञ्जनी हर्षं प्राप्य पप्रच्छ मातरम् ॥१५॥&lt;br&gt;&#xA;मातर्गुणान् प्रगायन्ति सहस्रशोऽपि साधवः ।&lt;br&gt;&#xA;अनादिश्रीकृष्णनारायणस्य परमात्मनः ॥१६॥&lt;br&gt;&#xA;स भवेत् क्व मिलेद् वा न प्रभुः राधारमापतिः ।&lt;br&gt;&#xA;दर्शनार्थं मनो मेऽत्र तीर्थे तमनुधावति ॥१७॥&lt;br&gt;&#xA;यत्र वा स्यात् प्रगन्तव्यं कुङ्कुमवापिकास्थलीम् ।&lt;br&gt;&#xA;सार्थक्यं तु तदा मे स्याद् दर्शनं मे प्रकारय ॥१८॥&lt;br&gt;&#xA;अथ माता मुक्ततुल्या सद्विचारं विभाव्य वै ।&lt;br&gt;&#xA;सन्तं नाम्ना सुरदेवायनं पप्रच्छ सर्वथा ॥१९॥&lt;br&gt;&#xA;क्वाऽऽस्ते श्रीभगवान् कृष्णनारायणोऽत्र गीयते ।&lt;br&gt;&#xA;साधुभिः साध्विकाभिश्च यात्रिकैर्यः प्रकीर्त्यते ॥4.31.२०॥&lt;br&gt;&#xA;यच्चरित्राणि शृण्वन्त्याः कन्याया मे मनो गतम् ।&lt;br&gt;&#xA;तत्प्रभुं प्रति यात्रार्थं मया गन्तव्यमित्यपि ॥२१॥&lt;br&gt;&#xA;वद मे तन्महिमानं कीदृशो भगवान् स वै ।&lt;br&gt;&#xA;कथं देवैः साधुवर्यैर्गीयतेऽयं स्थले स्थले ॥२२॥&lt;br&gt;&#xA;राधापतिं कमलेशं विहाय माणिकीपतिम् ।&lt;br&gt;&#xA;कीर्तयन्ति कथं साध्व्यस्तैर्थिक्यश्चाऽप्यसङ्ख्यकाः ॥२३॥&lt;br&gt;&#xA;विष्णुं रुद्रं वामनं वा दत्तात्रेयं नृसिंहकम् ।&lt;br&gt;&#xA;विहाय रामं तं कृष्णंवल्लभाऽऽर्यं रटन्ति ताः ॥२४॥&lt;br&gt;&#xA;मन्ये वैशेष्यमेवाऽस्मिन् भवेत्तन्मे निवेदय ।&lt;br&gt;&#xA;इत्युक्तो बद्रिके साधुः सुरदेवायनस्तु ताम् ॥२५॥&lt;br&gt;&#xA;जगादोपासनासिद्ध्यै वस्तुस्थितिं गरीयसीम् ।&lt;br&gt;&#xA;शृणु त्वं तस्य माहात्म्यं गङ्गाञ्जनि! वदामि ते ॥२६॥&lt;br&gt;&#xA;अत्र दामोदरो देवो राजते रैवताचले।&lt;br&gt;&#xA;वामनस्त्रिविक्रमः स बलिराजनिषेवितः ॥२७॥&lt;br&gt;&#xA;भगवान् वर्तते तस्माच्छ्रेष्ठौ नरनरायणौ।&lt;br&gt;&#xA;बद्रिकाश्रमवासौ तौ बद्र्या साकं विराजितौ ॥२८॥&lt;br&gt;&#xA;हिमालये सुरगङ्गातीरावासौ तु तापसौ।&lt;br&gt;&#xA;भगवन्तौ प्रजानां तु कल्याणार्थं विराजितौ ॥२९॥&lt;br&gt;&#xA;ततोऽपि भगवान् श्रेष्ठः श्वेतद्वीपनिवासकृत् ।&lt;br&gt;&#xA;नारायणः कमलायाः कान्तः श्रीदेवताधिपः ॥4.31.३०॥&lt;br&gt;&#xA;ततोऽपि च प्रभुः श्रेष्ठः क्षीरसागरवासकृत।&lt;br&gt;&#xA;शेषनारायणः श्रीशो वर्तते सिद्धसेवितः ॥३१॥&lt;br&gt;&#xA;ततोऽपि भगवानास्ते श्रेष्ठो विष्णुः प्रभुः परः।&lt;br&gt;&#xA;जलावरणतश्चोर्ध्वे वैकुण्ठे तु तृतीयके ॥३२॥&lt;br&gt;&#xA;ब्रह्माण्डानां रक्षकः स सर्वेषां दैत्यनाशकृत् ।&lt;br&gt;&#xA;ततोऽपि च महाविष्णुर्वर्तते भगवान् महान् ॥३३॥&lt;br&gt;&#xA;वैराजस्य पिता वृद्धो श्रीपुराधीश्वरो हरिः।&lt;br&gt;&#xA;महालक्ष्मीपतिर्हिरण्मयो राजाधिराजकः ॥३४॥&lt;br&gt;&#xA;या सा तत्र महालक्ष्मीः सा क्षितौ कम्भरासती।&lt;br&gt;&#xA;वर्तते कुङ्कुमवाप्यां माता श्रीपरमात्मनः ॥३५॥&lt;br&gt;&#xA;महाविष्णुः पिता चास्ते गोपालकृष्णनामवान् ।&lt;br&gt;&#xA;तद्गृहे श्रीहरिश्चास्तेऽवतारी परमेश्वरः ॥३६॥&lt;br&gt;&#xA;महाविष्णोः परश्चास्ते भूमाख्यः पुरुषः परः ।&lt;br&gt;&#xA;&amp;lsquo;अव्याकृते शुभे धाम्नीश्वराणां न्यायदः प्रभुः ॥३७॥&lt;br&gt;&#xA;ततः श्रेष्ठोऽस्ति भगवान् वासुदेवाऽभिधः प्रभुः।&lt;br&gt;&#xA;अमृताख्ये निजे धाम्नि रमानाथो विराजते ॥३८॥&lt;br&gt;&#xA;ततः श्रेष्ठतमः श्रेष्ठे वैकुण्ठे भगवान् प्रभुः।&lt;br&gt;&#xA;लक्ष्मीनारायणश्चास्ते यन्नाम्ना संहिताऽस्ति च ॥३९॥&lt;br&gt;&#xA;लक्ष्मीपतिः प्रभुः सोऽयं वर्तते भगवान् सदा ।&lt;br&gt;&#xA;ततोऽपि च महानास्ते राधाकृष्णः परः प्रभुः ॥4.31.४०॥&lt;br&gt;&#xA;असङ्ख्यगोपिकाकान्तो गवां सेवापरायणः ।&lt;br&gt;&#xA;गोलोके वंशिकाधृक् स भक्तकल्याणकृत् प्रभुः ॥४१&lt;br&gt;&#xA;एवमन्यानि धामानि राजन्ते तत्र विंशतिः।&lt;br&gt;&#xA;द्वे चान्ये कोटिशश्चापि साकेतादीनि सन्त्यपि ॥४२॥&lt;br&gt;&#xA;तत्र तत्र कृतवासा अवतारास्तु मे मताः।&lt;br&gt;&#xA;ततोऽप्यनन्ते चाऽपारे ब्रह्मलोकेऽक्षराभिधे ॥४३॥&lt;br&gt;&#xA;धाम्नि संराजते व्याप्ते परब्रह्म स्वयं हरिः।&lt;br&gt;&#xA;अवतारी परमेशः सर्वेशः पुरुषोत्तमः ॥४४॥&lt;br&gt;&#xA;अनादिश्रीकृष्णनारायणः श्रीपरमेश्वरः।&lt;br&gt;&#xA;सर्वावतारधर्ताऽसौ सर्वैश्वर्यसमन्वितः ॥४५॥&#xA;सर्वेषामवताराणां पतिर्मुक्तपतिः प्रभुः ।&lt;br&gt;&#xA;मुक्तानिकापतिः सर्वश्रीपतिर्माणिकीपतिः ॥४६॥&lt;br&gt;&#xA;सर्वस्वामी परब्रह्म यत्समो नाऽधिकोऽपरः ।&lt;br&gt;&#xA;तस्याऽऽज्ञापालकाः सर्वेऽवताराः सन्ति धामसु ॥४७||&lt;br&gt;&#xA;ईश्वराणामीश्वरः सः प्रभूणां स प्रभूत्तमः ।&lt;br&gt;&#xA;भगवतां स भगवान् हरीणां परमो हरिः ॥४८॥&lt;br&gt;&#xA;कृष्णानां परमः कृष्णो रामाणां राम उत्तमः।&lt;br&gt;&#xA;नृसिंहानां नरसिंहः परमः स परेश्वरः ॥४९॥&lt;br&gt;&#xA;सर्वात्मनां परमात्मा श्रीशानां श्रीश्वरेश्वरः।&lt;br&gt;&#xA;परमात्मा स सर्वेषां त्रिसृष्टिपरमात्मनाम् ॥4.31.५०॥&lt;br&gt;&#xA;ब्रह्मणां स परब्रह्म परेषां ब्रह्मणामपि ।&lt;br&gt;&#xA;परमो ब्रह्मराट् श्रीमत्कृष्णनारायणः स वै ॥५१॥&lt;br&gt;&#xA;अनन्ताः सृष्टयस्तस्याऽवताराश्चाप्यनन्तकाः ।&lt;br&gt;&#xA;अनन्ताः शक्तयस्तस्याऽसङ्ख्यपत्न्यश्च तस्य वै ॥५२॥&lt;br&gt;&#xA;सर्वं यस्य शरीरं वै भोग्यं जडं च चेतनम् ।&lt;br&gt;&#xA;तस्याऽक्षरब्रह्मणः स भोक्ता नेता प्रभुः पतिः ॥५३॥&lt;br&gt;&#xA;अक्षरातीत एवाऽसौ कार्ष्णीनां कान्त एकलः ।&lt;br&gt;&#xA;जीवसृष्टिरीशसृष्टिर्ब्रह्मसृष्टिस्तु यत्कृता ॥५४॥&lt;br&gt;&#xA;यन्निमिषे भवन्त्येव लीयन्ते निमिषाच्च वै।&lt;br&gt;&#xA;धामसृष्टय एवाऽस्य सङ्कल्पाधीनविग्रहाः ॥५५॥&lt;br&gt;&#xA;अवतारा भगवन्तश्चास्य सङ्कल्पमूर्तयः ।&lt;br&gt;&#xA;साध्व्यश्चास्य शक्तयश्च सर्वा वै पावनीस्त्रियः ॥५६॥&lt;br&gt;&#xA;साधवस्तु समस्तान्यैश्वर्याण्यस्य भवन्ति वै।&lt;br&gt;&#xA;एतादृशोऽयं भगवान् सर्वेषां ब्रह्मणां पतिः ॥५७॥&lt;br&gt;&#xA;अनादिश्रीकृष्णनारायणः श्रीकान्तवल्लभः ।&lt;br&gt;&#xA;सौराष्ट्रे बालको भूत्वा बालकृष्णो हि वर्तते ॥५८॥&lt;br&gt;&#xA;श्रीमद्गोपालकृष्णस्य गृहे श्रीकम्भरात्मजः।&lt;br&gt;&#xA;यन्मूर्तेर्नेत्रजात्तेजःकिरणात् सर्वसृष्टयः ॥५९॥&lt;br&gt;&#xA;तेजस्विन्यः प्रवर्तन्ते सूर्यचन्द्राग्निविद्यतः।&lt;br&gt;&#xA;यच्छ्वासाद् देहिनः सर्वे वर्तन्ते प्राणधारिणः ॥4.31.६०॥&lt;br&gt;&#xA;यद्विधारणशक्त्या वै ब्रह्माण्डगोलकान्यपि ।&lt;br&gt;&#xA;अम्बरे सम्प्रवर्तन्ते व्यवस्थितानि सर्वदा ॥६१॥&lt;br&gt;&#xA;यदाज्ञप्ता महामाया त्रिगुणा सृष्टिवर्धिनी ।&lt;br&gt;&#xA;सर्वेषां पूरिका सौख्यकर्त्री सदा प्रवर्तते ॥६२॥&lt;br&gt;&#xA;यदिच्छया समुद्राश्च मेघा जलं ददत्यपि ।&lt;br&gt;&#xA;यदिच्छया तु पृथिवी भूताधारा सदा मता ॥६३॥&lt;br&gt;&#xA;यः स कृष्णपतिः कृष्णनारायणो हृदन्तरे ।&lt;br&gt;&#xA;अन्तर्यामी तु सर्वेषां वर्तते साक्षिदर्शकः ॥६४॥&lt;br&gt;&#xA;इन्द्रियेषु हरिश्चास्ते तथाऽन्तःकरणेष्वपि ।&lt;br&gt;&#xA;देहेषु: पञ्चभूतेषु स आस्ते पुरुषोत्तमः ॥६५॥&lt;br&gt;&#xA;आत्मसु चेतनेष्वेव गुणेषु – कर्मकोटिषु ।&lt;br&gt;&#xA;भावनासु हरिः सोऽयमास्ते श्रीपुरुषोत्तमः ॥६६॥&lt;br&gt;&#xA;नारीषु नरवर्गेषु नपुंसकेषु स प्रभुः।&lt;br&gt;&#xA;कन्यासु . साधुसाध्वीषु वृद्धासु युवतीष्वपि ॥६७॥&lt;br&gt;&#xA;विज्ञेषु च विचित्तेषु पशुपक्षिद्रुमादिषु ।&lt;br&gt;&#xA;देवदैत्यासुरवृन्दे चास्ते स पुरुषोत्तमः ॥६८॥&lt;br&gt;&#xA;रैवताद्रौ स एवास्ते जनसङ्घेषु चापि सः ।&lt;br&gt;&#xA;कुङ्कुमवापिकाक्षेत्रे चाश्वपट्टसरोवरे ॥६९॥&#xA;स एवास्ते परब्रह्म कोट्यर्बुदाब्जशक्तिपः।&lt;br&gt;&#xA;कृत्वा प्रदक्षिणं तत्र गमिष्यामो वयं तदा ॥4.31.७०॥&lt;br&gt;&#xA;आगन्तव्यं त्वया मातः सहाऽस्माभिः सकन्यया ।&lt;br&gt;&#xA;अनादिश्रीकृष्णनारायणस्य परमेशितुः ॥७१॥&lt;br&gt;&#xA;प्रत्यक्षं दर्शनं सेवां करिष्यामः स्वयम्प्रभोः।&lt;br&gt;&#xA;इत्युक्ता सा भागवती गङ्गाञ्जनी सतां पुरः ॥७२॥&lt;br&gt;&#xA;दासीव वर्तमाना च किङ्करीव व्यवर्तत ।&lt;br&gt;&#xA;कार्तिकस्य पूर्णिमाया उत्तरं साधवश्व ते ॥७३॥&lt;br&gt;&#xA;साध्व्यश्च जनसङ्घाश्च भक्ताश्च कोटिशोऽपि च ।&lt;br&gt;&#xA;ययुश्चाश्वपट्टसरोऽक्षरक्षेत्रं तु पावनम् ॥७४॥&lt;br&gt;&#xA;कुङ्कुमवापिकातीर्थं लोमशस्याश्रमं प्रति ।&lt;br&gt;&#xA;अश्वपट्टसरोवारि पपुस्ते स्नानमाचरन् ॥७५॥&lt;br&gt;&#xA;कृत्वा तीरस्थतीर्थानि लोमशस्याश्रमं ययुः।&lt;br&gt;&#xA;महर्षेर्दर्शनं कृत्वा पूजयित्वा ऋषीन् मुनीन् ॥७६॥&lt;br&gt;&#xA;आपुर्विश्रान्तिमपि ते विशालवनराजिषु ।&lt;br&gt;&#xA;लोमशेन प्रदत्तो वै मन्त्रस्तेभ्यो हि पावनः ॥७७॥&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा।&lt;br&gt;&#xA;साधुभ्यश्चापि साध्वीभ्यः सेविकाभ्यस्तथा तदा ||७८॥&lt;br&gt;&#xA;पुम्भ्यश्च यात्रिकेभ्यश्च ददौ मन्त्रं तु लोमशः ।&lt;br&gt;&#xA;गङ्गाञ्जन्यै रमाञ्जन्यै ददौ मन्त्रं तदा ऋषिः ॥७९॥&lt;br&gt;&#xA;ययुस्तेऽथ ततः श्रीमत्कृष्णनारायणालयम् ।&lt;br&gt;&#xA;पूजनं दर्शनं चक्रुर्न्यधुश्च विविधोपदाः ॥4.31.८०॥&lt;br&gt;&#xA;पुष्पचन्दनपत्राद्यैः फलैरम्बरभूषणैः ।&lt;br&gt;&#xA;अक्षतैर्मणिरत्नाद्यैरर्हयामासुरच्युतम् ॥८१॥&lt;br&gt;&#xA;बालकृष्णं रूपवन्तं परमेशं परात्परम् ।&lt;br&gt;&#xA;विलोक्य मुमुहस्तत्र ध्यानमग्नास्तदाऽभवन् ॥८२॥&lt;br&gt;&#xA;आसक्तचित्ता नार्यश्च नरास्तु लग्नमानसाः ।&lt;br&gt;&#xA;अभवन् श्रीपरमेशे जन्मसाफल्यमाप्नुवन् ॥८३॥&lt;br&gt;&#xA;बहवस्तत्र देहाँश्च विवृत्त्य दिव्यविग्रहान् ।&lt;br&gt;&#xA;लब्ध्वा दिव्यविमानैश्च ययुः स्वर्गं तु शाश्वतम् ॥८४॥&lt;br&gt;&#xA;परे ययुश्चाऽक्षरं च धाम मुक्ताः परात्परम् ।&lt;br&gt;&#xA;नार्यः कृष्णे लग्नचित्ताः साध्व्यश्च दिव्यविग्रहाः ॥८५॥&lt;br&gt;&#xA;आषोडशवत्सराढ्या ययुर्धामाऽक्षरं हरेः।&lt;br&gt;&#xA;गङ्गाञ्जनी दिव्यदेहा लीनजर्जरविग्रहा ॥८६॥&lt;br&gt;&#xA;भूत्वा षोडशवर्षाढ्या ययौ धामाऽक्षरं प्रभोः ।&lt;br&gt;&#xA;रमाञ्जनी सुता तस्या मात्राज्ञया हरेः पुरः ॥८७||&lt;br&gt;&#xA;कुङ्कुमवापिकाक्षेत्रे कृष्णनारायणगृहे ।&lt;br&gt;&#xA;दासीव वर्तमाना सा किङ्करीव सदाऽवसत् ॥८८॥&lt;br&gt;&#xA;एवं बद्रीप्रिये: कृष्णनारायणेन वै तदा ।&lt;br&gt;&#xA;चमत्कारो दर्शितो वै नीताः सहस्रशोऽक्षरम् ॥८९॥&lt;br&gt;&#xA;अपि साध्व्यः साधवश्च तथा कर्तुं हि पारगाः ।&lt;br&gt;&#xA;तर्हि नारायणे कृष्णे किमु वक्तव्यमच्युते ॥4.31.९०॥&lt;br&gt;&#xA;यत्र सन्तश्च साध्व्यश्च यत्र सर्वेश्वरः प्रभुः ।&lt;br&gt;&#xA;तत्र माया समर्था न न कालो न च कर्म च ॥९१॥&lt;br&gt;&#xA;नैव प्रभवो नियमा न शास्त्रं न नृपादयः ।&lt;br&gt;&#xA;न देवा नाऽवताराश्च समर्थाः श्रीहरेः पुरः ॥९२॥&lt;br&gt;&#xA;कर्तुं तथाप्यकर्तुं चान्यथाकर्तुं स्वयं हरिः।&lt;br&gt;&#xA;समर्थश्च स्वतन्त्रश्च नियामकोऽधिराजकः ॥९३॥&lt;br&gt;&#xA;तत्कृतं नाऽन्यथाकर्तुं केनापि शक्यते क्वचित् ।&lt;br&gt;&#xA;अन्यकृतं त्वन्यथाकर्तुं स समर्थ एकलः ॥९४॥&lt;br&gt;&#xA;तमनादिकृष्णनारायणं कान्तमवाप्य सा।&lt;br&gt;&#xA;रमाञ्जनी रमातुल्या ब्रह्मप्रिया ततोऽभवत् ॥९५॥&lt;br&gt;&#xA;दिव्या दिव्यस्वरूपाढ्या दिव्यदेहाऽतिसुन्दरी ।&lt;br&gt;&#xA;चमत्कारपरा साध्वी ब्रह्मप्रिया हरेः प्रिया ॥९६॥&lt;br&gt;&#xA;एवं बद्रीप्रिये! लोके साक्षात्कृष्णसमागमात् ।&lt;br&gt;&#xA;शौचहीना अपि नार्यो नित्यशुच्यो भवन्ति हि ॥९७॥&lt;br&gt;&#xA;यस्य योगेन मायाऽपि दिव्या प्रजायते सदा ।&lt;br&gt;&#xA;तदा किं मायिकानां तु देहानां गणना हरेः ॥९८॥&lt;br&gt;&#xA;तेजोयोगेन सर्वं वै तेजोभावमुपैति हि ।&lt;br&gt;&#xA;कृष्णयोगेन सर्वं वै कृष्णभावमुपैति हि ॥९९॥&lt;br&gt;&#xA;गोप्यो गावो राशियान्यः प्राचीन्यः पर्य इत्यपि ।&lt;br&gt;&#xA;हारीतक्यस्तथाऽमर्यश्चाब्रिक्तान्यस्तथोष्णिजाः ॥१००॥&lt;br&gt;&#xA;अन्या असङ्ख्ययोगिन्यो जाताः कृष्णार्पिता रमाः ।&lt;br&gt;&#xA;इत्येवं बद्रिके यान्ति दिव्यतां कटिनी यथा ॥१०१॥&lt;br&gt;&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कटकर्त्र्या गङ्गाञ्जन्याः सतां योगेन परमेशयोगान्मोक्षणं रमाञ्जन्या रमात्वं चेत्यादिनिरूपणनामैकत्रिंशोऽध्यायः ॥ ३१ ॥&lt;/p&gt;</description>
    </item>
    <item>
      <title>०३२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/032/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/032/</guid>
      <description>&lt;p&gt;श्रीनरनारायण उवाच—&lt;br&gt;&#xA;शृणु बद्रीप्रिये देवि फणाग्रामस्य वासिनीम् ।&lt;br&gt;&#xA;कुलालीं कुम्भकर्त्रीं वै भक्तां नाम्ना सुनारिणीम् ॥ १॥&lt;br&gt;&#xA;भद्रातीरे फणाग्रामेऽवसत् सा कुम्भकारिणी ।&lt;br&gt;&#xA;मृत्तिकानां सुपात्राणि निर्माय पतिनोदिता ॥२॥&lt;br&gt;&#xA;विक्रीणाति गृहे नैजे न याति सा बहिः क्वचित् ।&lt;br&gt;&#xA;पतिर्नाम्ना रणस्तम्बो धृत्वा पात्राणि वाहने ॥३॥&lt;br&gt;&#xA;पक्कानि बहुधान्येव याति ग्रामान्तरं क्वचित् ।&lt;br&gt;&#xA;विक्रयार्थं ततो मूल्यं चान्नं प्राप्य निजगृहम् ॥ ४ ॥&lt;br&gt;&#xA;प्रयात्येव सदा त्वायद्रव्याद् भागं दशांशकम् ।&lt;br&gt;&#xA;कृष्णार्थं साधुसाध्व्यर्थं व्ययत्येषो हि धामिकः ॥५॥&lt;br&gt;&#xA;रटते श्रीकृष्णनारायणं श्रीपुरुषोत्तमम् ।&lt;br&gt;&#xA;पात्रेषु कृष्णकृष्णेति लिखत्येषः शलाकया ॥ ६॥&lt;br&gt;&#xA;गृहे तेन कृता मूर्तिः कृष्णनारायणस्य हि ।&lt;br&gt;&#xA;बद्रिके पूजनं तस्याः करोति कुम्भकृत् प्रगे ॥ ७॥&lt;br&gt;&#xA;सुनारिणी च तत्पत्नी स्नात्वा करोति पूजनम् ।&lt;br&gt;&#xA;रोटकं चापि तक्रं च नैवेद्ये प्रददाति वै ॥८॥&lt;br&gt;&#xA;जलं दीपं मुखवासं पूगीफलं ददाति च ।&lt;br&gt;&#xA;नत्वा करोति कार्याणि प्रत्यहं तदनन्तरम् ॥ ९॥&lt;br&gt;&#xA;मध्याह्नेऽपि तथा तस्मै निवेद्य भोजनादिकम् ।&lt;br&gt;&#xA;प्रासादिकं सदाऽश्नाति कुम्भकारोऽपि वै ततः ॥१०॥&lt;br&gt;&#xA;करोति यात्रिकाणां च सेवां सतां सुयोगिनाम् ।&lt;br&gt;&#xA;साध्वीनां च यतीनां च भक्तिभावेन भोजनैः ॥११॥&lt;br&gt;&#xA;पादसंवाहनाद्यैश्च जलपानादिभिस्तथा।&lt;br&gt;&#xA;आवासदानैः सततं शुश्रूषया मुहुर्मुहुः ॥१२॥&lt;br&gt;&#xA;अपुत्रयोस्तयोरिच्छा पुत्रार्थिनी व्यवर्तत ।&lt;br&gt;&#xA;साधूनामग्रतस्तौ तु पृच्छमानौ सुसाधुभिः ॥१३॥&lt;br&gt;&#xA;अनपत्यौ जगदतुश्चाशीर्वादाँस्तु साधवः ।&lt;br&gt;&#xA;साऽपत्यौ पुत्रिकापुत्रवन्तौ भवतमित्यमू ॥१४॥&lt;br&gt;&#xA;युञ्जन्त्येव सदा भक्त्या प्रसादिता महाशयाः।&lt;br&gt;&#xA;अथ कालान्तरे पुत्रोऽभवन्मानसरञ्जनः ॥१५॥&lt;br&gt;&#xA;साधुधर्मा साधुवृत्तिः सर्वसम्पद्विवर्धनः॥&lt;br&gt;&#xA;यस्य कण्ठेऽभवच्चिह्नं मालायाः शोभनं परम् ॥१६॥&lt;br&gt;&#xA;दृष्ट्वा तु मुमुदे माता पिता चान्येऽपि दर्शकाः ॥&lt;br&gt;&#xA;साधवश्च तथा सत्यो वीक्ष्य मालां मुदं ययुः ॥१७॥&lt;br&gt;&#xA;पुत्रोऽपि सततं ध्यानी नारायणेति वाङ्मयः ॥&lt;br&gt;&#xA;अनभ्यस्तोऽप्यत्र देहे पूर्वाभ्यासेन शिक्षितः ॥१८॥&lt;br&gt;&#xA;नारायणेति वै नाम जग्राह काकलीगिरा।&lt;br&gt;&#xA;अहो भाग्यमहो भाग्यं यद्गृहे मालिकायुतः ॥१९॥&lt;br&gt;&#xA;सुतो नारायणभक्तो व्यजायत सतां कृपा।&lt;br&gt;&#xA;सुतो व्यवर्धत भक्त्या वर्ष्मणा यशसा धिया ॥२०॥&lt;br&gt;&#xA;आयान्ति विश्रुतं द्रष्टुं कीदृङ्मालायुतो हि सः ।&lt;br&gt;&#xA;साधवो बहवः सत्यो यात्रालवोऽप्यनेकशः ॥२१॥&lt;br&gt;&#xA;आयान्ति मानवाश्चापि ग्रामनगरवासिनः।&lt;br&gt;&#xA;देशगाश्चापि सौराष्ट्रनरनार्यः सकौतुकाः ॥२२॥&lt;br&gt;&#xA;द्रष्टुमायान्ति तं बालं मालायुक्तं मनोहरम् ।&lt;br&gt;&#xA;बालो नारायणं कृष्णं बालकृष्णं श्रियःपतिम् ॥२३॥&lt;br&gt;&#xA;अनादिश्रीकृष्णनारायणं हरिं रटत्यति ।&lt;br&gt;&#xA;श्रुत्वा दृष्ट्वा क्षणं स्थित्वा कृत्वा बालकवन्दनम् ॥२४॥&lt;br&gt;&#xA;महाभक्तं तु देवांशं मत्वा कृष्णांशमेव वा ।&lt;br&gt;&#xA;दत्वोपदा अन्नवस्त्रमुद्रास्वर्णफलानि च ॥२५॥&lt;br&gt;&#xA;रत्नमाणिक्यपात्राणि प्रयान्ति कृतिपावनाः।&lt;br&gt;&#xA;कुम्भकारगृहं पूर्णं स्मृद्ध्या जातं सुसम्पदा ॥२६॥&lt;br&gt;&#xA;जनप्रवाहसंशोभं साधुवासैस्तु मन्दिरम् ।&lt;br&gt;&#xA;पुत्रप्राप्त्या प्रसिद्धं च तीर्थं सर्वमनोहरम् ॥२७॥&lt;br&gt;&#xA;अथैकदा ऋषिस्तत्र सारायणः समाययौ।&lt;br&gt;&#xA;सेवितः कुम्भकाराभ्यां प्रसादितश्च भोजनैः ॥२८॥&lt;br&gt;&#xA;वन्दितश्चापि पृष्टश्च पुत्रस्य मालिकां प्रति ।&lt;br&gt;&#xA;कथं मालासमं चिह्नं कीदृशं भाग्यमस्य तु ॥२९॥&lt;br&gt;&#xA;कीदृशोऽयं च किङ्कर्मा किमायुः किंविधो ह्ययम् ॥&lt;br&gt;&#xA;श्रुत्वा सारायणः साधुर्दृष्ट्वा रेखां ललाटजाम् ॥३०॥&lt;br&gt;&#xA;भाग्यं क्षणेन वै ज्ञात्वा वीक्ष्य प्राग्भवजं तथा ॥&lt;br&gt;&#xA;उवाच कुम्भकारं तं रणस्तम्बं हितावहम् ॥३१॥&lt;br&gt;&#xA;रणस्तम्ब भवानास्ते भक्तराट् सह योषिता।&lt;br&gt;&#xA;कृष्णनारायणः साक्षाद् भगवान् सेव्यते त्वया ॥३२॥&lt;br&gt;&#xA;मूर्तिरूपो गृहे नित्यं सेव्यन्ते साधवस्तथा ।&lt;br&gt;&#xA;साध्व्यश्च तीर्थतुल्या वै सेव्यन्ते तीर्थयायिनः ॥३३॥&lt;br&gt;&#xA;तव पात्राणि सर्वाणि मृज्जातानि तु यानि वै।&lt;br&gt;&#xA;तत्र त्वया कृष्णकृष्ण लिख्यते स्मर्यते हरिः ॥३४॥&lt;br&gt;&#xA;पावनं हृदयं तेऽस्ति पत्नी ते पावनी सदा ।&lt;br&gt;&#xA;भक्तानी वर्तते साध्वी यथा मुक्तानिका सती ॥३५॥&lt;br&gt;&#xA;साधुसाध्वीयोगियतिजनाशीर्वादतस्तव।&lt;br&gt;&#xA;गृहे पुत्रोऽयमुत्पन्नो नक्षत्रेशो हि चन्द्रमाः ॥३६॥&lt;br&gt;&#xA;पत्नी ते नित्यमेवाऽत्र प्रातः पूजनकारिणी।&lt;br&gt;&#xA;हरिं चार्थयते साध्वी पुत्रं चन्द्रनिभं शुभम् ॥३७॥&lt;br&gt;&#xA;हरेः कृपया साधूनामाशीर्वादैस्तथा तव ।&lt;br&gt;&#xA;नक्षत्रमालिकाकण्ठः पुत्रोऽयं समजायत ॥३८॥&lt;br&gt;&#xA;देवता चन्द्रमाश्चास्ते पुत्रस्तेऽयं तु मानवः ।&lt;br&gt;&#xA;अपि देवसमश्चास्ते कृष्यन्ते येन मानवाः ॥३९॥&lt;br&gt;&#xA;चन्द्रांशं तं सुतं प्राप्य लभ स्वर्गसुखानि वै ॥&lt;br&gt;&#xA;भाविकाले सुतस्तेऽयं मानवानां महान् गुरुः ॥४०॥&lt;br&gt;&#xA;वैष्णवः परमः श्रेष्ठो भविष्यति न संशयः ।&lt;br&gt;&#xA;चन्द्रस्तम्बेति तन्नाम ख्यातं लोके भविष्यति ॥४१॥&lt;br&gt;&#xA;पुत्रवान् धनवान् भूत्वा ततः साधुर्भविष्यति ।&lt;br&gt;&#xA;पित्रोर्मुक्तिं कारयित्वा त्यागवान् स भविष्यति ॥४२॥&lt;br&gt;&#xA;इत्युक्त्वा ऋषिराट् सारायणो ययौ तु रैवतम् ।&lt;br&gt;&#xA;कुम्भकारौ समाकर्ण्य प्रसन्नौ हृष्टमानसौ ॥४३॥&lt;br&gt;&#xA;चन्द्रपितरौ स्वौ ज्ञात्वा मेनाते भाग्यमुत्तमम् ।&lt;br&gt;&#xA;चन्द्रस्तम्बं देवरूपममन्येतां ततश्च तौ ॥४४॥&lt;br&gt;&#xA;बालं सौभाग्यसम्पन्नं सिद्धिप्रसेवितं सुरम् ।&lt;br&gt;&#xA;चन्द्रजन्मत आरभ्य कुम्भकारगृहेऽनिशम् ॥४५॥&lt;br&gt;&#xA;सम्पदो वै समायान्ति समायान्ति विभूतयः।&lt;br&gt;&#xA;अन्नसत्रं महत्तेन कुम्भकारेण निर्मितम् ॥४६॥&lt;br&gt;&#xA;यत्र नित्यं सहस्रं वै मानवानां तथाऽधिकम् ।&lt;br&gt;&#xA;भुङ्क्ते मिष्टान्नमुत्कृष्टं राजाधिराजराज्यवत् ॥४७॥&lt;br&gt;&#xA;रणस्तम्बश्चैकदा तु तीर्थयात्रामियेष ह ।&lt;br&gt;&#xA;सुनारिणीं प्रियामाह यास्यामोऽक्षरतीर्थकम् ॥४८॥&lt;br&gt;&#xA;गुरुर्नौ लोमशो यत्र यत्र श्रीपुरुषोत्तमः॥&lt;br&gt;&#xA;परब्रह्म स्वयं बालकृष्ण इष्टो विराजते ॥४९॥&lt;br&gt;&#xA;पुत्रस्य मन्त्रलब्धिः स्याद् गुरोर्हरेश्च दर्शनम् ।&lt;br&gt;&#xA;सतां ब्रह्मप्रियाणां च दर्शनं ब्रह्मवादिनाम् ॥५०॥&lt;br&gt;&#xA;अश्वपट्टसरःस्नानं देवतीर्थादिदर्शनम् ।&lt;br&gt;&#xA;भवेच्च पुत्रसाफल्यं सर्वसाफल्यमित्यपि ॥५१॥&lt;br&gt;&#xA;इत्येवं बद्रिके कृत्वा निश्चयं पुत्रसार्थकौ।&lt;br&gt;&#xA;सुनारणीरणस्तम्बौ ययतुः कुङ्कुमस्थलीम् ॥५२॥&lt;br&gt;&#xA;चन्द्रस्तम्बो नैकसङ्ख्यमणिरत्नान्नवस्त्रयुक् ।&lt;br&gt;&#xA;पितृभ्यां सहितस्तद्वत् फणिप्रजाजनैः सह ॥५३॥&lt;br&gt;&#xA;शकटीयानवाहाद्यैरश्ववृषक्रमेलकैः ।&lt;br&gt;&#xA;सहस्रमानवैर्नारीनरैः सह ययौ तथा ॥५४॥&lt;br&gt;&#xA;माघस्य पूर्णिमायां ते चाश्वपट्टसरोवरम् ।&lt;br&gt;&#xA;प्रापुः श्रीकुङ्कुमवापीतीर्थवारि पपुर्मुदा ॥५५॥&lt;br&gt;&#xA;अश्वपट्टसरोवारि पपुः स्नात्वा दिनान्तके ।&lt;br&gt;&#xA;सायमारार्त्रिकं चक्रुः सरोवरस्य ते तदा ॥५६॥&lt;br&gt;&#xA;श्रीबद्रीप्रियोवाच—&lt;br&gt;&#xA;आरार्त्रिकफलं श्रीमन्नरनारायणप्रभो।&lt;br&gt;&#xA;लोकानां श्रेयसे मह्यं ब्रूहि मोक्षप्रदं परम् ॥५७॥&lt;br&gt;&#xA;श्रीनरनारायण उवाच&amp;ndash;&lt;br&gt;&#xA;बद्रिके वर्तिकया त्वेकया धेनुघृताक्तया ।&lt;br&gt;&#xA;आरार्त्रिकविधातुस्तु महेन्द्रपदमुत्तमम् ॥५८॥&lt;br&gt;&#xA;तिसृभिर्वर्तिकाभिर्वै सूर्यपदमनुत्तमम् ।&lt;br&gt;&#xA;पञ्चभिर्वर्तिकाभिस्तु बृहस्पतेः पदं भवेत् ॥५९॥&lt;br&gt;&#xA;सप्तभिर्ब्रह्मणः स्थानं नवभिः शिवमन्दिरम् ।&lt;br&gt;&#xA;एकादशभिर्वैराज्यं त्रयोदशभिर्हिरण्मयम् ॥६०॥&lt;br&gt;&#xA;पञ्चदशभिर्महाभौमं भवेत् पदं परं ततः ।&lt;br&gt;&#xA;एकपञ्चाशद्वर्तिकाभिर्वासुदेवधाम च ॥६१॥&lt;br&gt;&#xA;एकशतवर्तिकाभिर्वैकुण्ठं वै भवेत्तथा ।&lt;br&gt;&#xA;एकाधिकशतद्वयवर्तिकाभिर्निराजकः ॥६२॥&lt;br&gt;&#xA;गोलोकं याति बदरि श्रीकृष्णं सेवते मुदा ।&lt;br&gt;&#xA;एकाधिकपञ्चशतवर्तिकाभिर्निराजकः ॥६३॥&lt;br&gt;&#xA;अक्षरं परमं धाम प्रयात्येव न संशयः।&lt;br&gt;&#xA;एकाधिकसहस्रवर्तिकाभिस्तु नीराजनम् ॥६४॥&lt;br&gt;&#xA;यः करोति स वै तत्राऽक्षरे गत्वोत्तमोत्तमे ।&lt;br&gt;&#xA;अनादिश्रीकृष्णनारायणस्य चरणद्वये ॥६५॥&lt;br&gt;&#xA;दासो वा दासिका भूत्वा शाश्वतानन्दमश्नुते ।&lt;br&gt;&#xA;तादात्म्ययोगमासाद्य सर्वस्वामित्वमश्नुते ॥६६॥&lt;br&gt;&#xA;सर्वैश्वर्याधिकारित्वं सर्वाधिक्यं समश्नुते ।&lt;br&gt;&#xA;ब्रह्मप्रियात्वं शश्वद्वै हरिप्रियात्वमित्यपि ॥६७॥&lt;br&gt;&#xA;महामुक्तत्वमेवाऽपि महामुक्तानिकात्वकम् ॥&lt;br&gt;&#xA;अश्नुते सर्वकामाँश्च सह श्रीपरब्रह्मणा ॥६८॥&lt;br&gt;&#xA;एवं फलं बद्रिकेऽश्वपट्टारार्त्रिकजं शुभम् ।&lt;br&gt;&#xA;अश्वपट्टजले देवाः पितरः सिद्धकोटयः ॥६९॥&lt;br&gt;&#xA;साधवो मुनयो योगिवर्या गणाश्च पार्षदाः ।&lt;br&gt;&#xA;ब्रह्मव्रतास्तापसाश्च निवसन्ति च मातरः ॥७०॥&lt;br&gt;&#xA;देव्यः सर्वा निवसन्ति तीर्थान्यपि वसन्ति च ।&lt;br&gt;&#xA;रुद्रब्रह्महरयश्च वसन्ति चावतारकाः ॥७१॥&lt;br&gt;&#xA;तदारार्त्रिककरणात् सृष्टित्रयनीराजनम् ॥&lt;br&gt;&#xA;कृतं भवति तत्पुण्यं सर्वं कर्तुः प्रजायते ॥७२॥&lt;br&gt;&#xA;कृत्वा चारार्त्रिकं पश्चात् सान्ध्यं विधिं विधाय च ।&lt;br&gt;&#xA;अनादिश्रीकृष्णनारायणस्य स्वर्णमन्दिरम् ॥७३॥&lt;br&gt;&#xA;ययुर्हरेर्दर्शनार्थं श्रीपतेः परमात्मनः ।&lt;br&gt;&#xA;दिव्यगजासने देवैर्देवीभिस्तु निराजितः ॥७४॥&lt;br&gt;&#xA;पूजितः सिद्धसङ्घैश्च ब्रह्मप्रियाभिरर्चितः।&lt;br&gt;&#xA;मुक्तैर्भक्तैः शक्तिभिश्च तीर्थैरुपासितो द्विजैः ॥७५॥&lt;br&gt;&#xA;सद्भिर्गीतो महर्ष्याद्यैर्वीक्षितस्तैः परेश्वरः ।&lt;br&gt;&#xA;उपदाभिः पूजितश्च फणाग्रामजनादिभिः ॥७६॥&lt;br&gt;&#xA;कुम्भकारैस्तथा रत्नमण्यादिभिश्च भूषणैः ।&lt;br&gt;&#xA;सत्कृतः श्रीहरिर्बद्रि चन्द्रस्तम्बेन चार्चितः ॥७७॥&lt;br&gt;&#xA;तदा चन्द्रोऽभवच्चन्द्रो मृगवाहन उज्ज्वलः ।&lt;br&gt;&#xA;पश्यतां सर्वलोकानामोषधीनां पतिस्तु यः ॥७८॥&lt;br&gt;&#xA;अमृतस्य घटं श्रीमत्कृष्णनारायणाय सः ।&lt;br&gt;&#xA;प्रददावुपदारूपं चन्द्रकान्तमणिं तथा ॥७९॥&lt;br&gt;&#xA;हरिर्जग्राह सहसा प्रसन्नस्तं मणिं घटम् ।&lt;br&gt;&#xA;धारयामास कण्ठे तं मणिं घटं श्रियै ददौ ॥८॥&lt;br&gt;&#xA;नीराजनं व्यधुः कृष्णनारायणस्य ते ततः॥&lt;br&gt;&#xA;हरिश्चापि ददौ तेभ्यः प्रासादिकं निजामृतम् ॥८१॥&lt;br&gt;&#xA;अक्षरब्रह्मधामोत्थं पाययामास ताँस्तदा ।&lt;br&gt;&#xA;तृप्तयामास तान् सर्वान् सत्कारं प्रचकार च ॥८२॥&lt;br&gt;&#xA;कृतकृत्याश्च ते भूत्वा ययुः श्रीलोमशाश्रमम् ।&lt;br&gt;&#xA;पूजयामासुरेनं ते ददुः फलादिकं शुभम् ॥८३॥&lt;br&gt;&#xA;न्यूषुस्तत्राश्रमे रात्रौ विशाले सुखसागरे ।&lt;br&gt;&#xA;भजनं कीर्तनं चक्रू रात्रौ श्रीपरमात्मनः ॥८४॥&lt;br&gt;&#xA;प्रातर्मन्त्रं जगृहुश्च गुरोः श्रीलोमशान्मुनेः।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥८॥&lt;br&gt;&#xA;ततो न्यूषुः पक्षकालं ह्यमायां निशि वै ततः।&lt;br&gt;&#xA;आश्चर्यं दर्शयामास चन्द्रस्तम्बो निशार्धके ॥८६॥&lt;br&gt;&#xA;पूर्णचन्द्रः स्वयं भूत्वा कौमुदीं समवासृजत् ।&lt;br&gt;&#xA;दुग्धायमानां पृथिवीमम्बरं च सरोवरम् ॥८७॥&lt;br&gt;&#xA;कुङ्कुमवापिकाक्षेत्रं समन्ताद्धवलं व्यधात् ।&lt;br&gt;&#xA;आप्रातस्तादृशो भूत्वा तेजस्तिरो व्यधात्ततः ॥८८॥&lt;br&gt;&#xA;कुम्भकारसुतो भूत्वा व्यराजत जनादिषु ।&lt;br&gt;&#xA;एवं देवः स्वयं भक्तगृहे सौराष्ट्रके सदा ॥८९॥&lt;br&gt;&#xA;भूत्वा तु मानवश्चास्ते लोककल्याणहेतवे ।&lt;br&gt;&#xA;ततश्चान्तदिने श्रीमल्लोमशस्योपदेशनम् ॥९०॥&lt;br&gt;&#xA;श्रुत्वा वैराग्यवेगेन सर्वे त्यक्त्वा गृहाश्रमम् ।&lt;br&gt;&#xA;त्यागाश्रमं जगृहुश्च साध्व्यश्च साधवोऽभवन् ॥९१॥&lt;br&gt;&#xA;चन्द्रस्तम्बायननामाऽभवच्चन्द्रो हि साधुराट् ॥&lt;br&gt;&#xA;रणस्तम्बायनसाधुः पिताऽभवत्तदैव हि ॥९२॥&lt;br&gt;&#xA;सुनारिणी सती तत्राऽभवत् साध्वी नरायणी।&lt;br&gt;&#xA;अन्या अन्ये च तत्रैव तस्थुस्त्वाजीवनं मुदा ॥९३॥&lt;br&gt;&#xA;फणाग्रामजनाश्चापि श्रीकृष्ण हरियोगतः।&lt;br&gt;&#xA;मुक्तिमापुः समयेन महाक्षरपदं ययुः ॥९४॥&lt;br&gt;&#xA;रणस्तम्बोऽपि कालेन सुनारण्या समं ततः।&lt;br&gt;&#xA;मुक्तिमवाप परमाऽक्षरधाम्नि पदे हरेः ॥९५॥&lt;br&gt;&#xA;सेवां लेभे ततश्चन्द्रस्तम्बायनोऽपि मुक्तराट् ।&lt;br&gt;&#xA;चन्द्रांशं दिवि चोत्सृत्य धृत्वा मुक्तस्वरूपकम् ॥९६॥&lt;br&gt;&#xA;अनादिश्रीकृष्णनारायणेच्छयाऽक्षरं पदम् ।&lt;br&gt;&#xA;ययौ मुक्तो महान् भूत्वा पादयोः परमात्मनः ॥९७॥&lt;br&gt;&#xA;किमु ते महिमा बद्रि कथयामि हरेरिह ।&lt;br&gt;&#xA;माणिकीस्वामिनः श्रीमत्कृष्णकान्तस्य चात्मनः ॥९८॥&lt;br&gt;&#xA;फणाग्रामस्ततो जातश्चन्द्रग्रामेति विश्रुतः।&lt;br&gt;&#xA;अश्वपट्टसरोवारितीर्थं चान्द्रं च तत्र तु ॥९९॥&lt;br&gt;&#xA;कौमुदीनामकं तीर्थं तत आरभ्य गीयते ।&lt;br&gt;&#xA;पठनाच्छ्रवणात्तस्य बद्रिके तैजसं वपुः ॥१००॥&lt;br&gt;&#xA;सम्प्राप्य मुक्ततां लब्ध्वा महामोक्षमवाप्नुयात् ।&lt;br&gt;&#xA;नरो नारी महानीराजनपुण्यं लभेत च ॥१०१॥&lt;br&gt;&#xA;इति श्रीलक्ष्मीनारायणीयसंहितायां चतुर्थे तिष्यसन्ताने सौराष्ट्रे फणाग्रामस्थस्य रणस्तम्बाख्यकुम्भकारस्य गृहे सुनारिणीस्त्रीभक्त्या चन्द्रजन्म, चन्द्रस्तम्बादिकृता कुङ्कुमवापीयात्रा, तत्र सर्वेषां वासो मोक्षणं चेत्यादिनिरूपणनामा द्वात्रिंशोऽध्यायः॥ ३२॥&lt;/p&gt;</description>
    </item>
    <item>
      <title>०३३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/033/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/033/</guid>
      <description>&lt;p&gt;श्रीनरनारायण उवाच—&lt;br&gt;&#xA;शृणु बद्रीप्रिये देवि स्वर्णकारिणिकाकथाम् ।&lt;br&gt;&#xA;मध्यदेशे नर्मदायास्तटे माणिक्यपत्तने ॥१॥&lt;br&gt;&#xA;स्वर्णकारकुटुम्बानि भूपालमानितानि वै।&lt;br&gt;&#xA;अवसन् स्वर्णरूप्याणां कलाकौशल्यवन्ति हि ॥ २॥&lt;br&gt;&#xA;पुत्राः पुत्र्यश्च दासाश्च वर्तन्ते स्वर्णकारिणाम् ।&lt;br&gt;&#xA;व्यापारान् कानकान् सर्वे कुर्वन्त्याभूषणानि च ॥ ३ ॥&lt;br&gt;&#xA;विभिन्नान्यपि पात्राणि तथोपस्करणानि च ।&lt;br&gt;&#xA;प्रदर्शनानि रूपाणि रचयन्ति बहून्यपि ॥ ४ ॥&lt;br&gt;&#xA;धातुजानि नैकधा संविक्रयादि दधत्यपि ।&lt;br&gt;&#xA;राजानो राज्यमान्याश्च राष्ट्रमान्याश्च वै प्रजाः ॥ ५ ॥&lt;br&gt;&#xA;प्रजेश्वराः श्रेष्ठिनश्च क्रयं कुर्वन्ति चापणात् ।&lt;br&gt;&#xA;स्वर्णकाराः कलया वै सुवर्णे मेलनं मनाक् ॥ ६॥&lt;br&gt;&#xA;बहु वा भिन्नधातूनां कृत्वा कुर्वन्ति भूषणम् ।&lt;br&gt;&#xA;शुद्धं तु कुन्दनं कश्चिद् भूषार्थं चार्पयत्यपि ॥ ७ ॥&lt;br&gt;&#xA;तत्रापि धातुसम्मेलं कृत्वा निष्कासयन्ति तत् ।&lt;br&gt;&#xA;मिश्रे स्वर्णे विशेषेण मिश्रणं विदधत्यपि ॥ ८॥&lt;br&gt;&#xA;स्तेनकर्म विधायैव रचयन्ति हि भूषणम् ।&lt;br&gt;&#xA;एवंविधाः स्वर्णकारा राज्यभूषाकरा अपि ॥ ९॥&lt;br&gt;&#xA;भवन्ति स्म च लक्षाणां कोटीनां भूषणाकराः ।&lt;br&gt;&#xA;शृङ्गारकारिणश्चापि स्तैन्येन धनिनोऽभवन् ॥४.३३.१०॥&lt;br&gt;&#xA;स्तैन्यं तु बद्रिके नैव हितकृत् कस्यचित् क्वचित् ।&lt;br&gt;&#xA;प्राप्ते तु दशमे वर्षे समूलं हि विनश्यति ॥११॥&lt;br&gt;&#xA;अथैकदा तु तद्देशेऽवग्रहश्चाऽभवन्मुहुः ।&lt;br&gt;&#xA;दुर्भिक्षपीडिता लोका लभन्तेऽन्नं न वै क्वचित् ॥१२॥&lt;br&gt;&#xA;महाराष्ट्रेऽभवदन्नं त्वसङ्ख्यं वृष्टियोगतः ।&lt;br&gt;&#xA;विना मूल्यं न चाप्येत धनं नाऽभूत् प्रजाकरे ॥१३॥&lt;br&gt;&#xA;प्रजा निर्धनदारिद्र्यदुःखिता अन्नवर्जिताः।&lt;br&gt;&#xA;उच्छृङ्खलास्ततो जाता लूटनं चारभन्त वै ॥१४॥&lt;br&gt;&#xA;युद्धसैन्यसमान्येव प्रजानां मण्डलानि वै ।&lt;br&gt;&#xA;उद्वृत्तानि लूटकानि प्रासरत् पत्तनेऽभितः ॥१५॥&lt;br&gt;&#xA;राजगृहे तथा श्रेष्ठिवसतौ स्वर्णकारिषु ।&lt;br&gt;&#xA;यत्र यत्राऽभवत् स्वर्णं रूप्यकं ताम्रजं धनम् ॥१६॥&lt;br&gt;&#xA;अपहृत्य समस्तं तद् ययुरन्नार्थमुल्बणाः।&lt;br&gt;&#xA;महाराष्ट्रप्रदेशेषु गत्वाऽन्नानि तु लेभिरे ॥१७॥&lt;br&gt;&#xA;स्वर्णकारा धनहीना मूलधनैश्च वर्जिताः।&lt;br&gt;&#xA;ततोऽन्नवर्जिताश्चापि बभूवुः क्षुत्प्रपीडिताः ॥१८॥&lt;br&gt;&#xA;प्रजाबाला बालिकाद्याः पुत्राः पौत्रादयोऽवराः ।&lt;br&gt;&#xA;पीड्यन्ते त्वन्नविधुरा म्रियन्ते क्षुत्प्रपीडिताः ॥१९॥&lt;br&gt;&#xA;विकरालस्वरूपं वै दुष्कालेन धृतं तदा ।&lt;br&gt;&#xA;प्रजा मृत्युभयाच्चक्रुर्नामयज्ञान् स्थले स्थले ॥४.३३.२०॥&lt;br&gt;&#xA;मण्डलानि मिलित्वाऽपि ग्रामे ग्रामे पुरे पुरे ।&lt;br&gt;&#xA;हरेर्नाम्नां कीर्तनानि कुर्वन्ति वृष्टिवाञ्च्छया ॥२१॥&lt;br&gt;&#xA;पूजनानि प्रकुर्वन्ति शुष्कपत्रादिभिः प्रजाः ।&lt;br&gt;&#xA;भावद्रव्यैः पूजयन्ति चार्तनादैः स्तुवन्त्यपि ॥२२॥&lt;br&gt;&#xA;मृतदेहानर्पयन्ति हरये सुतबान्धवान् ।&lt;br&gt;&#xA;एवं जाते हि दुष्काले शरण्यो नोपलभ्यते ॥२३॥&lt;br&gt;&#xA;तत्र वृद्धा भक्तिमती स्वर्णकर्त्री तु पावनी।&lt;br&gt;&#xA;आसीन्नाम्ना हेमसुधा सङ्कल्पसिद्धिशालिनी ॥२४॥&lt;br&gt;&#xA;या पूर्वं स्वाज्ञया पत्युः पितृभ्यां सहिता ययौ।&lt;br&gt;&#xA;कुङ्कुमवापिकाक्षेत्रं तत्र श्रीलोमशं मुनिम् ॥२५॥&lt;br&gt;&#xA;गुरुं चकार सा नारी मन्त्रं जग्राह तन्मुखात् ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥२६॥&lt;br&gt;&#xA;जजाप सा नित्यमेव मन्त्रं सहस्रवारकम् ।&lt;br&gt;&#xA;अनादिश्रीकृष्णनारायणेति रटनं सदा ॥२७॥&lt;br&gt;&#xA;बालकृष्णहरे कृष्णकान्तेति भजनं मुहुः ।&lt;br&gt;&#xA;चक्रे कर्मसु सर्वेषु वार्धक्येऽपि तु भावतः ॥२८॥&lt;br&gt;&#xA;पूजां प्रातः करोत्येव मूर्तेः पुष्पजलादिभिः ।&lt;br&gt;&#xA;नैवेद्यं चारार्त्रिकं च शयनं कारयत्यपि ॥२९॥&lt;br&gt;&#xA;मिलित्वा बहुधा नार्यस्तद्गृहे चोत्सवं हरेः॥&lt;br&gt;&#xA;कुर्वन्त्यपि साधवश्च सत्यश्चायान्ति तद्गृहम् ॥४.३३.३०॥&lt;br&gt;&#xA;सेवतेऽन्नजलवस्त्रैः पादसंवाहनादिभिः ।&lt;br&gt;&#xA;सतीः साधून् यथेष्टं च दानेन रञ्जयत्यपि ॥३१॥&lt;br&gt;&#xA;आशीर्वादान् साधवस्ते दत्वा यान्ति स्थलान्तरम् ।&lt;br&gt;&#xA;एवं पुण्यवती साऽऽसीद् यद्गृहं तीर्थमुत्तमम् ॥३२॥&lt;br&gt;&#xA;पावनं सर्वदा त्वासीत् सदा नारायणाश्रयम् ।&lt;br&gt;&#xA;सिद्ध्याश्रयं तथाऽऽसीच्च दुष्कालेऽप्यन्नमक्षयम् ॥३३॥&lt;br&gt;&#xA;यद्गृहे वर्तते कृष्णनारायणप्रतापतः ।&lt;br&gt;&#xA;वर्धन्ते दिव्यकणकाः कुसूले वर्धते धृतम् ॥३४॥&lt;br&gt;&#xA;यदन्नं चेयमिच्छेद् वा प्रातर्नैवेद्यकारिणी ।&lt;br&gt;&#xA;तत् कुसूले लभ्यतेऽपि शाकपत्रादिकं तथा ॥३५॥&lt;br&gt;&#xA;एवं सिद्धिमती साऽऽसीन्नान्ये जानन्ति तादृशीम् ।&lt;br&gt;&#xA;तथापि दुःखिता लोका मरन्ति तान् विलोक्य सा ॥३६॥&lt;br&gt;&#xA;दयापराऽभवद वृद्धा परोपकृतिशालिनी।&lt;br&gt;&#xA;बालिकाभ्यश्च बालेभ्यो विधवाभ्यस्तथा दिने ॥३७॥&lt;br&gt;&#xA;सगर्भाभ्योऽतिवृद्धाभ्यो दीनाऽनाथेभ्य इत्यपि ।&lt;br&gt;&#xA;मध्याह्ने स्वगृहं यातेभ्यो ददाति हि रोटकम् ॥३८॥&lt;br&gt;&#xA;निष्कास्य स्वगृहचुल्लीपार्श्वस्थकोष्ठलात्ततः ।&lt;br&gt;&#xA;प्रेम्णा ददाति सा वृद्धा भुक्त्वा यान्ति क्षुधाकुलाः ॥३९॥&lt;br&gt;&#xA;नैतद् विदितं सर्वेषां ततोऽन्ये मानवाः स्त्रियः ।&lt;br&gt;&#xA;भक्ताया दुर्भिक्षकाले भक्तिं निन्दन्ति दुःखिताः ॥४.३३.४० ॥&#xA;अहो भक्तिर्न वै लोके रोटकं प्रददाति हि ।&lt;br&gt;&#xA;न दुष्कालं मारकं च निवारयति चागतम् ॥४१ ॥&#xA;न भक्त्या पूर्यते स्थाली न मुखं नोदरं तथा ।&lt;br&gt;&#xA;न भक्त्या क्षुन्निवृत्तिश्च तृषानाशोऽपि नैव च ॥४२॥&#xA;न भक्त्या कालनाशश्च न वा मृत्योर्निवारणम् ।&lt;br&gt;&#xA;न भक्तिर्भोजनार्थं वै जायते कवलात्मिका ॥४३॥&#xA;किं भक्त्या शुष्कया त्वत्र साहाय्यं तु यया न वै ।&lt;br&gt;&#xA;मृषा भक्तिर्हि देवानां मृषा नारायणस्य च ॥४४॥&#xA;एतादृशे महाकाले नाऽन्नं भक्तिर्ददाति वै ।&lt;br&gt;&#xA;न भक्तीनां कवला वै भवन्ति सा मृषा ततः ॥४५॥&#xA;न वा कृष्णो न वा विष्णुर्दुष्कालेऽन्नं प्रयच्छति ।&lt;br&gt;&#xA;बालाश्च बालिकाश्चापि म्रियन्ते तेषु निर्घृणः ॥४६॥&#xA;पश्यन्त्वियं महावृद्धा हेमसुधाऽत्र पत्तने ।&lt;br&gt;&#xA;भक्तिमती विद्यतेऽपि दुःष्कालेऽन्नं ददाति न ॥४७॥&#xA;भक्तिस्तस्या निष्फलाऽस्ति जातं दुर्भिक्षकं कथम् ।&lt;br&gt;&#xA;भक्तिर्नैव महाकालं निवारयति भाति नः ॥४८॥&#xA;धिक् तत्र साधवः साध्व्यः खादन्त्यायान्ति यान्ति तान् ।&lt;br&gt;&#xA;न साहाय्यं प्रकुर्वन्ति दुष्काले हरिजीविनः ॥४९॥&#xA;एवमज्ञजनास्तस्या निन्दां कुर्वन्ति वै तदा ।&lt;br&gt;&#xA;बद्रिके साधुसाध्वीनां भक्तेर्निन्दां हरेस्तथा ॥४.३३.५०॥&#xA;बुभुक्षिता जना लोका मिथः कुर्वन्ति पीडिताः ।&lt;br&gt;&#xA;सैषा वाणी कर्णपरम्परया वृद्धया श्रुता ॥५१ ॥&#xA;अथ कालं चमत्कारस्यैव विज्ञाय भामिनी ।&lt;br&gt;&#xA;हरेः प्रतापमुत्कृष्टं दर्शयितुं तदा स्वयम् ॥५२॥&#xA;इयेष वृद्धा सहसा हेमसुधा हरिप्रिया ।&lt;br&gt;&#xA;प्रातः सा स्थालिकां धृत्वा करे च दण्डिकां करे ॥५३॥&#xA;पीटयित्वा ध्वनयित्वा निर्जगाम तु पत्तने ।&lt;br&gt;&#xA;महापथे विचित्तेव श्रावयत्येव मानवान् ॥५४॥&#xA;येभ्यो वै भोजनं चास्त्यपेक्षणीयं गृहे मम ।&lt;br&gt;&#xA;आगन्तव्यं हि मध्यान्हे दुर्भिक्षदुःखितैर्जनैः ॥५५॥&#xA;एवं सा नगरे कृत्वा प्रकाशाऽऽमन्त्रणं ततः ।&lt;br&gt;&#xA;आयाता स्वगृहं तत्र सस्मार श्रीपतिं हरिम् ॥५६ ॥&#xA;अनादिश्रीकृष्णनारायणं लक्ष्मीं च लोमशम् ।&lt;br&gt;&#xA;साक्षात् ते त्वाययुर्भक्त्या निषेदुः सत्कृता गृहे ॥५७॥&#xA;दिव्या दिव्यविभूषाढ्या रूपरूपानुयोगिनः ।&lt;br&gt;&#xA;प्रसन्नवदनाः स्वेष्टदेवाः कल्याणकारिणः ॥५८॥&#xA;वन्दिताः पूजिता भक्त्या सत्कृता भोजितास्तथा ।&lt;br&gt;&#xA;अर्थिताः प्रार्थिताः स्थातुं पूरयितुं निवेदिताः ॥५९॥&#xA;भक्तिवशास्ते वृद्धायास्तथैवेति समाचरन् ।&lt;br&gt;&#xA;विष्णुश्चोत्पादकस्तत्र रोटकाणां तदाऽभवत् ॥४.३३.६० ॥&#xA;लक्ष्मीश्चाऽऽपूरिका तत्र भोजनानां तदाऽभवत् ।&lt;br&gt;&#xA;लोमशश्चाऽभवत् तत्र दाता सततयत्नवान् ॥६१ ॥&#xA;हेमसुधा जलानां च प्रदात्री तु तदाऽभवत् ।&lt;br&gt;&#xA;तावद्वै मानवा दीना अनाथा भिक्षुकाः स्त्रियः ॥६२॥&#xA;नरा नार्यः साधवश्च सत्यश्च क्षुत्प्रपीडिताः ।&lt;br&gt;&#xA;अन्ये खलाश्च निन्दादिकर्तारोऽपि क्षुधान्विताः ॥६३॥&#xA;कुतूहलात्तु हास्यार्थं वीक्षितुं तत्र चागताः ।&lt;br&gt;&#xA;वृद्धा जाता विचित्ता किं भानहीना मृषा च किम् ॥६४॥&#xA;किं सत्यं वर्तते तत्र भक्तिः किं फलिता कृता ।&lt;br&gt;&#xA;ददाति चान्नं यद्वा सा दुष्कालपरिपीडिता ॥६५॥&#xA;आह्वयत्येव वै स्थाल्या वृथा मिथ्या ऋतं च वा ।&lt;br&gt;&#xA;इत्याश्चर्यपरा लोकाः सहस्रशः क्षुधान्विताः ॥६६॥&#xA;आयाता भावयुक्ता वा अभावसहिता अपि ।&lt;br&gt;&#xA;अथ श्रीलोमशो देवः प्रारभत प्रदानकम् ॥६७॥&#xA;रोटकाणां सहस्राणां सहैवैकक्षणे क्षणे ।&lt;br&gt;&#xA;मानवा व्योममार्गेण क्षिप्तान् सर्वान् हि रोटकान् ॥६८॥&#xA;गृह्णन्ति न भुवं यान्ति रोटकाः क्षुधितैर्धृताः ।&lt;br&gt;&#xA;भुक्त्वा भुक्त्वा प्रयान्त्येव विशाले भूतले तदा ॥६९॥&#xA;सम्मर्दस्तु महाँस्तत्र जायतेऽपि न बाधकृत् ।&lt;br&gt;&#xA;आसायं दत्तवान् चान्नं लोमशाख्यो गुरुस्तदा ॥४.३३.७०॥&#xA;लक्ष्मीर्नारायणस्तत्र विराजेते विधायकौ ।&lt;br&gt;&#xA;रोटका गोधूमजा वै मिष्टमिश्रा घृतान्विताः ॥७१ ॥&#xA;प्राप्यन्ते चापि भुज्यन्ते तृप्तिं यन्ति तु भोजिनः ।&lt;br&gt;&#xA;एवं वै लक्षशो लोका भुक्त्वा प्रोक्त्वा जयं मुहुः ॥७२॥&#xA;प्रयान्ति स्वगृहं सायं चमत्कारोऽभवद् भुवि ।&lt;br&gt;&#xA;रात्रौ हेमसुधयाऽन्नसत्रं चानर्गलं कृतम् ॥७३॥&#xA;देशग्रामादिभ्य ईयुर्मानवा भिक्षुका इति ।&lt;br&gt;&#xA;तेभ्योऽन्नं ते ददू रात्रावाप्रभातं दिने यथा ॥७४॥&#xA;एवं दुर्भिक्षदुःखाढ्या नरा नार्यस्तु लक्षशः ।&lt;br&gt;&#xA;आययुः परितः श्रुत्वाऽऽश्चर्यं वै दिनसप्तकम् ॥७५॥&#xA;रात्रिन्दिवं प्रवाहास्तु मानवानां समुद्रभाः ।&lt;br&gt;&#xA;उद्वेला इव सञ्जाता भिक्षाश्चर्यप्रप्रेरिताः ॥७६॥&#xA;भिक्षुकास्ते प्रसादान्नं भुक्त्वा भुक्त्वा व्यघाः शुभाः ।&lt;br&gt;&#xA;बभूवुः पावना भक्ताश्चक्रुश्च भजनं हरेः ॥७७॥&#xA;प्रभोकृष्ण बालकृष्ण श्रीकृष्णमाधवीपते ।&lt;br&gt;&#xA;वृद्धानार्या क्षुधा विनाशिता ते कृपयाऽधुना ॥७८॥&#xA;प्रशंसन्ति हरिं ते तु स्तुवन्ति नित्यतर्पिताः ।&lt;br&gt;&#xA;एकवारं येन भुक्तः प्रसादः परमात्मनः ॥७९॥&#xA;मासं मासं न वै तेषां क्षुधामासीद्धि बद्रिके ।&lt;br&gt;&#xA;एवंविधं चमत्कारं प्रापुस्ते मानवास्तदा ॥४.३३.८०॥&#xA;आगत्यागत्य तु सर्वे जगृहुर्मन्त्रमुत्तमम् ।&lt;br&gt;&#xA;वृद्धा तेभ्यो लोमशाद्वै दापयत्येव तन्मनुम् ॥८१॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;लक्षशो मानवास्तत्र वैष्णवाश्चाऽभवन् शुभाः ॥८२॥&#xA;वृद्धया चार्थितः कृष्णनारायणोऽपि वर्षणम् ।&lt;br&gt;&#xA;प्रचकार ततो भूमौ तृप्तिदं शीतलैर्जलैः ॥८३॥&#xA;अरण्यानि च वाट्यश्च क्षेत्राणि च वनानि च ।&lt;br&gt;&#xA;मानसानि चापणानि जातान्यौदार्यवन्ति च ॥८४॥&#xA;पत्रान्नफलपुष्पाद्यैः ऋद्धानि तानि चाऽभवन् ।&lt;br&gt;&#xA;वृद्धा सा हेमसुधिका देवतावत् प्रपूज्यताम् ॥८५॥&#xA;अवाप कृष्णयोगेन तापसी लोकरक्षिणी ।&lt;br&gt;&#xA;हेमसुधाऽन्नदा देवी त्वन्नपूर्णाऽभवद् भुवि ॥८६॥&#xA;ततः पूजां परां प्राप्य लक्ष्मीलोमशमाधवाः ।&lt;br&gt;&#xA;तिरोऽभवन् ततः स्थानात् कुङ्कुमक्षेत्रमाययुः ॥८७॥&#xA;हेमसुधाऽन्नपूर्णा तु दिव्यदेहा व्यजायत ।&lt;br&gt;&#xA;कथयित्वा हि सर्वेभ्यो गन्तुं कुङ्कुमवापिकाम् ॥८८॥&#xA;तिरोऽभवत् सहसा सा पश्यतां लक्षदेहिनाम् ।&lt;br&gt;&#xA;कुङ्कुमवापिकाक्षेत्रमम्बरेण समाययौ ॥८९॥&#xA;हरेः सेवापरा नित्यं वर्तते चरणाम्बुजे ।&lt;br&gt;&#xA;दिव्यदेहा दिव्यमुक्तानिका दासी तु पावनी ॥४.३३.९०॥&#xA;षोडशाब्दा दिव्यमूर्तिर्नित्यं तस्थौ हरेः पुरः ।&lt;br&gt;&#xA;अथ ते नार्मदक्षेत्रवासा माणिक्यवासिनः ॥९१॥&#xA;यात्रार्थं त्वाययुर्दिव्यं क्षेत्रं कुङ्कुमवापिकाम् ।&lt;br&gt;&#xA;लक्षशो मानवा नार्यो नरा जन्ममहोत्सवे ॥९२॥&#xA;अष्टादशे कृष्णनारायणजयन्तिकोत्सवे ।&lt;br&gt;&#xA;दर्शनार्थं पूजनार्थं कल्याणार्थं तथाऽऽययुः ॥९३॥&#xA;प्रददुश्चोपदाः सर्वे पुपूजुर्मणिरत्नकैः ।&lt;br&gt;&#xA;चन्दनैरक्षतैः पौष्पहारमालाभिरच्युतम् ॥९४॥&#xA;अनादिश्रीकृष्णनारायणं श्रीमाणिकीपतिम् ।&lt;br&gt;&#xA;लोमशं च तथा चाश्वसरो लक्ष्मीमपूजयन् ॥९५ ॥&#xA;तीर्थविधिं प्रचक्रुश्च न्यूषुर्मासचतुष्टयम् ।&lt;br&gt;&#xA;माघस्नानं विधायैव कृतकृत्याश्च तेऽभवन् ॥९६॥&#xA;सहस्रशो नरा नार्यो लीनसङ्कल्पवासनाः ।&lt;br&gt;&#xA;बालकृष्णप्रभावेण ययुर्धामाऽक्षरं हरेः ॥९७॥&#xA;अन्येऽभवन् साधवश्च साध्व्यश्चाऽप्यभवँस्तदा ।&lt;br&gt;&#xA;अपरे वैष्णवाः सर्वे कृत्वा तीर्थं ययुर्गृहम् ॥९८॥&#xA;इत्येवं बद्रिके लोककल्याणकारिणी सती ।&lt;br&gt;&#xA;सुवर्णकारप्रमदा जाताऽन्नपूर्णिका सुरी ॥९९॥&#xA;ततः कालान्तरे प्राप्ता पदं शाश्वतमक्षरम् ।&lt;br&gt;&#xA;स्वर्णकारादिजातीनां प्रजानां पापनाशनम् ॥४.३३.१० ०॥&#xA;हरेः प्रसादभोज्यादिदानेन सा चकार ह ।&lt;br&gt;&#xA;भुक्तिमुक्तिप्रदा नारायणी सा च ततोऽभवत् ॥१०१ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने माणिक्यपत्तनीयाया हेमसुधानाम्न्याः स्वर्णकारिण्या भक्त्या भगवताऽसङ्ख्यमानवानां भोजनादि दुर्भिक्षेऽर्पितं मोक्षणं च कृतं सापि मुक्तिं नीतेत्यादिनिरूपणनामा त्रयस्त्रिंशोऽध्यायः ॥३३ ॥&lt;/p&gt;</description>
    </item>
    <item>
      <title>०३४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/034/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/034/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि विष्टिनार्याः कथां शुभाम् ।&lt;br&gt;&#xA;सौराष्ट्रे धनधृङ्नाम्नि नगरे चातिशोभने ॥१ ॥&#xA;राज्ञो देवर्द्धिसिंहस्य शासने सम्प्रवर्धिते ।&lt;br&gt;&#xA;विषयो बहवश्चासन् मनुष्यवाहकोत्तमाः ॥२ ॥&#xA;यत्स्कन्धेषु स्थिताः शिब्यो न कम्पं यान्ति वै मनाक् ।&lt;br&gt;&#xA;शिविकास्था न मन्यन्ते भेदं शिबीविमानयोः ॥३ ॥&#xA;विष्टयस्ते कृताभ्यासा वहन्ति नृपतिं गुरुम् ।&lt;br&gt;&#xA;मातॄँश्च राजमातॄँश्च वधूजनान् सतीजनान् ॥४ ॥&#xA;निर्वहन्ते श्रमवाहा वहनोद्भवसद्धनैः ।&lt;br&gt;&#xA;राज्ञः कुटुम्बिनश्चापि परिचरन्ति दासवत् ॥५ ॥&#xA;यात्रालुमानवान्नारीवर्गान् वरान् विवाहितान् ।&lt;br&gt;&#xA;श्रेष्ठिनश्च तथा राज्याधिकारिणो वहन्त्यपि ॥६ ॥&#xA;क्वचित् साधून् सतीः साध्वीर्वहन्ति त्वातपादिषु ।&lt;br&gt;&#xA;तीर्थात् तीर्थान्तरं चापि प्रसेवन्ते तु वैष्णवान् ॥७ ॥&#xA;देवानामुत्सवेष्वेते वहन्ति देवतास्तथा ।&lt;br&gt;&#xA;परिभ्रमन्ति नगरे देवमूर्तीः समूह्य वै ॥८ ॥&#xA;एवं सेवापराः सर्वे विष्टयो भोयिसञ्ज्ञिनः ।&lt;br&gt;&#xA;दासवर्गा नरा नार्यः प्रसेवन्ते महज्जनान् ॥९ ॥&#xA;सतां तन्नगरे त्वासीन्मण्डलं कृतमन्दिरम् ।&lt;br&gt;&#xA;सदुत्तमोऽभवत्तत्र स्वामी श्रीराधिकायनः ॥4.34.१०॥&#xA;राधातुल्यो हरेर्भक्तो विरागवान् हरौ रतः ।&lt;br&gt;&#xA;तत्राऽन्ये साधवश्चासन् पञ्चाशत् शिष्यशाखिनः ॥१ १॥&#xA;साध्व्यश्चासन् विंशतिश्च श्रीकृष्णप्रतिमाऽपि च ।&lt;br&gt;&#xA;बालकृष्णप्रतिमा श्रीयुता तन्मन्दिरेऽभवत् ॥१२॥&#xA;कीर्तनानि भवन्त्येव विष्टीनां सद्भिरादरात् ।&lt;br&gt;&#xA;सहितानां च साध्वीनां गीतिकाश्च भवन्ति वै ॥१३॥&#xA;पूजनं प्रोत्सवाश्चापि भवन्ति विष्टिभिः कृताः ।&lt;br&gt;&#xA;विष्टयोऽपि सहस्रं ते राधिकायनसेविनः ॥१४॥&#xA;राधिकायनशिष्यास्ते ह्यासन् परमवैष्णवाः ।&lt;br&gt;&#xA;प्रातः स्नानपरा ध्यानपरा नैवेद्यभोजनाः ॥१५॥&#xA;तीर्थार्चनपराः साधुसेवापराश्च तेऽभवन् ।&lt;br&gt;&#xA;नरा नार्यः समस्तास्ते बालाश्च बालिकास्तथा ॥१६॥&#xA;बालकृष्णातिभक्ताश्चाऽभवन् निःसंशयाऽनुगाः ।&lt;br&gt;&#xA;देहेन मनसा द्रव्यैः साधुसेवापरायणाः ॥१७॥&#xA;येषां वै संशयो नाऽभूत् सतां क्रियासु सर्वथा ।&lt;br&gt;&#xA;भोजने शयने स्नाने मर्दने चाङ्गवाहने ॥१८॥&#xA;विहारे हसने दिव्ये चमत्कारे च लौकिके ।&lt;br&gt;&#xA;विवस्त्रे वा सवस्त्रे वा विकारे निर्विकारिणि ॥१९॥&#xA;रमणे रामणे वापि भुवि दोलाधिरोहणे ।&lt;br&gt;&#xA;गमने धावने वापि गायने कलहेऽपि च ॥4.34.२०॥&#xA;सर्वथा साधुचर्यासु संशयो नैव यद्धृदि ।&lt;br&gt;&#xA;तादृशा विष्टयश्चासन् कृपापात्राणि ते सताम् ॥२१॥&#xA;राधायनसतः प्राप्तमन्त्राः श्रीपरमात्मनः ।&lt;br&gt;&#xA;आत्मनिवेदिनः सर्वे सर्वस्वार्पणतत्पराः ॥२२॥&#xA;साधुं साध्वीं प्रमन्यन्ते नारायणं नरायणीम् ।&lt;br&gt;&#xA;नारायणयोर्योगेन नारायणत्वमाप्यते ॥२३॥&#xA;एवंविधानां विष्टीनां विश्वासवशगो हरिः ।&lt;br&gt;&#xA;अनादिश्रीकृष्णनारायणोऽपि वशगोऽभवत् ॥२४॥&#xA;तत्र विष्टिकृतां पूजां गृह्णाति नित्यमन्दिरे ।&lt;br&gt;&#xA;गृहे गृहे हरिर्गत्वा गृह्णात्यर्हणमुत्तमम् ॥२५॥&#xA;प्रत्यक्षस्य श्रीहरेस्ते कुर्वन्ति पूजनं महत् ।&lt;br&gt;&#xA;चन्दनैरक्षतैस्तैलैः सुगन्धिभिश्च कुङ्कुमैः ॥२६॥&#xA;हार्दैर्भावैस्तथा प्रेम्णा स्नेहेन हृदयार्पणैः ।&lt;br&gt;&#xA;देहार्पणैस्तथा सर्वार्पणैर्नार्योऽर्चयन्त्यपि ॥२७॥&#xA;शृङ्गारयन्ति विष्टीनां कन्यका मुग्धमानसाः ।&lt;br&gt;&#xA;बालकृष्णं प्रभुं कान्तं वीक्ष्य सर्वाङ्गसुन्दरम् ॥२८॥&#xA;काचित् कृत्वा स्तनयोश्च चरणौ परमात्मनः ।&lt;br&gt;&#xA;कण्ठे कृत्वा करौ तस्य सुखं भुङ्क्ते हि शाश्वतम् ॥२९॥&#xA;काचित् स्वस्या मुखे कृष्णमुखं चाकृष्य सर्वथा ।&lt;br&gt;&#xA;स्वमुखं तन्मुखे युक्त्या स्वादं भुङ्क्ते परात्मनः ॥4.34.३०॥&#xA;काचित् कृष्णं निजं कान्तं मत्वा शय्यागता सती ।&lt;br&gt;&#xA;आसज्ज्य सर्वथा देहे कामसुखं समश्नुते ॥३ १॥&#xA;काचित् कृष्णं निजदेहासने धृत्वा स्वपित्यति ।&lt;br&gt;&#xA;काचित् स्पर्शं गण्डयोश्च सक्थ्नोश्च जङ्घयोस्तथा ॥३२॥&#xA;जघनस्योदरस्यापि करोति मोदते मुहुः ।&lt;br&gt;&#xA;काचिद् धृत्वा कृष्णपादौ संवाहनं करोति च ॥३३।&lt;br&gt;&#xA;काचित् स्वोरसि कृत्वैव तादात्म्यं योगमेति च ।&lt;br&gt;&#xA;काचित् प्रचुम्बते कृष्णं काचिदाश्लिष्य तिष्ठति ॥३४॥&#xA;नखान्नारायणं त्वन्या शिखापर्यन्तमेव तम् ।&lt;br&gt;&#xA;सर्वाङ्गं तृष्णया दिव्यं विलोकयति सुन्दरी ॥३५॥&#xA;अपरा श्रीहरये तु नैवेद्यं मिष्टमुत्तमम् ।&lt;br&gt;&#xA;दुग्धसारादिकं कृत्वा सम्भोजयतिकन्यका ॥३६॥&#xA;इतरा शाकपत्रं पाचयित्वा स्वादगर्भितम् ।&lt;br&gt;&#xA;पोलिकाभिः समं कान्तं प्रभोजयति कन्यका ॥३७॥&#xA;परा तु श्रीहरिं कण्ठे पादयोः करयोस्तथा ।&lt;br&gt;&#xA;स्वर्णभूषा धारयति मुकुटादीनि सुन्दरी ॥३८॥&#xA;तथाऽन्या कज्जलं कृष्णनेत्रयोः प्रददात्यपि ।&lt;br&gt;&#xA;चन्दनं भालफलके तलयोश्चाप्यलक्तकम् ॥३९॥&#xA;ओष्ठयो रञ्जनं देहे तैलं ददाति भावुकी ।&lt;br&gt;&#xA;नखरञ्जनकार्यं च करोत्यन्याऽतिमोहिता ॥4.34.४०॥&#xA;कृष्णमेकान्तमालम्ब्य महानन्दं समश्नुते ।&lt;br&gt;&#xA;दधि भक्तं सह भुङ्क्ते स्थाल्यां मुखे ददात्यपि ॥४१॥&#xA;जलं शीतं च पिबति ताम्बूलं प्रददात्यपि ।&lt;br&gt;&#xA;अतिस्नेहभरा कान्ता भुङ्क्ते ताम्बूलजं रसम् ॥४२॥&#xA;अन्या वृद्धा बालकृष्णं वीक्ष्य वीक्ष्य तु सुन्दरम् ।&lt;br&gt;&#xA;अन्तःसुखं भुञ्जते वै ध्यायन्त्येकाग्रमानसाः ॥४३॥&#xA;सिंहासने सुखट्वायां शुभासने नरायणम् ।&lt;br&gt;&#xA;उपावेश्य स्वयं चाग्रे ह्यासीना मोदते क्षणम् ॥४४॥&#xA;व्यजनेनाऽनिलं शीतं ददाति परमात्मने ।&lt;br&gt;&#xA;पुष्पहारान् ग्रथित्वा तं शृङ्गारयति सर्वथा ॥४५॥&#xA;देहस्य मर्दनं चान्या द्रवैः कुर्वन्ति तत्क्षणे ।&lt;br&gt;&#xA;स्नपयन्ति जलैर्गन्धैः स्नेहैद्रवार्पणैस्तथा ॥४६॥&#xA;शृङ्गारितस्य नाथस्याऽऽरार्त्रिकं ह्याचरन्ति च ।&lt;br&gt;&#xA;अवस्थाप्योच्चपर्यङ्के पुरः स्थित्वा स्त्रियोऽपराः ॥४७॥&#xA;नृत्यन्ति चापि गायन्ति गीतिका मण्डलात्मिकाः ।&lt;br&gt;&#xA;रासं कुर्वन्ति देहानामुत्क्षेपणाऽभिकर्षणैः ॥४८॥&#xA;कृष्णस्तासां मानसानि पूरयत्येव सादरः ।&lt;br&gt;&#xA;नीत्वा भावभरां भावं पूर्णं करोति वै रहः ॥४९॥&#xA;उद्यानादौ वाटिकासु क्षेत्रेषु मन्दिरेष्वपि ।&lt;br&gt;&#xA;वृक्षस्तम्बान्तरे नद्यां पुलीनेषु वनेष्वपि ॥4.34.५०॥&#xA;गृहेषु गोष्ठभागेषु गर्तेषु गह्वरेऽपि च ।&lt;br&gt;&#xA;गृहकक्षास्वपि यथा यथेच्छावती तत्र ह ॥५१ ॥&#xA;नारायणो भाववशो याति तस्यां सुक्रीडति ।&lt;br&gt;&#xA;भक्तमानसपूरोऽयं भक्ताऽऽनन्दप्रदायकः ॥५२॥&#xA;अनादिश्रीकृष्णनारायणः सुखं ददाति हि ।&lt;br&gt;&#xA;बद्रिके त्वाबालवृद्धा विष्टिसुन्दर्यं उत्सुकाः ॥५३॥&#xA;कृष्णं बुभुजिरेऽत्यर्थं देहेन्द्रियात्ममानसैः ।&lt;br&gt;&#xA;एवं विष्टिजनाः कृष्णं सत्कारयन्ति तत्क्षणे ॥५४॥&#xA;राजाधिराजवद् वृद्धाः पूजयन्ति स्म माधवम् ।&lt;br&gt;&#xA;युवानो युवभावाढ्यं रञ्जयन्ति सुसेवया ॥५५॥&#xA;कुमारास्तु सखायं तं प्रसादयन्ति खेलनैः ।&lt;br&gt;&#xA;यथेष्टं स हरिर्विष्टिजनतोषणमावहत् ॥५६॥&#xA;सर्वविष्टिकुटुम्बानि पावितानि हि चक्रिणा ।&lt;br&gt;&#xA;एवं भक्तिवशो नाथो बद्रिकेऽपावयत्तदा ॥५७॥&#xA;सङ्क्षेपात् कथितं तेऽत्र प्रत्यहं पावयत्यपि ।&lt;br&gt;&#xA;एतादृशानां भक्तानां कृष्णस्त्वेकान्ततां गतः ॥५८॥&#xA;न यमा न नियमा नाऽऽम्नायो नापि च शासनम् ।&lt;br&gt;&#xA;न पद्धतिर्न चाचारः सर्वनाथे प्रवर्तते ॥५९॥&#xA;सर्वनाथेन ये भक्तिमन्तो जनास्तु नाथिताः ।&lt;br&gt;&#xA;तादात्म्यस्वीकृतास्तेषु प्रवर्तन्ते न ते तथा ॥4.34.६०॥&#xA;कृष्णाचारस्तदा धर्मः कृष्णस्नेहश्च सत्कृतिः ।&lt;br&gt;&#xA;कृष्णाप्तिः सत्फलं दिव्यं कृपा कृष्णस्य साधनम् ॥६१॥&#xA;कृष्णक्रिया महायज्ञः कृष्णार्थं पुरुषार्थकः ।&lt;br&gt;&#xA;कृष्णभावो महायोगो विज्ञानं कृष्णदर्शनम् ॥६२॥&#xA;कृष्णस्य शयनं धाम मुक्तिस्तु कृष्णभोगिता ।&lt;br&gt;&#xA;सिद्धयः श्रीकृष्णनारायणे साफल्यमुत्तमम् ॥६३॥&#xA;जीवनं श्रीकृष्णपार्श्वे वर्तनं हरिसन्निधौ ।&lt;br&gt;&#xA;विहारोऽपि रहः कृष्णे निवृत्तिः कृष्णशान्तता ॥६४॥&#xA;प्रवृत्तिः श्रीकृष्णनारायणचेष्टानुवर्तनम् ।&lt;br&gt;&#xA;कर्तव्यं च विधिश्चापि कृष्णप्रसादनार्थकम् ॥६५॥&#xA;रतिः प्रीतिश्च सङ्कल्पः काम आनन्द उत्सवः ।&lt;br&gt;&#xA;सर्वं तृप्ते हरौ चात्मनिवेदिनां तु बद्रिके ॥६६॥&#xA;नात्मनस्तत्र पार्थक्यं जानाति भक्तिदासिका ।&lt;br&gt;&#xA;नापि कृष्णेतरं भुङ्क्ते लावण्यवर्जितं तु तत् ॥६७॥&#xA;सर्वे रसाः सर्वगन्धाः सर्वस्पर्शा नरायणे ।&lt;br&gt;&#xA;सर्वाः श्रुतयः श्रीकृष्णे सर्वार्थदर्शनं हरौ ॥६८॥&#xA;आहाराश्च विहाराश्च येषां सर्वे हि माधवे ।&lt;br&gt;&#xA;आनन्दाश्च प्रमोदाश्च नारायणे श्रियः पतौ ॥६९॥&#xA;भावा हासा विलासाश्च युगलत्वं हरौ तथा ।&lt;br&gt;&#xA;वरत्वं स्वामिता कृष्णे नाथता च विवाहनम् ॥4.34.७०॥&#xA;लग्नग्रन्थिर्हरौ येषां तेषां मोक्षे न संशयः ।&lt;br&gt;&#xA;जीवतां भुक्तिमोक्षाख्या महानन्दा हरेर्गृहे ॥७१ ॥&#xA;देहान्ते नित्यभोगा सा परानन्दाऽक्षरे पदे ।&lt;br&gt;&#xA;सर्वथा मन्दिरे तस्य वासो भक्तिमतां शुभः ॥७२॥&#xA;निर्मितः कृष्णकान्तेन श्रीकृष्णात्मनिवेदिनाम् ।&lt;br&gt;&#xA;बद्रिके विष्टयो भोयिभक्तास्त्वात्मनिवेदिनः ॥७३॥&#xA;धनधृग्वासिनः सर्वे वैष्णवाश्चाऽभवँस्तथा ।&lt;br&gt;&#xA;यद्गृहेषु स्वयं कृष्णः साक्षात्तिष्ठन् प्रमोदते ॥७४॥&#xA;विष्टिकुलेऽभवन्नारी नाम्ना विद्रुमिणी सती ।&lt;br&gt;&#xA;सा तु भक्त्या तुर्यभावे वर्तते कृष्णमोहिता ॥७५॥&#xA;शृणु त्वं बद्रिके लज्जां त्यक्त्वा त्यक्त्वा पतिं गृहम् ।&lt;br&gt;&#xA;हित्वा च मानवीं रीतिमुद्वृत्तान्ता ततोऽभवत् ॥७६॥&#xA;कृष्णे त्वात्मा मनो बुद्धिरहं चित्तं जनार्दने ।&lt;br&gt;&#xA;देहेन्द्रियाणि वै कृष्णे कृष्णरङ्गमयानि च ॥७७॥&#xA;यथा कृष्णस्तथा सापि दिव्यचेष्टा बभूव ह ।&lt;br&gt;&#xA;आश्चर्यजनिका तत्र विष्टीनां सर्वतोऽभवत् ॥७८॥&#xA;यथा विचित्ता युवती यथोन्मत्ता च मादिनी ।&lt;br&gt;&#xA;यथा मस्तानिका वापि प्रमदा प्रमदान्विता ॥७९॥&#xA;वर्तते कृष्णकृष्णेति गायत्यपि हसत्यपि ।&lt;br&gt;&#xA;कृष्णनारायणं कान्तं रटत्यपि मिलत्यपि ॥4.34.८०॥&#xA;जनास्तां तादृशीं वीक्ष्य रुरुधुर्बद्धमन्दिरे ।&lt;br&gt;&#xA;पिहितेऽपि कपाटे सा निर्ययौ दिव्यविग्रहा ॥८१॥&#xA;गृहे क्षिप्ता जले क्षिप्ता पेटायां पूरिताऽपि सा ।&lt;br&gt;&#xA;निरावरणभावा तन्निर्यान्ति दिव्यविग्रहा ॥८२॥&#xA;गृहाद् गृहान्तरं निर्गच्छति भित्तिं विभिद्य सा ।&lt;br&gt;&#xA;एवमदृश्यतां याति पश्यतां सर्वदेहिनाम् ॥८३॥&#xA;क्वचित् कन्या युवती वा वृद्धा वा सुन्दरी शुभा ।&lt;br&gt;&#xA;सौम्यहास्यवती कान्ता क्वचिद् रुद्री भवत्यपि ॥८४॥&#xA;प्रभाकृष्णेति कृष्णेति स्वामिकृष्णेति गायति ।&lt;br&gt;&#xA;एकान्ते तं स्वामिकृष्णं नीत्वा रहसि मोदते ॥८५॥&#xA;सा वै पश्यति कान्तेशं कान्ता कृष्णमनस्विनी ।&lt;br&gt;&#xA;कृष्णध्यानपरा कृष्णचेष्टा कृष्णस्वरूपिणी ॥८६॥&#xA;कृष्णरूपा क्वचिद् राधारूपा क्वचिच्च माणिकी ।&lt;br&gt;&#xA;क्वचित् प्रिया तु ललिता पार्वती च जया क्वचित् ॥८७॥&#xA;एवंविधां तां जनता ज्ञानवत्येव सर्वथा ।&lt;br&gt;&#xA;दिव्येयं खलु सम्पन्ना महामुक्तानिका त्विति ॥८८॥&#xA;मत्वा तां सिद्धदेहां च महासाध्वीं तु राधिकाम् ।&lt;br&gt;&#xA;लोका नार्यो नरास्तस्याः पूजां चक्रुस्ततोऽर्हणाम् ॥८९॥&#xA;पादजलं पपुश्चापि भोजयामसुरुत्सुकाः ।&lt;br&gt;&#xA;प्रसादं फलपुष्पादि मिष्टान्नं जगृहुस्तथा ॥4.34.९०॥&#xA;साऽपि मायामयं स्पृष्ट्वा दिव्यं करोति तत्क्षणम् ।&lt;br&gt;&#xA;पापिजनान् पापिनारीः करोति पुण्यशालिनीः ॥९ १॥&#xA;दर्शयित्वा हरिकृष्णं सम्प्रेषयति चाऽक्षरम् ।&lt;br&gt;&#xA;विमोचयति तृष्णां च प्रज्वालयति वासनाम् ॥९२॥&#xA;कृष्णप्राप्तिं कारयति प्रसङ्गमयत्यच्युतम् ।&lt;br&gt;&#xA;मोक्षमार्गं दिशत्येव प्रापयत्यूर्ध्वगं पदम् ॥९३॥&#xA;विद्रुमिण्याः प्रसङ्गेन नरा नार्यः सहस्रशः ।&lt;br&gt;&#xA;पशवः पक्षिणश्चापि परां मुक्तिमगुस्तदा ॥९४॥&#xA;सन्तः साध्व्यश्च तच्छिष्या बभूवुर्वै सहस्रशः ।&lt;br&gt;&#xA;जनाश्च लक्षशस्तस्या मुखान्मन्त्रौ प्रजगृहुः ॥९५॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;&amp;lsquo;अनादिश्रीकृष्णनारायणः स्वामी पतिश्च मे&amp;rsquo; ॥९६॥&#xA;बालकृष्णो हरिकृष्णः श्रीपतिः पुरुषोत्तमः ।&lt;br&gt;&#xA;सदाऽवतु प्रभुश्चास्मान् स्तुतिं त्वेवं प्रचक्रिरे ॥९७॥&#xA;एवं श्रीबद्रिके विष्टिनारी विद्रुमिणी सती ।&lt;br&gt;&#xA;तेनैव वर्ष्मणा दिव्या राधासमा व्यजायत ॥९८॥&#xA;आययौ सा तीर्थवासं कर्तुं लक्षजनैः सह ।&lt;br&gt;&#xA;कुङ्कुमवापिकाक्षेत्रं चाश्वपट्टसरोवरम् ॥९९॥&#xA;तादात्म्ययोगमापन्ना बालकृष्णे तिरोऽभवत् ।&lt;br&gt;&#xA;ब्रह्मप्रियासु दिव्यासु वर्तमानाऽवसत् ततः ॥१०० ॥&#xA;नरा नार्यश्च बहुधा न्यूषुर्निरन्तरं ततः ।&lt;br&gt;&#xA;त्यागाश्रमं परिगृह्य सन्तः साध्व्यश्च तापसाः ॥१० १॥&#xA;योगिन्यस्तापसिन्यश्च भूत्वा च यतयस्तथा ।&lt;br&gt;&#xA;आक्षरे दिव्यसंवासे न्युषुश्चाऽश्वसरस्तटे ॥१ ०२॥&#xA;अनादिश्रीकृष्णनारायणस्य चरणाश्रये ।&lt;br&gt;&#xA;भजित्वा सम्प्रसेवित्वा प्रसाद्य परमेश्वरम् ॥१ ०३॥&#xA;ययुर्धामाऽक्षरं दिव्यं लक्षशो विषयोऽपि च ।&lt;br&gt;&#xA;विद्रुमिणी विमानेन ययौ धामाऽक्षरं प्रभोः ॥१ ०४॥&#xA;एवं बद्रीप्रिये देवि साऽभवद् राधिकासमा ।&lt;br&gt;&#xA;महामुक्तानिका यस्याः स्मरणान्मुच्यते ह्यघी ॥१ ०५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने धनधृक्पत्तनस्थाया विष्टिनार्या विद्रुमिण्याः प्रसत्सङ्गेन लक्षाधिमानवानां दिव्यता मोक्षणं तस्याश्च मोक्षणमित्यादिनिरूपणनामा चतुस्त्रिंशोऽध्यायः ॥३४ ॥&lt;/p&gt;</description>
    </item>
    <item>
      <title>०३५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/035/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/035/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि शवहर्त्र्याः कथां शुभाम् ।&lt;br&gt;&#xA;सौराष्ट्रे मालवग्रामे शवदाहकरी सदा ॥१ ॥&#xA;आसीदेका श्वपची वै श्मशानाऽऽवासकारिणी ।&lt;br&gt;&#xA;पतिपुत्रसुतायुक्ता सम्बन्धिबान्धवान्विता ॥२ ॥&#xA;करोति नित्यमेवेयं श्मशाने शवदाहनम् ।&lt;br&gt;&#xA;करं लब्ध्वा करोत्येव निजकर्म स्वभावजम् ॥३ ॥&#xA;नित्यं शवानां दाहेन वैराग्यं जायते शुभम् ।&lt;br&gt;&#xA;क्षणं वापि चिरं वापि मृतस्य दर्शनात् खलु ॥४ ॥&#xA;श्वपच्या मालवान्यास्तु वैराग्यं वर्तते तथा ।&lt;br&gt;&#xA;नित्यं शोचति फेरूणां विषये मरणं स्वकम् ॥५ ॥&#xA;अहो नित्यं व्यसव्यो वै बाला युवति वृद्धिगा ।&lt;br&gt;&#xA;जायन्ते च नरश्चापि बाला युवान ऊद्धर्वगाः॥६ ॥&#xA;तथाऽहं मरणं लप्स्येऽकस्मादेव न संशयः ।&lt;br&gt;&#xA;पितरौ मे मृतौ चापि श्वशुरौ मे मृतौ तथा ॥७ ॥&#xA;राजा वृद्धो मृतश्चापि म्रियन्ते देहिनोऽनिशम् ।&lt;br&gt;&#xA;विजेतारो मृताश्चापि वैमानिका मरन्ति च ॥८ ॥&#xA;सर्वे नाशं समायान्ति नाशमेष्याम्यहं तथा ।&lt;br&gt;&#xA;मृत्युकाले न कान्तोऽपि साहाय्यार्थं बली तदा ॥९ ॥&#xA;अन्येषां का कथा तत्र ततः साध्यः सहायदः ।&lt;br&gt;&#xA;धर्मः सहायकृल्लोके परलोकेऽपि पार्श्वदः ॥4.35.१ ०॥&#xA;सुखं धर्मात् प्रभवति यत्र प्राणी प्रजायते ।&lt;br&gt;&#xA;तत्र धर्मः समं याति पुण्याख्यः परमो गुरुः ॥११ ॥&#xA;पुण्यं त्वात्मसहायं स्याद् दानजं सेवनादिकम् ।&lt;br&gt;&#xA;गोदानं पृथिवीदानं वस्त्रान्नजलदानकम् ॥१ २॥&#xA;छत्रोपानच्चामरादिप्रदानं प्रसहायदम् ।&lt;br&gt;&#xA;पुष्पपत्रफलदानं भक्ष्यभोज्यप्रदानकम् ॥१ ३॥&#xA;गृहदानं वस्तुदानं चोपकरणदानकम् ।&lt;br&gt;&#xA;देहदानं पुत्रदानं पुत्रीदानं सुखार्पणम् ॥१४॥&#xA;व्रतदानं चात्मदानं कटिदानं प्रमोददम् ।&lt;br&gt;&#xA;धनदानं भूषणाद्यर्पणं क्षेत्रप्रदानकम् ॥१५॥&#xA;एवंविधानि दानानि सर्वाण्येव महापथे ।&lt;br&gt;&#xA;परलोके चाग्रगाणि चोपतिष्ठन्ति सर्वथा ॥१६ ॥&#xA;दत्तं तत् प्राप्यते स्वग्रे नाऽदत्तं प्राप्यते क्वचित् ।&lt;br&gt;&#xA;तस्मान्मया श्वपच्या वै दातव्यं दानमुत्तमम् ॥१७॥&#xA;सत्पात्रं लभ्यते तस्मै दातव्यं श्रेयसे मम ।&lt;br&gt;&#xA;विचार्येत्थं श्वपची सा फलान्याहृत्य वै वनात् ॥१८॥&#xA;बदराणि चामृतानि कदलानि यथर्तु च ।&lt;br&gt;&#xA;कर्मदानि जम्बूफलान्याहृत्य सा ददाति वै ॥१ ९॥&#xA;कन्दान् पत्राणि पुष्पाणि मधु मिष्टेक्षुदण्डकान् ।&lt;br&gt;&#xA;तथाऽन्यानि पवित्राणि योग्यानि प्रददाति सा ॥4.35.२० ॥&#xA;दानं मार्गागतेभ्यो वै यतिभ्यः सद्भ्य इत्यपि ।&lt;br&gt;&#xA;उपयुञ्जन्ति सन्तश्च प्रक्षाल्य तत्फलादिकम् ॥२ १ ॥&#xA;काष्ठानि मूत्तिकाश्चापि समाहृत्य ददाति सा ।&lt;br&gt;&#xA;एवं करोति दानानि वृक्षत्वचां तथा तु सा ॥२२॥&#xA;कटानामासनानां च पाषाणानां प्रमर्दिनाम् ।&lt;br&gt;&#xA;ओषधीनां च वल्लीनां करोति दानमित्यपि ॥२३॥&#xA;अथैवं दानधर्मेण विख्याता मालवानिका ।&lt;br&gt;&#xA;अभवन्मालवे ग्रामे दात्रीतिमालवानिका ॥२४॥&#xA;दानपुण्यप्रतापेन त्वेकदा धर्मदेवता ।&lt;br&gt;&#xA;नारी साध्वी स्वयं भूत्वाऽऽययौ श्वपचीमन्दिम् ॥२५॥&#xA;अस्नाताऽभून्मालवानी रजस्वला श्मशानगा ।&lt;br&gt;&#xA;शवार्धदाहसम्पन्ना प्रातरेव मलान्विता ॥२६॥&#xA;मलिनाया गृहे साध्वी यात्रामार्गेण वै प्रगे ।&lt;br&gt;&#xA;समायातैकला काचित् त्यागधर्मवती सती ॥२७॥&#xA;वीक्ष्य तां त्यागिनीं साध्वीं त्वेकलां श्रमयोजिताम् ।&lt;br&gt;&#xA;सहसोत्थाय चण्डाली ननाम पादयोर्द्रुतम् ॥२८॥&#xA;उवाच स्वागतं देवि मातर्नमामि चादरात् ।&lt;br&gt;&#xA;यथार्हे समये सेवां करिष्ये रोचते यथा ॥२६॥&#xA;अस्म्यहं श्वपची जात्या तत्राप्यस्मि रजस्वला ।&lt;br&gt;&#xA;अस्नाता च मलस्यापि विसर्गोत्तरसंस्थिता ॥4.35.३ ० ॥&#xA;शवार्धदाहसम्पन्ना श्मशानस्था भवामि च ।&lt;br&gt;&#xA;किं करोमि पवित्रायाः सत्या अर्थे वदाऽत्र मे ॥३१&lt;br&gt;&#xA;अत्रागतायास्ते सेवा साध्वि यथा भवेन्मया ।&lt;br&gt;&#xA;स्वागतार्थं कृपया ते यदहं तन्निवेदय॥३२&lt;br&gt;&#xA;प्रसन्ना भव मे साध्वि योग्यं करोमि सन्दिश&lt;br&gt;&#xA;भक्ताऽस्मि भावयुक्ताऽस्मि सेविकाऽस्मि करोमि ते ॥३३ ॥&#xA;सेवनं योग्यमेवाऽत्र मतं तव करोमि तत्॥&#xA;धन्यं भाग्यं मम मातर्दिनं मे सफलं त्विह ॥३५८॥&#xA;दर्शनादपि सञ्जात सेवनात्तु विशेषतः ।&lt;br&gt;&#xA;भवेदेव तथा मातर्ब्रूहि शीघ्रं करो्मि ते ॥३५॥&#xA;इत्येवं प्रार्थितवती भावशुद्धा तु सा तदा ।&lt;br&gt;&#xA;धर्मा धर्ममतिं वीक्ष्य प्रसन्नोऽभूत्तदा द्रुतम् ॥३६॥&#xA;उवाच तां तदा धर्मदेवता साध्विका सती ।&lt;br&gt;&#xA;देहि मे त्वासनं तूर्णं पवित्रं तत्सदा मतम् ॥३७॥&#xA;देहि मे चापि पत्राणि तुलस्याः सन्ति ते यदि ।&lt;br&gt;&#xA;देहि मे फलपुष्पाणि गृहे ते सन्ति वै यदि ॥३८॥&#xA;देहि मे काष्ठपत्राणि सन्ति ते यदि मन्दिरे ।&lt;br&gt;&#xA;नैत त्यशुद्धभावानि कदाचित् सन्ति भूतले ॥३९॥&#xA;पावनानि सदा सन्ति देहि मे यदि सन्ति ते ।&lt;br&gt;&#xA;तिलान् वै सन्ति चेद् देहि तण्डुलकान् प्रदेहि च ॥4.35.४०॥&#xA;सम्प्रोक्ष्याऽहं ग्रहीष्यामि पावनान् वै सदा भुवि ।&lt;br&gt;&#xA;इत्युक्ता ता भावभिन्ना गत्वा निजं तु मन्दिरम् ॥४१ ॥&#xA;आनाय्य प्रददौ साध्व्यै साध्वी सम्प्रोक्ष्य जगृहे ।&lt;br&gt;&#xA;वृक्षलये ययौ तत्राऽऽसनं निक्षिप्य चुल्लिकाम् ॥४२॥&#xA;कृत्वा सम्पच्य देवेभ्यो वैश्वदेवं बलिं ददौ ।&lt;br&gt;&#xA;गवे बलिं ददौ भूतवलिं ददौ ततः परम् ॥४३॥&#xA;पितृबलिं ददौ चापि नारायणबलिं ददौ ।&lt;br&gt;&#xA;ततो यावत् प्रभोक्तुं वै पत्रावलीप्रपूरणम् ॥४४॥&#xA;करोति तावदेवाऽत्र कश्चिदभ्यागतः शुभः ।&lt;br&gt;&#xA;आययौ श्वपचो भूत्वाऽर्थयामास तु भोजनम् ॥४५॥&#xA;साध्वी तस्मै ददौ तृप्तिप्रदं भुक्त्वा ययौ स हि ।&lt;br&gt;&#xA;ततश्चान्या जरठा चाभ्यागता तत्र चागता ॥४६॥&#xA;तस्यै साध्वी ददौ ऽ तृप्तिप्रदं सा बुभुजे सती ।&lt;br&gt;&#xA;भुक्तवती निषसाद तरोश्छायाश्रये तले ॥४७॥&#xA;जपं विदधती कृष्णनारायणेति मालया ।&lt;br&gt;&#xA;&amp;lsquo;ओ नमः श्रीकृष्णनारायणाय पतये स्वाहा&amp;rsquo; ॥४८॥&#xA;उच्चारणं करोत्येष मालाकरा तु साध्यिका ।&lt;br&gt;&#xA;श्रुत्वा तु पाचिका साध्वी तामपृच्छत् तदा द्रुतम् ॥४९॥&#xA;का त्वं किं जपसि श्रीमन्नारायणं हि मालया ।&lt;br&gt;&#xA;किं तेन जायते पुण्यं फलं वाऽन्यद् वदाऽत्र मे ॥4.35.५०&lt;br&gt;&#xA;अभ्यागता तदोवाच शृणु त्वं पाचिके सति&amp;rsquo; ।&lt;br&gt;&#xA;मन्त्रेणाऽनेन भगवान् कृष्णनारायणो मिलेत् ॥५१ ॥&#xA;श्वपच्यपि च चाण्डाली द्विजतुल्या प्रजायते ।&lt;br&gt;&#xA;पावनी सर्ववर्णानां मन्त्रेणाऽनेन चक्रिणः ॥५२॥&#xA;मांसादाश्चापि मद्यादाः क्रव्यादाः कुणपाशनाः ।&lt;br&gt;&#xA;पूयन्ते मनुना कृष्णदैवतेन न संशयः ।५३॥&#xA;यः साक्षात् परमात्माऽस्ति धामेशः पुरुषोत्तमः ।&lt;br&gt;&#xA;मलमासोऽपि यद्योगान्निर्मलः पावनोऽभवत् ॥५४॥&#xA;मलिना सर्वदा माया निर्मला राधिका तु सा ।&lt;br&gt;&#xA;अजायत हि तद्योगात् तन्मन्त्रं प्रजपाम्यहम् ॥५५॥&#xA;प्रभोकृष्ण वालकृष्णाऽनादिकृष्णनरायण ।&lt;br&gt;&#xA;माणिकीमाधवीलक्ष्मीराधारमापते प्रभो ॥५६॥&#xA;शुनि क्रोडे खले काके शवे चाण्डालके यमे ।&lt;br&gt;&#xA;राक्षसे ध्वजिनि द्रोहिण्यपि यो वर्तते प्रभुः ॥५७॥&#xA;गवि मृगे सति हंसे जीवे द्विजे गुरौ सुरे ।&lt;br&gt;&#xA;नृपे देवालये मित्रे वर्तते यो नरायणः ॥५८॥&#xA;पवित्रः पावकः कृष्णस्तमहं प्रजपामि वै ।&lt;br&gt;&#xA;भक्ताऽस्मि पावनी जाता प्रसादभक्षणादिना ॥५९॥&#xA;नाम्नाऽस्मि शबलायोनिश्चाण्डाली वैष्णवी सदा ।&lt;br&gt;&#xA;इत्युक्त्वा सा दिव्यरूपा दिव्यविमानगाऽभवत् ॥4.35.६०॥&#xA;पाचिका द्रुतमेवाऽस्याः सकाशान्मनुमार्थयत् ।&lt;br&gt;&#xA;सापि विमानगा मन्त्रं श्रावयामास भावतः ॥६१ ॥&#xA;पाचिका तत्परं मन्त्रं जग्राह सत्वरं तदा ।&lt;br&gt;&#xA;तावत् तत्राऽभवत् साक्षात् पूर्वभोक्ता नरस्तु यः ॥६२॥&#xA;सोऽप्ययाचत मन्त्रं तं विमानस्था ददौ मनुम् ।&lt;br&gt;&#xA;तस्मै कृष्णस्य नामाऽपि दत्वा स्वर्गं गताऽभवत् ॥६३॥&#xA;अहो भाग्यं शबलाया धर्मद्रव्यर्पिताऽदनात् ।&lt;br&gt;&#xA;स्वर्गं लेभे ततो धर्मदेवताऽपि ततो मनुम् ॥६४ ।&lt;br&gt;&#xA;लेभे लब्ध्वा ददौ तत्र चाण्डाल्यै श्रेयसे द्रुतम् ।&lt;br&gt;&#xA;चाण्डाली तन्मनुं प्राप्य दिव्यतेजोमयी ह्यभूत्॥६५ ।&lt;br&gt;&#xA;धर्मदेवीकराद् यस्तु जग्राह मानवः फलम् ।&lt;br&gt;&#xA;भोज्यं स तु मनुश्चासीत् वैष्णवो मूर्तिमाँरतदा ॥६६ ॥&#xA;धर्मदेव्याः पावनीत्वं प्रादर्शयन्मनुः स्वयम् ।&lt;br&gt;&#xA;षोडशार्णः कृष्णनारायणस्वामिस्वदैवतः ॥६७॥&#xA;एवं वै कृपया तत्र पावनी धर्मदेवता ।&lt;br&gt;&#xA;मन्त्रोऽपि पावनश्चापि चाण्डाली पावनी तधा ॥६८॥&#xA;कृष्णाऽर्पिताऽपि शबदायोनिर्वै पावनी तथा ।&lt;br&gt;&#xA;कृष्णनारायणयोगान्निकृष्टयोनिजाऽपि यत् ॥६९॥&#xA;पावनी जायते यत्र कृष्णोऽस्ति पावनं तु तत्॥&#xA;यद्रिके धर्मदेष्याः सा संश्रुत्वा दासिका ततः ॥4.35.७० ॥&#xA;आत्मनिवेदिनी जाता धर्मदेवी तिरोऽभवत् ।&lt;br&gt;&#xA;एवंविधां धर्मदेवीं वीक्ष्य चण्डालनी द्रुतम् ॥७ १ ॥&#xA;स्तुतिं चक्रे दर्शनार्थं पुनस्तत्राऽतिमोहिनी ।&lt;br&gt;&#xA;&amp;lsquo;नमो धर्मदेवतायै नारायण्यै नमो नमः ॥७२॥&#xA;नमश्चाण्डालिकाभक्त्या प्रसन्नायै च ते नमः ।&lt;br&gt;&#xA;नमः शबलिकायोनिस्वरूपायै च ते नमः ॥७३॥&#xA;नमो मन्त्रस्वरूपायै महाधात्र्यै च ते नमः ।&lt;br&gt;&#xA;नमोऽनादिकृष्णनारायणवाण्यै च ते नमः ॥७४॥&#xA;नमः शक्त्यै महाशक्त्यै पावयित्र्यै च ते नमः ।&lt;br&gt;&#xA;नमः कल्याणकर्त्र्यै ते दिव्यमात्रे च ते नमः ॥७५॥&#xA;मालवान्या मेलदात्र्यै धर्मदायै च ते नमः ।&lt;br&gt;&#xA;पुनर्मे दर्शनं देहि मातर्निःसंशयाय मे ॥७६॥&#xA;याऽहं पृष्ट्वा भवपारं यास्याम्येव न संशयः ।&lt;br&gt;&#xA;इत्यर्थिता धर्मदेवी प्रादृश्यते तदा पुनः ।७७॥&#xA;मालवानी नमश्चक्रे पप्रच्छ मोक्षणं प्रे ।&lt;br&gt;&#xA;कथं मोक्षं प्रपद्येऽहं कथं पारं प्रयामि च ॥७८॥&#xA;का त्वं मे वद कान्तेऽत्र किं कृत्वा त्वं प्रयास्यपि ।&lt;br&gt;&#xA;किमर्थं त्वं समायाता का मे भक्तिरनुत्तमा ॥७९॥&#xA;कथं वा भावि मे .भाग्यं वद मे गुरुयोगिनि ।&lt;br&gt;&#xA;इत्येवं बद्रिके शिष्या पप्रच्छ धर्मदेवताम् ॥4.35.८ ०॥&#xA;धर्मदेवी समुवाच सर्वं तस्यै यथातथम् ।&lt;br&gt;&#xA;आयाताऽहं परीक्षार्थं स्वीगतार्थेऽतिभावुकीम् ॥८ १ ॥&#xA;कीदृशी त्वां तु तां ज्ञातुं त्वया भावोऽति दशितः ।&lt;br&gt;&#xA;धर्मदेवोऽस्म्यहं देवीस्वरूपोऽत्र समागतः ॥८२॥&#xA;भावं हार्दं च ते भावं धर्मं ज्ञात्वाऽतिहर्षितः ।&lt;br&gt;&#xA;स्वागतं भजन ज्ञात्वा दास्यं ज्ञात्वाऽतिहर्षितः ॥८३॥&#xA;सम्प्राप्तं पाचितं त्वन्नं मया ते श्रेयसे त्विह ।&lt;br&gt;&#xA;प्रसादस्य प्रदानाय तुष्टये ते तथा त्विह ॥८४॥&#xA;अथाऽहं ते मनुं दातुमिच्छां चकार शोभनाम् ।&lt;br&gt;&#xA;तावान्मन्त्राः स्वयं कृष्णनारायणस्य पावनः ॥८५॥&#xA;षोडशार्णो नरो भूत्वा त्वत्कृपार्थं समागतः ।&lt;br&gt;&#xA;पावनोऽपि मनुर्धर्मात् पावनतर इष्यते ॥८६॥&#xA;इत्येवं स मनुर्भिक्षां भुक्त्वा त्वत्राऽभ्यदर्शयत् ।&lt;br&gt;&#xA;चाण्डाली शबलायोनिर्या सा माया प्रमादिनी ॥८७॥&#xA;सर्वजन्तुखनिरूपा चायाता कारणात्मिका ।&lt;br&gt;&#xA;सर्वयोनिमयी माया सर्वथा मलिना ह्यति ॥८८॥&#xA;सापि धर्माच्छुद्धरूपा कृणायोगात्तु सर्वथा ।&lt;br&gt;&#xA;शुद्धैव जायते नारायणार्पिता हि मुक्तिदा ॥८९॥&#xA;ब्राह्मणाः क्षत्रिया वैश्याः शूद्रास्तथाऽन्त्यजा अपि ।&lt;br&gt;&#xA;चाण्डालाश्चेति सर्वा या भूताना योनयो भुवि ॥4.35.९ ०॥&#xA;ताः सर्वाः श्रीकृष्णनारायणयोगेन दिव्यताम् ।&lt;br&gt;&#xA;यान्ति सर्वार्पणभक्त्या चाण्डाली शुद्धिमेति च ॥९ १ ॥&#xA;त्वं भक्ता संवीक्ष्य सर्वं जग्रहिथ मनूत्तमम् ।&lt;br&gt;&#xA;मत्तोऽत्र तेन सहसा जातासि पावनी शुभा ॥९२॥&#xA;तव योगेन चान्यासां चाण्डालीनां प्रमोक्षणम् ।&lt;br&gt;&#xA;भविष्यति न सन्देहस्त्वं जाताऽद्य नरायणी ॥९३॥&#xA;भक्त्या पूतासि चाण्डालि कृपया पाविता मया ।&lt;br&gt;&#xA;मनुना पाविता सम्यग् विप्राण्यसि त्वितः परम् ॥९४॥&#xA;महामुक्तानिका चासि ब्रह्मधामनिवासिनी ।&lt;br&gt;&#xA;तव सर्वं कुटुम्बं वै पावनं ब्रह्मगोत्रकम् ॥९५॥&#xA;अद्यतः खलु सञ्जातं भज श्रीवल्लभम्प्रभुम् ।&lt;br&gt;&#xA;त्यज वै तामसं कर्म प्रसेवय तु सात्त्विकम् ॥९६॥&#xA;प्रभुन्नारायणं कान्तं लब्ध्वा याह्यक्षरं पदम् ।&lt;br&gt;&#xA;कुङ्कुमवापिकाक्षेत्रं प्रयाहि सकुटुम्बिनी ॥९७॥&#xA;साक्षात्कृष्णं बालकृष्णं लब्ध्वा याहि परं पदम् ।&lt;br&gt;&#xA;इत्युक्त्वा बद्रिके धर्मदेवश्चादृश्यतां गतः ॥९८॥&#xA;मालवानी प्रसादं तु भुक्त्वा त्यक्त्वा निजक्रियाम् ।&lt;br&gt;&#xA;कुटुम्बसहिता प्राप्ता क्षेत्रं कुङ्कुमवापिकाम् ॥९९॥&#xA;अश्वपट्टसरस्तीरे जले स्नात्वा पपौ जलम् ।&lt;br&gt;&#xA;अनादिश्रीकृष्णनारायणं तत्र व्यलोकयत् ॥4.35.१० ०॥&#xA;कान्तं सुसुन्दरं विष्णुं चतुर्भुजं सुभूषणम् ।&lt;br&gt;&#xA;सुतेजसं हरिं वीक्ष्य कुटुम्बेन समं द्रुतम् ॥१०१ ॥&#xA;मूर्छामवाप तत्रैव चाण्डाली मालवानिका ।&lt;br&gt;&#xA;दिव्यं विमानं सुभगं त्वायातं तत्र शोभनम् ॥१ ०२॥&#xA;बालकृष्णं प्रभुं दृष्ट्वा विमानं चाऽप्यरूरुहत् ।&lt;br&gt;&#xA;कुटुम्बसहिता दिव्या दिव्यदेहातिसुन्दरी ॥१ ०३॥&#xA;अनादिश्रीहरिं ध्यात्वा ययौ धामाऽक्षरं परम् ।&lt;br&gt;&#xA;एवं बद्रीप्रिये! भक्ता मालवानि हरिप्रिया ॥१ ०४॥&#xA;कुटुम्बेन सहिता साऽभूत् धर्मकृपया तदा ।&lt;br&gt;&#xA;महाभागवतं धर्मं लब्धवती प्रभुम्पतिम् ॥१ ०५॥&#xA;काम्यधर्मेणापि साध्यधर्मः सम्प्राप्यते क्वचित् ।&lt;br&gt;&#xA;पठनाच्छ्रवणादस्याऽवाप्यते धर्मजो वृषः ॥१ ०६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने मालवान्याश्चाण्डाल्या धर्मबलेन सेवाबलेन धर्मदेवतादर्शनं मूर्तिमत्षोडशोक्षरमनुदर्शनं शबलिकायोनिपावनतादर्शनं ततः कुङ्कुमवापिकागमनोत्तरं सकुटुम्बाया मोक्षणं चेत्यादिनिरूपणनामा पञ्चत्रिंशोऽध्यायः ॥३५ ॥&lt;/p&gt;</description>
    </item>
    <item>
      <title>०३६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/036/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/036/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि रथ्यामार्जनिकाकथाम् ।&lt;br&gt;&#xA;आसीत् श्रीकरलाग्रामे नाम्ना कारेलिका सती ॥१ ॥&#xA;जात्या शूद्री ग्रामरथ्यामार्जनादिक्रियापरा ।&lt;br&gt;&#xA;यत्पतिश्चापि कुरुते राजचत्वरमार्जनम् ॥२ ॥&#xA;यत्पुत्राश्चाश्वपालित्वं कुर्वन्ति नृपतेः खलु ।&lt;br&gt;&#xA;राजा तद्ग्रामशास्ताऽपि नाम्नाऽऽसीद् विधमङ्करः ॥३ ॥&#xA;तस्य राज्ये सदा सायं कथां करोति भूसुरः ।&lt;br&gt;&#xA;लक्ष्मीनारायणसंहिताया नाम्ना हिताञ्जलिः ॥४ ॥&#xA;तत्र गत्वा ग्रामजनाः सायं शृण्वन्ति तत्कथाः ।&lt;br&gt;&#xA;कारेलिकाऽपि च तस्याः पुत्राद्याश्च पतिस्तथा ॥५ ॥&#xA;पुत्र्यश्चापि कथाः श्रेष्ठा नित्यं शृण्वन्ति सादराः ।&lt;br&gt;&#xA;श्रुतं कथायां मोहोऽस्ति जीवानां बन्धकृत् त्विति ॥६ ॥&#xA;मोहरूपं स्थूला चास्मि नामजात्यादिशोभना ।&lt;br&gt;&#xA;रूपरङ्गगुणैराढ्या बाल्ययौवनगर्विता ॥७ ॥&#xA;ममेदं बालबालाद्यं गृहं क्षेत्रं धनादिकम् ।&lt;br&gt;&#xA;एवं नैजास्मिताबुद्धिर्मोहस्तत्र श्रुतोऽनया ॥८ ॥&#xA;तत्त्यागो मोहशून्यत्वं नाऽस्मि देहादिभिन्नता ।&lt;br&gt;&#xA;आत्मा ब्रह्मस्वरूपाऽस्मि ब्राह्म्यहं मोहवर्जिता ॥९ ॥&#xA;न मे नेत्रे न मे कर्णौ रूपशब्दादयो न मे ।&lt;br&gt;&#xA;न मे नासा न मे त्वक् च गन्धस्पर्शादयो न मे ॥4.36.१ ०॥&#xA;नाऽहं जिह्वा न वा वाङ् मे न मे वाणी न भोभवा ।&lt;br&gt;&#xA;नाऽहं हस्तौ च पादौ च नाऽऽदानं मे न वा गतिः ॥११ ॥&#xA;नाऽहं योनिर्नवा शिश्नं न मे गेहो न तद्रतिः ।&lt;br&gt;&#xA;नाऽहं गुदा न मे प्राणादयो नापि विसर्जनम् ॥१२॥&#xA;नाऽहं देहो न मे दैह्यं जाग्रत् स्वप्नं सुषुप्तकम् ।&lt;br&gt;&#xA;नाऽहं वर्ष्म न मे बाल्यं यौवनं वृद्धतादिकम् ॥१ ३॥&#xA;नाहं नारी न पुमान् वा नपुंसकं न चास्म्यहम् ।&lt;br&gt;&#xA;न मे माया न मे सत्त्वं रजस्तमो न मे गुणाः ॥१४॥&#xA;न मे दुःखं न मे चाद्यं न मे पुण्यं सुखं न च ।&lt;br&gt;&#xA;न मे कर्म न मे यत्नो न मे भोगो न मे कलिः ॥१५॥&#xA;न मे क्षेत्रं गृहं स्वामी पत्नी पुत्राः सुता सुहृत् ।&lt;br&gt;&#xA;न मे धनं नैव लोकः कुटुम्बं मे न चापि वै ॥१६॥&#xA;ततो मे सूतकं नापि न हर्षो रोदनं न मे ।&lt;br&gt;&#xA;सर्वं त्वज्ञानसक्लृप्तं ह्यात्माऽस्मि ज्ञानवानहम् ॥१७॥&#xA;अहन्ता विमला मेऽस्ति ममता परमात्मनि ।&lt;br&gt;&#xA;यद्यदुक्तं समस्तं मे वर्तते श्रीपतौ हरौ ॥१८॥&#xA;निर्गुणं चापि निर्बन्धं दिव्य मोक्षप्रदं सदा ।&lt;br&gt;&#xA;नैष्कर्म्यं सर्वथा कृष्णनारायणेऽस्ति मे शुभम् ॥१ ९॥&#xA;भजनं भोजनं चापि भाजनं भगवान्मम ।&lt;br&gt;&#xA;बन्धो मोक्षो हरिर्मेऽस्ति भावनावासनाश्रयः ॥4.36.२०॥&#xA;रतिर्विरामः कृष्णो मे महानन्दे हरौ मम ।&lt;br&gt;&#xA;तृप्तिर्मे सर्वदा कृष्णः शान्तिर्विश्रान्तिरच्युतः ॥२१॥&#xA;गोचरो मे हरिश्चास्ति साक्षात् स्वप्ने सुषुप्तके ।&lt;br&gt;&#xA;अहम्भावोऽन्तरे तस्मिन् कृष्णनारायणेऽस्ति मे ॥२२॥&#xA;व्यवहारः स्फुरणं मे नित्ये श्रीपरमात्मनि ।&lt;br&gt;&#xA;निद्रा तुर्या मूर्छना मे प्रभौकान्तेऽन्तरात्मनि ॥२३॥&#xA;एवं श्रुता कथा तेन बद्रिके संहितागता ।&lt;br&gt;&#xA;विचारिता तथा सा च निजात्मनि स्थिरीकृता ॥२४॥&#xA;नित्यं पुत्रसुतास्वामिष्वपि तद्वत् कथाऽमृतम् ।&lt;br&gt;&#xA;पच्यते निशि मननात् सत्सङ्गात् स्वगृहेऽनिशम् ॥२५॥&#xA;तेन सर्वं कुटुम्बं वै मार्जयित्र्या विमोहकम् ।&lt;br&gt;&#xA;हर्षशोकविहीनं वै मायापाशविवर्जितम् ॥२६॥&#xA;वर्तते श्रीकृष्णकान्तमहानन्दपरिप्लुतम् ।&lt;br&gt;&#xA;मोहो नास्ति न रागोऽस्ति नाऽविद्या द्वेषणं न च ॥२७॥&#xA;न भयं विद्यते चापि नाऽऽत्मारामस्य बन्धनम् ।&lt;br&gt;&#xA;निर्मोहिनी ततो जाता सिद्धा कारेलिका भुवि ॥२८॥&#xA;यथा माता तथा पुत्राः पुत्र्यः पतिस्तथाविधः ।&lt;br&gt;&#xA;निर्मोहि तत्कुटुम्बं वै कृष्णमोहनमात्रकम् ॥२९॥&#xA;हिताञ्जलिमुनिर्नारायणं भजन् कथामृतम् ।&lt;br&gt;&#xA;पाययत्येव लोकांश्च मन्त्रान् ददाति मोक्षदान् ॥4.36.३ ०॥&#xA;निर्मोहकारकं मुमुक्षुभ्यो देहिभ्य आदरात् ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥३ १ ॥&#xA;&amp;lsquo;कालमायापापकर्मशत्रुयाम्यकुहृद्भयात् ।&lt;br&gt;&#xA;शूलमीनध्वजधनुश्चक्रस्वस्तिकवानव&amp;rsquo; ॥३२॥&#xA;&amp;lsquo;शरणं श्रीकृष्णनारायणोऽस्तु मम सर्वदा&amp;rsquo; ।&lt;br&gt;&#xA;&amp;lsquo;ब्रह्माऽहं श्रीकृष्णनारायणभक्तोऽस्मि शाश्वतः ॥३३॥&#xA;अनादिश्रीकृष्णनारायणः स्वामी पतिश्च मे&amp;rsquo; ।&lt;br&gt;&#xA;&amp;lsquo;बालकृष्णः परब्रह्म मम वै शाश्वतः पतिः ॥३४॥&#xA;पिता बन्धुः सुहृन्मित्रं रक्षकः पालकोऽस्तु सः&amp;rsquo; ।&lt;br&gt;&#xA;&amp;lsquo;ओं मां श्रीबालकृष्णाय समर्पयामि ओं नमः&amp;rsquo; ॥३५॥&#xA;&amp;lsquo;ओं श्रीलक्ष्म्यै महालक्ष्म्यै दुःखभङ्क्त्र्यै श्रियै नमः&amp;rsquo; ।&lt;br&gt;&#xA;&amp;lsquo;कृष्णस्य वल्लभोक्तोऽहं श्रीहरिः शरणं मम&amp;rsquo; ॥३६॥&#xA;&amp;lsquo;श्रीकृष्णोवल्लभश्चार्यः श्रीस्वामी शरणं मम&amp;rsquo; ।&lt;br&gt;&#xA;&amp;lsquo;श्रीकृष्णोवल्लभःस्वामी श्रीहरिः शरणं मम&amp;rsquo; ॥३७॥&#xA;&amp;lsquo;प्रभुःकृष्णो मालतीनारायणः शरणं मम&amp;rsquo; ।&lt;br&gt;&#xA;हिताञ्जलिमुनिर्बद्रि मन्त्रानेवंविधान् बहून् ॥३८॥&#xA;मुमुक्षुभ्योऽर्पयत्येव करोति बन्धवर्जितान् ।&lt;br&gt;&#xA;महाभागवतान् लोकान् कृत्वा ददाति मोक्षणम् ॥३९॥&#xA;बहवो मोहशून्या वै भक्ता भागवता भुवि ।&lt;br&gt;&#xA;नरा नार्योऽभवँस्तस्य कथाभिश्च समागमैः ॥4.36.४०॥&#xA;कारेलिका त्वात्मवेत्त्री मोक्षमार्गपरायणा ।&lt;br&gt;&#xA;कुटुम्बसहिता साध्वी मन्त्रान् जग्राह वैष्णवी ॥४१॥&#xA;मोहशून्या हरिस्थैर्या श्रीकृष्णानन्दिनी सती ।&lt;br&gt;&#xA;अजायत महामुक्तानिका कृष्णपरायणा ॥४२॥&#xA;यत्प्रसङ्गेनापि चान्याः स्त्रियो मुक्तिं प्रपेदिरे ।&lt;br&gt;&#xA;जन्तवश्चापि मार्जन्या यस्याः स्पर्शमुपागताः ॥४३॥&#xA;सर्वे ते कर्मभिर्हीना भूत्वा प्रमोक्षणं गताः ।&lt;br&gt;&#xA;कृष्णकृष्णेतिकृष्णेति साध्वी सा भजते प्रभुम् ॥४४॥&#xA;स्नात्वा सम्पूज्य राधेशं शृङ्गारभूषणादिभिः ।&lt;br&gt;&#xA;आरार्त्रिकं सुनैवेद्यं फलं ताम्बूलकं तथा ॥४५॥&#xA;जलं पुष्पाञ्जलिं कृष्णकान्तायाऽऽर्प्य प्रसादिजम् ।&lt;br&gt;&#xA;भुङ्क्ते सा सकुटुम्बैव महाभागवती सती ॥४६॥&#xA;मार्जने चापि रथ्यादौ वीक्ष्य जन्तून् ततस्तु सा ।&lt;br&gt;&#xA;श्रावयत्येव नामानि तेभ्यः कृष्णहरे प्रभो ॥४७॥&#xA;अज्ञातमृत्युभावेऽपि जन्तूनां मोक्षणं भवेत् ।&lt;br&gt;&#xA;श्रूयते श्रीकृष्णनाम यत्र श्रीबद्रिके स्थले ॥४८॥&#xA;तत्र दह्यन्ति कर्माणि याम्या दूता न यान्ति च ।&lt;br&gt;&#xA;वासनाश्च क्षयं यान्ति श्रोतारो यान्ति मोक्षणम् ॥४९॥&#xA;निर्मोहिनां प्रसङ्गेन यान्ति निर्मोहतां जनाः ।&lt;br&gt;&#xA;पशवः पक्षिणश्चापि जन्तवः पादपा अपि ॥4.36.५०॥&#xA;प्राणमात्रधराश्चापि निर्मोहतां व्रजन्ति वै ।&lt;br&gt;&#xA;का कथा वैष्णवीनां वै समागमे हि मोक्षणे ॥५१॥&#xA;वैष्णवीनां बालका वै मुक्ता एव भवन्त्यपि ।&lt;br&gt;&#xA;वैष्णवीनां जलमन्नं गृहमम्बरमित्यपि ॥५२॥&#xA;पावनं पापहं बद्रि जायते जीवमोक्षकृत् ।&lt;br&gt;&#xA;परोक्षेऽपि प्रसादश्चेद् वैष्णवीनां प्रलभ्यते ॥५३॥&#xA;प्राणप्रयाणसमये याता मोक्षं प्रयाति हि ।&lt;br&gt;&#xA;वैष्णवीनां दर्शनं च स्पर्शनं च समागमः ॥५४॥&#xA;स्रत्सङ्ग आशीर्वादाश्च भवन्ति मोक्षदाः सदा ।&lt;br&gt;&#xA;वैष्णव्यो यत्र वर्तन्ते भूमिः सा हरिमन्दिरम् ॥५५॥&#xA;कुटुम्बं श्रीहरेस्तत्र बद्रिके तिष्ठते सदा ।&lt;br&gt;&#xA;वैष्णवी कमला राधा रमा लक्ष्मीश्च पार्वती ॥५६॥&#xA;वैष्णवी ललिता वाणी प्रज्ञा श्रीर्माणिकी जया ।&lt;br&gt;&#xA;सन्तुष्टा वैष्णवी ब्राह्मी कृष्णा नारायणी मता ॥५७॥&#xA;ताभिः सन्धार्यते कृष्णोवल्लभः प्राप्यते हरिः ।&lt;br&gt;&#xA;ताभिः संसेव्यते कृष्णस्ताभिः कृष्णैः प्रकाश्यते ॥५८॥&#xA;कृष्णं विनाऽन्यत्र यासां मोहः प्रीतिः रतिर्न वै ।&lt;br&gt;&#xA;परब्रह्मनिवासो वै वैष्णव्यां श्रीस्थितिस्तथा ॥५९॥&#xA;वैष्णवीनां हरौ नित्यं तादात्म्यं चापि तत्तथा ।&lt;br&gt;&#xA;अतो वै पावनी देवी वैष्णवी प्रमदा परा ॥4.36.६०॥&#xA;कार्ष्णी सा बद्रिके नारायणी सा पुरुषोत्तमी ।&lt;br&gt;&#xA;वासुदेवी तथा बद्रीनारायणी हि सा मता ॥६१ ॥&#xA;गङ्गा सा यमुना सरस्वती ब्रह्मह्रदात्मिका ।&lt;br&gt;&#xA;अश्वपट्टसरास्था च शाऽस्ति कुङ्कुमवापिका ॥६२॥&#xA;वैष्णवी सर्वथा तीर्थोत्तमा सर्वविधारिणी ।&lt;br&gt;&#xA;सर्वपुण्यप्रदा मोक्षप्रदा मोहविखण्डिनी ॥६३॥&#xA;एतादृशी मोहशून्या कारेलिकाऽभवत् सती ।&lt;br&gt;&#xA;सायं श्रीकृष्णशरणे कीर्तनं प्रकरोति सा ॥६४॥&#xA;ततो वै शयनं याति क्रोडे कृत्वा नरायणम् ।&lt;br&gt;&#xA;प्रातश्चैवं हरिं स्मृत्वा भजते नित्यवत् सती ॥६५॥&#xA;अथैकदा तु वै तस्याः पुत्र्यः पञ्चाऽतिशोभनाः ।&lt;br&gt;&#xA;मार्गशीर्षे क्षुद्रबद्रीफलान्याहर्तुमुत्सुकाः ॥६६॥&#xA;सीम्नि क्षेत्रेषु विश्वेषु ययुर्वनेषु शाखिषु ।&lt;br&gt;&#xA;तत्रर्षिर्नामतो बद्रिकायनो बद्रिकातले ॥६७॥&#xA;बद्रिकाषण्डमध्यस्थस्तापसः शशबिन्दुना ।&lt;br&gt;&#xA;महर्षिणा समं दृष्टः कन्याभिः पञ्चभिस्तदा ॥६८॥&#xA;शशबिन्दुः कन्यकास्ता दृष्ट्वा क्षेत्रान्तरं ययौ ।&lt;br&gt;&#xA;ध्यानस्थस्तु ऋषिर्बद्रिकायनः प्रबुबोध ह ॥६९॥&#xA;अपश्यत् कन्यकाः पञ्च बद्रीफलाभिचायने ।&lt;br&gt;&#xA;दत्तध्यानास्ततः सोऽपि पप्रच्छ यूयमत्र का॥4.36.७ ० ॥&#xA;कथं सीम्नि बद्रिकाणां षण्डे भ्रमथ किम्फलाः]&lt;br&gt;&#xA;कन्यकास्तु महाश्चर्यं दृष्ट्वा प्राप्ता मुनीश्वरम् ॥७ १ ॥&#xA;तापसं जटिलं सौम्यं शुष्कं दृष्ट्वा शनैर्मुनिम् ।&lt;br&gt;&#xA;नत्वा प्राहुर्वयं शूद्र्यो निर्मोहिवंशजाः सुताः ।१७२॥&#xA;कारेलिकायाः पुत्र्यः स्मो नमस्ते भगवन्निह ।&lt;br&gt;&#xA;श्रुत्वेत्थं निर्मोहिजास्ताः परीक्षितुमियेष सः ॥७३ ॥&#xA;रूपं त्विन्द्रसमं तूर्णं चकार कामगर्वहम् ।&lt;br&gt;&#xA;सूर्यवत् तैजसं स्वर्णसमं चक्षुर्मनोहरम् ॥७४।.।&lt;br&gt;&#xA;चन्द्रवच्छीतलं लक्ष्मीकान्तवत् कान्तिसम्भृतम् ।&lt;br&gt;&#xA;सर्वाभरणसौगन्ध्यशृङ्गारमन्मथान्वितम् ॥७५॥&#xA;मोहनार्थं कन्यकानां चञ्चलेन्द्रियगर्भितम् ।&lt;br&gt;&#xA;मन्दसुगन्धशीतलानिलकृतातिमोदकृत् ॥७६॥&#xA;षोडशोत्तरवर्षं वै पुष्टं वीर्यभृतं दृढम् ।&lt;br&gt;&#xA;मन्दहास्यमयं दृष्टिकटाक्षभावगर्भितम् ॥७७॥&#xA;प्रेमवर्षान्वितनेत्रं चाह्वानौष्ठक्रियापरम् ।&lt;br&gt;&#xA;आकारयत् सर्वभावैरिङ्गितैरनिवर्तिभिः ॥७८ ॥&#xA;रूपातिरूपसौन्दर्यमार्दवस्निग्धताभृतम् ।&lt;br&gt;&#xA;चमत्कृतिभृतं रम्यं नेत्रचित्तात्मवेशितम् ॥७ ९ ॥&#xA;त्यजमानमपि त्यागं नैव प्राप्तं विलोकितम् ।&lt;br&gt;&#xA;कृष्णवत् सुन्दरं सर्वकामपूरमुपस्थितम् ॥4.36.८ ० ॥&#xA;एतादृशं परं रूपं दधार मुनिराट् स तु ।&lt;br&gt;&#xA;किन्तु ताः कन्यका मत्वा महापुरुषमुत्तमम् ॥८ १ ॥&#xA;सत्त्वभावनया मानदृष्ट्या चक्रुर्नतिं मुहुः ।&lt;br&gt;&#xA;पुत्तलं मायिकं मत्वा जहुदृष्टिं तु वैकृतिम् ॥८ २॥&#xA;न क्षोभं नापि चाञ्चल्यमवापुस्तत्र पुत्तले ।&lt;br&gt;&#xA;नवद्वारनरकाढ्ये नश्वरेऽशुचिसङ्ग्रहे ॥८३ ॥&#xA;स्वदेहवद् वर्तमाने गर्भविकृतिसम्भृते ।&lt;br&gt;&#xA;अस्वे चात्मपृथग्भूते जडे कर्दमिते कृतौ ॥८ ४॥&#xA;सर्वमलक्षरणाढ्ये दुर्गन्धे बहिरुज्ज्वले ।&lt;br&gt;&#xA;मोहमात्रां मनाक् तास्तु नाऽऽपुः सुन्दरदुर्भगे ॥८६ ॥&#xA;तदा ताः कन्यकाः सर्वा निर्विकारा विलोक्य सः ।&lt;br&gt;&#xA;बद्रिकायनऋषिरुवाच मोहकृद्वचः ॥८ ६॥&#xA;भवतीनां स्वागतं वै करोम्यत्र वनान्तरे ।&lt;br&gt;&#xA;युवतीनां कन्यकानाम् ऋषिश्चाहं प्ररक्षकः ॥८७॥&#xA;समर्थोऽस्मि यावदर्थपूरणे सिद्धिमानिह ।&lt;br&gt;&#xA;अनन्यपूर्वाश्चेत् प्राप्तयौवना भवथ प्रियाः ॥८८ ॥&#xA;मां संवृणुत सुन्दर्यो दैवात् प्राप्तं तु सुन्दरम् ।&lt;br&gt;&#xA;वरं त्वनन्यसदृशं स्वानुरूपं स्पृहायुतम् ॥८९ ॥&#xA;इन्द्रश्चन्द्रो रविः शम्भुः शिष्या मे सन्ति देवताः ।&lt;br&gt;&#xA;तं मां त्रिलोकनाथाभं पतिं वृणुत चार्थिनम् ॥4.36.९० ॥&#xA;श्रुत्वा ताः कन्यका बद्रि प्राहुर्मोहविवर्जिताः ।&lt;br&gt;&#xA;स्वागतं ब्रह्मणो विद्वन् सर्वान्तर्यामिणोऽस्तु वै ॥९१ ॥&#xA;न स्वागतं तु नारीणां ऋषिकल्याणकृत् क्वचित् ।&lt;br&gt;&#xA;युवतीनां रक्षकोऽस्ति चान्तरात्मा जनार्दनः ॥९२ ॥&#xA;योऽस्ति नित्यं वने त्वत्र ऋषेश्चापि प्ररक्षकः ।&lt;br&gt;&#xA;न देहे रक्षयितृत्वं रक्ष्ये भवति वास्तवम् ॥९३ ॥&#xA;आवयोः सर्वथा साम्यं रक्ष्ये देहे न रक्षिता ।&lt;br&gt;&#xA;यावदर्थाः सकामानां सतृष्णानां प्रपूरणे ॥९४॥&#xA;वाञ्च्छिताः सम्भवन्त्येव निष्कामानां निरर्थिता ।&lt;br&gt;&#xA;सामर्थ्यं सिद्धयश्चापि तुष्टिमतां तु देहिनाम् ॥९५॥&#xA;मोहिनां सम्भवन्त्येव निर्मोहिनां न सिद्धयः ।&lt;br&gt;&#xA;अनन्यपूर्वो जीवात्मा शाश्वतः सर्वदा प्रियः ॥९६॥&#xA;परमात्मा कृष्णनारायणः प्रियतमोऽस्ति नः ।&lt;br&gt;&#xA;आत्माऽऽत्मनां प्रियतमो न नारीवर्ष्म तत्तथा ॥९७॥&#xA;दुर्गन्धं पौरुषं वर्ष्म नारीवर्ष्माऽपि तत्तथा ।&lt;br&gt;&#xA;किं प्रियत्वं तत्र चास्ते ह्यप्रिये रागवर्जिते ॥९८॥&#xA;अशाश्वती प्रियता वै नश्वरा न हिताय सा ।&lt;br&gt;&#xA;इन्द्रवारुणिकायास्तु फलवद् वर्ष्म सुन्दरम् ॥९९॥&#xA;बहिः रूपचमत्कारकरं मोहितचक्षुषाम ।&lt;br&gt;&#xA;अन्तर्नेत्रवतां दुष्टं सर्वथा मलसम्भृतम् ॥4.36.१०० ॥&#xA;सुन्दरी सुन्दरो वापि मलानां वाचकोऽस्ति सः ।&lt;br&gt;&#xA;कफपित्तादिधातूनां रागौ सौन्दर्यमत्र किम् ॥१०१ ॥&#xA;यौवनं वारानाढ्यं वै निर्वासना तु वृद्धता ।&lt;br&gt;&#xA;शान्तिर्जीवनमुक्तिश्च ब्रह्मानन्दोऽतिमुक्तता ॥१ ०२॥&#xA;वरो नारायणः कृष्णस्तदन्ये त्ववरा मताः ।&lt;br&gt;&#xA;स्पृहा यत्रास्ति किं तस्य वरत्वं निरयार्थिनः ॥१०३ ॥&#xA;योनिलोभो हि नरकं मूत्राकाङ्क्षा यमालयः ।&lt;br&gt;&#xA;स्वानुरूपा मतिस्तेऽत्र रजोकेदारके यदि ॥१ ०४॥&#xA;तदा नरकवाञ्च्छा ते निवृत्ता नैव सर्वथा ।&lt;br&gt;&#xA;आर्षत्वं ते शोभते न यदात्मब्रह्मभावितम् ॥१ ०५।!&lt;br&gt;&#xA;तस्माद् याहि यथेष्टं त्वं महावनान्तरं त्वितः ।&lt;br&gt;&#xA;आशा हि नरकं प्रोक्तं तत्रापि स्त्री ततोऽधिकम् ॥१ ०६॥&#xA;स्त्रीयोगी पुरुषस्तस्मादत्यधिको हि नारकी ।&lt;br&gt;&#xA;नरकाणां मोहकर्ता तेषु पातयिता तथा ॥१ ०७॥&#xA;इति श्रीलक्ष्मीनारायणीयसंहिताया चतुर्थे तिष्यसन्ताने कारेलिकाभिधायाः शूद्र्याः कथाश्रवणेन निर्मोहित्वं तस्याः पञ्चपुत्रीणामपि निर्मोहित्वम्, हिताञ्जलि मुनिद्वारा प्राप्तबोधत्वम्, बद्रिकायनर्षिकृतं तासां परीक्षणं चेत्यादिनिरूपणनामा षट्त्रिंशोऽध्यायः ॥३६ ॥&lt;/p&gt;</description>
    </item>
    <item>
      <title>०३७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/037/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/037/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि श्रुत्वा तत्कन्यकावचः ।&lt;br&gt;&#xA;बद्रिकायनमुनिराट् कन्यका मोहवर्जिताः ॥१ ॥&#xA;निश्चिकाय तिरोभूय ययौ तासां गृहं प्रति ।&lt;br&gt;&#xA;मम् तासां भ्रातरस्तु रथ्यामार्जनकर्मिणः ॥२ ॥&#xA;कुर्वन्ति मार्जनं तत्र गत्वा रुरोद वै ऋषिः ।&lt;br&gt;&#xA;दृष्ट्वा तं संरुदन्तं ते पप्रच्छुः कारणं तदा ॥३ ॥&#xA;उवाचर्षिर्महादुःखभृतः श्वासं मनाग् धरन् ।&lt;br&gt;&#xA;अहोहो बह्वनिष्टं व ममाश्रमस्य सन्निधौ ॥४ ॥&#xA;सञ्जातं त्वद्य वच्म्यत्र श्रोतव्यार्हं न विद्यते ।&lt;br&gt;&#xA;राक्षसाः पञ्च चायाता मम कुट्याः समीपतः ॥५ ॥&#xA;कृत्रिमौज्ज्वल्यसम्पन्ना महामोहकराः खलाः ।&lt;br&gt;&#xA;कारेलिकायाः पञ्चापि कन्यका वव्रिरे तु तान् ॥६ ॥&#xA;राक्षसास्ता द्रुतं नीत्वा ययुश्चाब्धितलालयम् ।&lt;br&gt;&#xA;अहोऽनिष्टं परं जातं भक्तायाश्चातिदुःखकृत्॥७ ॥&#xA;शशाकाऽहं न तत्सोढुं ज्ञापनार्थमुपागतः ।&lt;br&gt;&#xA;श्रुत्वैतत् पञ्च सबलाः सहोदराः सहायिनः ॥८ ॥&#xA;कारयन्तु कन्यकानां स्वसृणां मोक्षणं ततः ।&lt;br&gt;&#xA;अहो मोहः कन्यकानां शवादानां स्त्रियोऽभवन् ॥९ ॥&#xA;इत्युक्त्वा बहुधा साधुः शुशोच भ्रातृसन्निधीौ ।&lt;br&gt;&#xA;भ्रातरस्ते वीक्ष्य चैतद् ऋषिं प्राहुस्तदोत्तरम् ॥4.37.१ ०॥&#xA;ऋषे ते दर्शनादद्य जन्मसाफल्यमेव नः ।&lt;br&gt;&#xA;स्वसॄणां जन्मसाफल्यं यद् भवदाश्रमान्तिके ॥११ ॥&#xA;भवतो दर्शनं कृत्वा पतिप्राप्तिं गतास्तु ताः ।&lt;br&gt;&#xA;भवता वीक्षिताश्चापि शौचिता मुक्तयेऽपि च ॥१ २॥&#xA;राक्षसा अपि ऋषिराड् भवता तु निभालिताः ।&lt;br&gt;&#xA;भवत्प्रतापतस्तेऽपि भविष्यन्ति महर्षयः । १२ ॥&#xA;कन्यकाः पञ्च एवापि वैष्णव्यः सन्ति धार्मिजाः ।&lt;br&gt;&#xA;धर्मवत्यश्च पावन्यः पापिनां मोक्षदा अपि ॥१४॥&#xA;रक्षसामपि तासां सम्प्रसङ्गेन प्रमोक्षणम् ।&lt;br&gt;&#xA;भविष्यति न सन्देहस्तत्र शोको न विद्यते ॥१५॥&#xA;कन्यारत्नं प्रदातव्यं यस्मै कस्मै तु कर्मिणे ।&lt;br&gt;&#xA;कर्मबन्धेन जायन्ते पत्न्यश्च पतयस्त्विह ॥१६॥&#xA;तासां भाग्येषु पुरुषा राक्षसा लिखिता यदि ।&lt;br&gt;&#xA;पतयस्ते प्रजाता वै तत्र का परिवेदना ॥१७॥&#xA;कन्याधनं परकीयं पुंसापेक्षं सदा मतम् ।&lt;br&gt;&#xA;तज्जातं समये तासां तत्र का परिवेदना ॥१८।&lt;br&gt;&#xA;शरीराणि समस्तानि समविकृतिवन्ति वै ।&lt;br&gt;&#xA;भौतिकानि भवन्त्येव तत्र का परिवेदना ॥१९॥&#xA;पुमान् वा यदि वा नारी मूत्रमलादिविकृतिः ।&lt;br&gt;&#xA;सर्वत्र सदृशी वेदी तत्र का परिवेदना ॥4.37.२०॥&#xA;यदि नारायणं कृष्णं भजत नहि मानवः ।&lt;br&gt;&#xA;विप्रोऽपि राक्षसो बोध्यस्तत्र का परिवेदना ॥२ १ ॥&#xA;राक्षसोऽपि हरेर्योगं भक्तयोगं च विन्दति ।&lt;br&gt;&#xA;विप्रः स एव भक्त्याढ्यस्तत्र का परिवेदना ॥२२॥&#xA;सर्वे भक्तिं विना देवा मानवाश्च महर्षयः ।&lt;br&gt;&#xA;वर्ष्ममोहपरा वर्ष्मभोक्तारो राक्षसा मताः ॥२३॥&#xA;देहेन्द्रियाणां भोगाँस्तु त्यक्त्वाऽऽत्मवेदिनस्तु ये ।&lt;br&gt;&#xA;अन्तरात्मपरासक्तास्त एव ऋषयो मताः ॥२४॥&#xA;येषां सर्वमिदं कृष्णमयं कृष्णशरीरकम् ।&lt;br&gt;&#xA;कृष्णान्वितं समस्तं वै तेषां दैवित्वमुच्यते ॥२५॥&#xA;येषां रूपे रसे स्वादे कामे देहे च वासना ।&lt;br&gt;&#xA;भेददृष्टिर्वर्ततेऽपि ते नरा राक्षसास्त्विह ॥२६॥&#xA;भक्तिमत्यः कन्यकास्ता आत्मनिवेदनान्विताः ।&lt;br&gt;&#xA;सन्ति महाभागवत्यस्तासां सङ्गं गतास्तु ये ॥२७॥&#xA;तासु भावपरा ये च तासु रक्ताश्च ये नराः ।&lt;br&gt;&#xA;तासु स्नेहपरा जाता दैवास्ते न तु राक्षसाः ॥२८॥&#xA;परकीयं धनं सर्वं परहस्ते गतं भवेत् ।&lt;br&gt;&#xA;सहसा वाऽर्पितं वापि प्रसह्याऽपि गतं भवेत् ॥२९॥&#xA;गतं काले यथारेखं तत्र का परिवेदना ।&lt;br&gt;&#xA;संसारस्य गतिश्चेयं कन्याऽन्यस्मै प्रदीयते ॥4.37.३०॥&#xA;तारतम्यं ततः स्नेहे दम्पत्योर्व्यज्यते ह्यनु ।&lt;br&gt;&#xA;मिथः स्नेहे विवृद्धे तु सुखं तयोः प्रजायते ॥३१ ॥&#xA;स्वर्गं दैवाधिवासार्हं तद्गृहं प्रोच्यते तयोः ।&lt;br&gt;&#xA;यदि स्नेहो मिथो नैव जायते नैव वर्धते ॥३२॥&#xA;वैमनस्यं कलहश्च नरकं तत् सदा त्विह ।&lt;br&gt;&#xA;स्थितिश्चैतादृशी यत्र रक्षोधर्मास्तु तत्र वै ॥३३॥&#xA;प्रायशः खलु सृष्टौ वै रक्षोधर्मा भवन्ति हि ।&lt;br&gt;&#xA;एकत्रोत्पद्यते सर्वं पोषणं चैति भौतिकैः ॥३४॥&#xA;भुज्यते त्वपरेणैतत् फलकन्याधनादिकम् ।&lt;br&gt;&#xA;स्वसृमातृव्यवहाराः सापेक्षा निर्मितास्त्विह ॥३५॥&#xA;कन्या चेद् राक्षसं भक्त्या वृणुते तन्मनस्विनी ।&lt;br&gt;&#xA;तां तु निवारयितुं न शक्तः कश्चिद् भवेदिह ॥३६॥&#xA;कन्या चेत् विमना देवे दत्तापि न सुरैषिणी ।&lt;br&gt;&#xA;प्रेषयितुं न तां शक्तः कश्चिद् भवेत् स्वयंवराम् ॥३७॥&#xA;यत्र मनो गतं लग्नं यस्याः स एव तत्पतिः ।&lt;br&gt;&#xA;अलग्नं तु मनो यत्र तत्र स्वामित्वमेव न ॥३८॥&#xA;एवं स्थितेऽत्र संसारे नः काऽत्र परिवेदना ।&lt;br&gt;&#xA;महर्षे त्वं वृथा शोकं कुरुषे विषमे वृषे ॥३९॥&#xA;भोग्यं भोक्ता भुनक्त्येव भोग्यं भोक्तारमृच्छति ।&lt;br&gt;&#xA;तत्र कः शोकः को मोहः का तत्र वेदनाऽपि च ॥4.37.४०॥&#xA;स्वागतं तेऽर्हणं ब्रह्मन् गृहाण भोजनादिकम् ।&lt;br&gt;&#xA;मधुपर्कं गृहीत्वाऽपि पावयित्वा च नस्त्विह ॥४१॥&#xA;मध्वाशीर्भिर्नः प्रयुज्य याहि विद्वन् यथागतम् ।&lt;br&gt;&#xA;मा मोहं च शुचं विद्वन् याहि निसर्गसर्जने ॥४२॥&#xA;करिष्यामो यथायोग्यं तत्र का परिवेदना ।&lt;br&gt;&#xA;इत्युक्तो बद्रिके भ्रातृभिश्चर्षिर्विस्मयं गतः ॥४३॥&#xA;निर्मोहा भ्रातरः सर्वे निश्चिकाय शमं ययौ ।&lt;br&gt;&#xA;अथर्षिर्मातरं गत्वा कन्यकानां जगाद ताम् ॥४४॥&#xA;अहो पुत्रा निर्दयास्ते निर्घृणा स्वसृशत्रवः ।&lt;br&gt;&#xA;स्वसॄणां चापहरणे राक्षसैर्विहितेऽपि ते ॥४५॥&#xA;प्रबोधिता मया चापि साहाय्यार्थं न यान्ति वै ।&lt;br&gt;&#xA;प्रत्युत ज्ञानवन्तस्ते निवारयन्ति मामपि ॥४६॥&#xA;स्वसृभावं मनाङ् नैव विज्ञापयन्ति लौकिकम् ।&lt;br&gt;&#xA;शुष्कहृदयभावास्ते शृण्वन्ति नापदं तव ॥४७॥&#xA;शृणु मातर्महानिष्टं सम्भूतं मत्पदाश्रये ।&lt;br&gt;&#xA;राक्षसैस्ते कन्यकानां प्रसह्य हरणं कृतम् ॥४८॥&#xA;अत्यनिष्टं हि तज्जातं मातर्मोचय पुत्रिकाः ।&lt;br&gt;&#xA;शोचाम्यहं तदर्थं वै सन्निधौ ते समागतः ॥४९॥&#xA;विना तु रक्षणं तासां नाशो वा स्यात्तु राक्षसैः ।&lt;br&gt;&#xA;भोगं वा प्रमदानां ते करिष्यन्ति स्वकीयवत् ॥4.37.५०॥&#xA;यद्वा मुग्धाः स्वपत्नीत्वं करिष्यन्ति न संशयः ।&lt;br&gt;&#xA;याहि शीघ्रं रक्षणार्थं सह चायाम्यहं द्रुतम् ॥७ ॥&#xA;इत्युक्ता बद्रिके माता कारेलिका मुनीश्वरम् ।&lt;br&gt;&#xA;शोचन्तं फुत्कारयुक्तं शिरोहस्तद्वयं तदा ॥५२॥&#xA;प्राह मुने कथं कन्याकृते शोकं करोषि वै ।&lt;br&gt;&#xA;न ते कन्या न ते योगः सम्बन्धस्ते न विद्यते ॥५३॥&#xA;संसारोत्तीर्ण एवासि कथं संसरसि क्षये ।&lt;br&gt;&#xA;अविनाशं निजात्मानं स्मर संसारवर्जितम् ॥५४॥&#xA;अस्मादृशीनां संसारः सोऽपि यावन्निजार्थकः ।&lt;br&gt;&#xA;भवादृशानां संसारश्चाऽसारः सर्वदा मतः ॥५५॥&#xA;तत् कथं मुनिराट् चिन्तयसि स्त्रीजनचेष्टनम् ।&lt;br&gt;&#xA;कन्यका यास्तु ताः कालान्तरे यास्यन्ति भोग्यताम् ॥५६॥&#xA;पत्नीत्वं परकीयात्वं परे तु मानवाः सुराः ।&lt;br&gt;&#xA;यद्वा दैत्या राक्षसा वा नरा वै पतयो मताः ॥५७॥&#xA;यथा भाग्यं तथा जातं जायतेऽपि तथैव हि ।&lt;br&gt;&#xA;पूर्वसञ्चितवेगेन जायन्ते गृहमेधिनः ॥५८॥&#xA;यदर्थं निर्मिता कन्या पतिः स एव तिष्ठति ।&lt;br&gt;&#xA;अनिर्मितो न वै स्वामी कदाचिदपि जायते ॥५९॥&#xA;राक्षसाः पतयस्तासां निर्मिता यदि सन्ति चेत् ।&lt;br&gt;&#xA;लब्धवन्तः रुन्यकास्तास्तत्र का परिवेदना ॥4.37.६०॥&#xA;याहि विद्वन् ब्रह्ममार्गं भ्रममार्गं तु मा वह ।&lt;br&gt;&#xA;मोहं मा कुरु पारक्ये दैहिके वाऽप्यदैहिके ॥६१ ॥&#xA;प्ररक्षितं गृहे द्रव्यं परकीयं भवेद् यदि ।&lt;br&gt;&#xA;पारक्यं परहस्ते तद् यथाभाग्यं गमिष्यति ॥६२॥&#xA;परित्यक्तं जने द्रव्यं स्वकीयं चेद् भवेद् यदि ।&lt;br&gt;&#xA;स्वत्ववन्निजहस्ते तत् प्रसह्यैवागमिष्यति ॥६३॥&#xA;अब्ध्युद्भवा घनाश्चापि रत्नानि मौक्तिकान्यपि ।&lt;br&gt;&#xA;भाग्यवतां गृहे राष्ट्रे प्रयान्त्यम्बरमार्गतः ॥६४॥&#xA;गृहोद्भवाः कुमारा वा कुमार्यो यतिधर्मगाः ।&lt;br&gt;&#xA;भाग्यवशात् प्रयान्त्येव वनारण्यगुहादिकम् ॥६५॥&#xA;नारिकेलफले वारि प्रच्छन्नमपि रोहति ।&lt;br&gt;&#xA;दीयमानमपि वारि कमले नाधिरोहति ॥६६॥&#xA;तस्मात् पूर्वकृता योगा भवन्ति नरयोषिताम् ।&lt;br&gt;&#xA;तथा जाताः कन्यकानां तत्र का परिदेवना ॥६७॥&#xA;मया सृष्टाः कन्यकास्ता बद्रीफलार्थमुत्सुकाः ।&lt;br&gt;&#xA;स्वयं यात्रा धृतास्तत्र परैः का परिवेदना ॥६८॥&#xA;कन्यकात्वं ध्रुवं नास्ति मातृगृहं ध्रुव न च ।&lt;br&gt;&#xA;परगृहं सुतरां न ततः का परिवेदना ॥६९॥&#xA;ईक्षणं न ध्रुवं चास्ते परीक्षा न ध्रुवा तथा ।&lt;br&gt;&#xA;परीक्षको ध्रुवो नास्ति ततः का परिवेदना ॥4.37.७०॥&#xA;याहि विद्वन् कुटीं नैजां मा मोहं याहि तत्कृते ।&lt;br&gt;&#xA;करिष्ये कारयिष्ये वा योग्यं मत्कन्यकाकृते ॥७१॥&#xA;इत्येवं बोधितो विप्रो महाश्चर्यपरोऽभवत् ।&lt;br&gt;&#xA;कन्यकावद् भ्रातरश्च माताऽपि मोहवर्जिता ॥७२॥&#xA;अथ यामि पितरं वै कथयामि नियोजितम् ।&lt;br&gt;&#xA;विचार्येत्थं शुष्कमनाः शोकोद्गारपराहतः ॥७३॥&#xA;निस्तेजा इव सम्भूत्वा कन्यानां जनकं ययौ ।&lt;br&gt;&#xA;पीटयामास हस्ताभ्यां कपोलौ भालगण्डकौ ॥७४॥&#xA;मुमोचाऽश्रूणि बहूनि परं शोकं त्वदर्शयत् ।&lt;br&gt;&#xA;आश्वासितो दयायुक्तैवाक्यैर्धैर्यं प्रदापितः ॥७५॥&#xA;पित्रा शनैश्च सम्पृष्टः कारणं प्रति भूसुरः ।&lt;br&gt;&#xA;उवाच हिक्कासहितः कम्पयन् मस्तकं निजम् ॥७६॥&#xA;अहो दुःखमहो कष्टमहो न्यायविवर्जितम् ।&lt;br&gt;&#xA;मया दृष्टं निर्घृणाढ्यं कन्यकानां मदन्तिके ॥७७॥&#xA;ममाश्रमे पञ्चभिश्च रक्षोभिः प्रबलैर्द्रुतम् ।&lt;br&gt;&#xA;कृतं त्वपहरणं वै निर्बलानां प्रसह्य तु ॥७८॥&#xA;रक्षणार्थं द्रुतं तासां समागच्छ विभञ्जन! ।&lt;br&gt;&#xA;त्वं पिता रक्षकस्तासां शीघ्रं कुरु मया सह ॥७९॥&#xA;विभञ्जनाभिधो रथ्यामार्जकः प्राह तं मुनिम् ।&lt;br&gt;&#xA;स्वागतं मुनिराट् तेऽस्तु धन्यवादं ददामि ते ॥4.37.८०॥&#xA;वैराग्यमार्गवासस्य रागचेष्टाविधायिनः ।&lt;br&gt;&#xA;त्यक्तकुटुम्बयोगस्य परार्थयोगशोकिनः ॥८ १॥&#xA;वृथा मोहगतस्याऽत्र चात्मारामस्य रोगिणः ।&lt;br&gt;&#xA;किं ते गतं कन्यकानां गमने राक्षसैः सह ॥८२॥&#xA;कन्याहस्तग्रहाः सर्वे राक्षसा मानवा भुवि ।&lt;br&gt;&#xA;नरहस्तग्रहा नार्यो राक्षस्यस्तास्तथा भुवि ॥८३॥&#xA;त्यक्तलज्जाधर्मकर्माणो ये ते राक्षसा मताः ।&lt;br&gt;&#xA;पत्न्यश्च पतयस्तद्वन्नग्ना वै राक्षसाः सदा ॥८४॥&#xA;कुणपे स्नेहवन्तो ये मूत्रगोलकलुब्धकाः ।&lt;br&gt;&#xA;मिथो युज्यन्त उद्वृत्ताः प्रच्छन्ना राक्षसास्तु ते ॥८५॥&#xA;देहोऽयं राक्षसः प्रोक्तः परदेहस्य भक्षकः ।&lt;br&gt;&#xA;मुने संसारवेलातो बहिश्चासि प्रयाहि वै ॥८६॥&#xA;स्वखेदं कुरु विप्रेन्द्र राक्षसत्वविमुक्तये ।&lt;br&gt;&#xA;परखेदपरत्वे तु विशेषो राक्षसात्तु कः ॥८७॥&#xA;कर्मणा योगमासाद्य वियोगं यान्ति कर्मभिः ।&lt;br&gt;&#xA;कर्मसम्बन्धिसंसारे का ते मे परिवेदना ॥८८॥&#xA;पूजां गृहाण विप्रेन्द्र भोजनं कुरु भावतः ।&lt;br&gt;&#xA;वासं विधेहि विश्रान्तिं शान्तिं गृहाण मा शुचः ॥८९॥&#xA;सर्वं कालवशं लोके जायते चोपतिष्ठति ।&lt;br&gt;&#xA;काले गते पुनस्तद्वै वियुज्यते न तिष्ठति ॥4.37.९०॥&#xA;यथायोग्यं तु सत्कारं लब्ध्वा याहि निजालयम् ।&lt;br&gt;&#xA;त्यक्ताऽहम्ममताभावे कथं शोकस्त्वयि स्थितः ॥९१॥&#xA;देहोऽयं भोग्य एवाऽस्ति भोगस्थानं सदाऽऽत्मनः ।&lt;br&gt;&#xA;आत्मा भुङ्क्ते निजं मत्वा देहं देहान्तरं च वा ॥९२॥&#xA;भोगो मोहः परः प्रोक्तो निर्भोगो मोहवर्जिता ।&lt;br&gt;&#xA;सुखदुःखैकसाक्षात्कारस्तु भोगो हि मन्यते ॥९३॥&#xA;मुने मा तेऽस्तु मुक्तस्य मा मां योजय तत्र च ।&lt;br&gt;&#xA;निरञ्जनोऽस्मि ना चास्मि मोहभञ्जनकोऽस्मि च ॥९४॥&#xA;कन्यकानां न मे मोहस्ते कथं वर्तते त्विह ।&lt;br&gt;&#xA;अलक्ष्ये मोहनं ते मे विज्ञापयति कृत्रिमम् ॥९५॥&#xA;शोकं सन्दर्शयसेऽत्र याहि योगिन् यथागतम् ।&lt;br&gt;&#xA;विधास्ये रक्षणं योग्यं स्वस्ति ते मेऽस्तु सर्वथा ॥९६॥&#xA;इत्युक्त्वा भञ्जनः शूद्रो भोजनादि समार्पयत् ।&lt;br&gt;&#xA;तावत् ताः कन्यकास्तत्र पक्वबद्रीफलानि तु ॥९७॥&#xA;सङ्गृह्य त्वागतास्तूर्णं सर्वाः प्रसन्नमानसाः ।&lt;br&gt;&#xA;पृष्टास्ता भ्रातृभिर्मात्रा पित्रा तथाऽन्यमानवैः ॥९८॥&#xA;राक्षसोपद्रवे तास्तु श्रुत्वा तं बद्रिकायनम् ।&lt;br&gt;&#xA;असत्प्रलापिनं ज्ञात्वा मुनिधर्मच्युतं तथा ॥९९॥&#xA;अस्थानकृतजिज्ञासं शेपुर्मूको भवाऽधुना ।&lt;br&gt;&#xA;इत्युक्ते मूकतां साधुरव्रजद् वाग्विदूषणैः ॥4.37.१ ००॥&#xA;प्रार्थयामास मनसा निर्मोहिकन्यकास्तथा ।&lt;br&gt;&#xA;मातरं पितरं भ्रातॄनर्थयामास भाषणम् ॥१०१ ॥&#xA;दयापरा धर्मधर्त्र्यः कृष्णकान्तपरायणाः ।&lt;br&gt;&#xA;कुटुम्बिनः समस्तास्ते चक्रुर्निर्मूकतां मुनेः ॥१०२॥&#xA;मुनिर्विवेद सर्वेषां निर्मोहित्वं महत्तमम् ।&lt;br&gt;&#xA;जिज्ञासायाः स्वयं मोहं त्यक्त्वा नत्वा पुनः पुनः ॥१ ०३॥&#xA;मानं हित्वा ययौ पूजां प्राप्य दण्डभयाद् द्रुतम् ।&lt;br&gt;&#xA;एवं बद्रौप्रिये देवि कन्यका भ्रातरः पिता ॥१ ०४॥&#xA;माता च मोहशून्यास्तेऽभवन् कृष्णपरायणाः ।&lt;br&gt;&#xA;निरञ्जनश्च निर्वाणो निर्मोहोऽपि निरीहकः ॥१ ०५॥&#xA;निराशयश्च ते पञ्च भ्रातरो नामतः स्मृताः ।&lt;br&gt;&#xA;निःस्वरूपा निरभिधा निरन्तरा निरागसा ॥१ ०६॥&#xA;निजानन्दा च पञ्चैताः पुत्रिका नामतस्तु ताः ।&lt;br&gt;&#xA;सर्वेऽनादिकृष्णनारायणस्य परमात्मनः ॥१ ०७॥&#xA;जन्मजयन्त्युत्सवे चैकोनविंशे ययुस्ततः ।&lt;br&gt;&#xA;प्रभुं कृष्णं प्रभुं लब्ध्वा पूर्णाशाः पूर्णकामनाः ॥१ ०८॥&#xA;बभूवुर्दिव्यरूपाश्च श्रीकृष्णस्य प्रसादतः ॥&#xA;हरिं प्रपूज्य भावेन चाऽवतार्य निजान्तरे ॥१०९॥&#xA;आगतेन विमानेन चाश्वपट्टसरस्तटे ।&lt;br&gt;&#xA;बालकृष्णेच्छया तूर्णं ययुश्चाक्षरमुत्तमम् ॥4.37.११० ॥&#xA;एवं बद्रीप्रिये देवि कारेलिकाकुटुम्बिनः ।&lt;br&gt;&#xA;बालकृष्णस्य वै भक्त्या बद्रिकायनयोगतः ॥१११ ॥&#xA;दिव्यभावं समवाप्य निर्मोहतां प्रगम्य च ।&lt;br&gt;&#xA;परं मोक्षं ययुः सर्वे कृष्णकान्तस्य भक्तितः ॥१ १२॥&#xA;पठनाच्छ्रवणाच्चास्य मननाच्छ्रवणादपि ।&lt;br&gt;&#xA;भुक्तिमुक्त्यौ भवेतां वै कृष्णकान्तकृपालवात् ॥१ १३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कारेलिकाशूद्राण्या मार्जयित्र्या निर्मोहित्वपरीक्षायां बद्रिकायनर्षेर्मूकत्वं, शापनिवृत्तिः, पञ्चकन्यकानां पञ्चपुत्राणां पत्युश्च मोक्षणमित्यादिनिरूपणनामा सप्तत्रिंशोऽध्यायः ॥३७ ॥&lt;/p&gt;</description>
    </item>
    <item>
      <title>०३८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/038/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/038/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि यन्त्रकर्त्र्याः कथां तथा ।&lt;br&gt;&#xA;कृष्णानाम्नीनदीतीरे द्विजवाटीतिपत्तने ॥१ ॥&#xA;यन्त्रकर्त्री सती नारी कुटुम्बिनी पुराऽभवत् ।&lt;br&gt;&#xA;पतिपुत्रवती पुत्रीसुहृद्बन्धुमती तथा ॥२ ॥&#xA;धनधान्यवती सम्पत्प्रपूरितसुमन्दिरा ।&lt;br&gt;&#xA;हरौ भक्तिमती धर्मे निष्ठावती सुयोगिनी ॥३ ॥&#xA;सर्वसौभाग्यसम्पन्ना सतां सेवापरायणा ।&lt;br&gt;&#xA;हिंसादिवर्जिता शीलधर्माढ्या सत्यमाश्रिता ॥४ ॥&#xA;देवाऽर्हणपराऽतिथिसत्कारादिप्रमोदिनी ।&lt;br&gt;&#xA;आत्मसाधनसंरक्ता मायामायिकनिस्पृहा ॥५ ॥&#xA;भजते भगवन्तं सा श्रीकृष्णपुरुषोत्तमम् ।&lt;br&gt;&#xA;कृष्णायां प्रत्यहं प्रातः स्नात्वा देवार्हणं शुभम् ॥६ ॥&#xA;कृत्वा वृद्धान्नमस्कृत्य पतिं सम्पूज्य भावतः ।&lt;br&gt;&#xA;पत्युः पादजलं धृत्वा मुखे शिरसि वर्ष्मणि ॥७ ॥&#xA;देवप्रसादतुलसीपत्रं न्यस्य मुखे ततः ।&lt;br&gt;&#xA;पुत्राद्यर्थं पयःपानं सम्पादयति भामिनी ॥८ ॥&#xA;नाम्ना तु गोमतीदेवी गवां सेवापरायणा ।&lt;br&gt;&#xA;पतिस्तस्या नयराजाभिधः परमवैष्णवः ॥९ ॥&#xA;पुत्राः पुत्र्यो बान्धवाद्याः सर्वेऽपि वैष्णवोत्तमाः ।&lt;br&gt;&#xA;भजन्ते परमात्मानं सेवन्ते साधुमण्डलम् ॥4.38.१०॥&#xA;विहाय बन्धनीं मायां कुर्वन्ति त्वात्मना हितम् ।&lt;br&gt;&#xA;वर्तन्ते धर्मकार्येषु नारायणपरायणाः ॥११ ॥&#xA;किन्तु ते जीविकार्थं वै लोहयन्त्राणि यान्यपि ।&lt;br&gt;&#xA;इक्षुरसोपयुक्तानि तैलनिष्कासनानि च ॥१२॥&#xA;एवंविधानि त्वन्यानि रचयन्ति स्म वृत्तितः ।&lt;br&gt;&#xA;तेषां क्रयेण लब्धं यद्धनं तेन तु जीविकाम् ॥१३॥&#xA;निर्वहन्त्येव ते सर्वे महाभागवता जनाः ।&lt;br&gt;&#xA;लोहरसद्रवार्थं ते भ्राष्ट्रीं कुर्वन्ति वै यदा ॥१४॥&#xA;जीवास्तत्रापि दह्यन्ति पातकं तत् प्रजायते ।&lt;br&gt;&#xA;यन्त्रैरिक्षुसमूहाश्च पीड्यन्ते रसलब्धयै ॥१५॥&#xA;तत्रेक्षुदण्डकीटाद्याः पीड्यन्ते रसमिश्रिताः ।&lt;br&gt;&#xA;तिलानां पीडने भूमिफलीनां पीडनादिषु ॥१६॥&#xA;जन्तवोऽपि प्रपीड्यन्ते कार्पासयन्त्रकेऽपि च ।&lt;br&gt;&#xA;म्रियन्तेऽसङ्ख्यकीटाद्यास्तत्पापं हिंसनात्मकम् ॥१७॥&#xA;पीडकानां यन्त्रवाहकानां कणप्रदायिनाम् ।&lt;br&gt;&#xA;यन्त्ररचनाकर्तॄणां यन्त्राणां स्वामिनां तथा ॥१८॥&#xA;भृत्यानां जायते हिंसा तथैव कर्मचारिणाम् ।&lt;br&gt;&#xA;एवं यन्त्रकृतां बद्रि पापभागः प्रजायते ॥१ ९॥&#xA;तेन पापेन लिप्यन्ते निरयान् यान्ति दारुणान् ।&lt;br&gt;&#xA;महाभागवताश्चैते जातिकर्मपरायणाः ॥4.38.२०॥&#xA;अपि पुण्यमयाः सर्वे तथापि पापभागिनः ।&lt;br&gt;&#xA;असङ्ख्यानां तु कीटानां हिंसनं नित्यदा भवेत् ॥२१ ॥&#xA;यन्त्रेषु यन्त्रकर्तॄणां पापं त्वसङ्ख्यकं सदा ।&lt;br&gt;&#xA;आयात्येव ततस्तेषां मुक्तिस्तु सार्गला भवेत् ॥२९।&lt;br&gt;&#xA;आततायिमहापापं सर्वनाशकरं मतम् ।&lt;br&gt;&#xA;यन्त्रकारा यन्त्रपापैर्लिप्यन्ते त्वाततायिवत् ॥२३॥&#xA;पापैर्वंशविनाशश्च स्मृद्धिनाशोऽपि जायते ।&lt;br&gt;&#xA;प्रेता भवन्ति मृत्वा ते बान्धवान् पीडयन्त्यपि ॥२४॥&#xA;एवं बद्रीप्रिये यन्त्रकाराणां कालपर्यये ।&lt;br&gt;&#xA;नयराजप्रभृतीनां कुटुम्बे राजयक्ष्मकः ॥२५॥&#xA;वासं चकार रोगोऽयं क्षीणतामनयज्जनान् ।&lt;br&gt;&#xA;गोमती तु विचार्येत्थं भक्तानां रुग्णता कथम् ॥२६॥&#xA;कथं वा भगवद्भक्तौ क्षयवासः प्रवर्तते ।&lt;br&gt;&#xA;आबालवृद्धयोषाद्याः कथं रोगाभिसम्प्लुताः ॥२७॥&#xA;प्रष्टव्यं वेदविदुषे भाग्यज्ञाय तु सर्वथा ।&lt;br&gt;&#xA;विचार्येत्थं ययौ विप्रं नाम्ना प्रभातबोधिनम् ॥२८॥&#xA;पप्रच्छ तं तदा देवी गोमती रोगकारणम् ।&lt;br&gt;&#xA;प्रश्नकालं वीक्ष्य विप्रो जगाद यन्त्रजं फलम् ॥२९॥&#xA;यन्त्रजा जीवहिंसा या साऽपि कर्तरि भागतः ।&lt;br&gt;&#xA;सङ्क्रमते तथा निर्मातरि योजयितर्यपि ॥4.38.३ ०॥&#xA;वाहयितरि पत्यौ च स्वामिनी क्रिययाऽन्विते ।&lt;br&gt;&#xA;निरीक्षके सङ्क्रमते तथा सञ्चालकेऽपि च ॥३१॥&#xA;गोमति त्वत्कुटुम्बं वै यन्त्रनिर्माणकर्तृ यत् ।&lt;br&gt;&#xA;ततः पापं तु कीटादिहिंसायाः क्रमते सदा ॥३२॥&#xA;निस्तारोऽस्य प्रकर्तव्योऽन्यथा वंशविनाशनम् ।&lt;br&gt;&#xA;भविष्यति न सन्देहो यथेष्टं कुरु भामिनी ॥३३॥&#xA;श्रुत्वा सा बद्रिके प्राह विप्रं प्रभातबोधिनम् ।&lt;br&gt;&#xA;प्रायश्चित्तं देहि नोऽत्र निस्तारो येन जायते ॥३४॥&#xA;प्रभातबोधस्तां प्राह प्रथमं त्वघरोधनम् ।&lt;br&gt;&#xA;प्रायश्चित्तं ततो दत्तं फलं करोति नान्यथा ॥३५ ॥&#xA;यन्त्राणां रचनां त्यक्त्वा लोष्ठादीनां तु विक्रयम् ।&lt;br&gt;&#xA;क्रयं वा प्राणयात्रार्थं खनिखातं करोत्वपि ॥३६ ॥&#xA;अतो यन्त्रनिर्मितेस्तु पापभागो हि रुद्ध्यते ।&lt;br&gt;&#xA;नवं पापं जायते न जातस्य निष्कृतिं कुरु ॥३७॥&#xA;कुटुम्बेन सहिता त्व तीर्थयात्रां विधेहि वै ।&lt;br&gt;&#xA;गोदावरीं नर्मदां च तापीं साभ्रमतीं तथा ॥३८॥&#xA;शत्रुञ्जयां च हरिणीं भद्रां च गोमतीं ततः ।&lt;br&gt;&#xA;स्वर्णलेखां च कुङ्कुमवापीमश्वसरोवरम् ॥३९॥&#xA;पुष्करं सारसं तीर्थं यमीं गङ्गां च पावनीम् ।&lt;br&gt;&#xA;सरयूं गण्डकीं ब्रह्मपुत्रां तथेन्द्रद्युम्नकम् ॥4.38.४०॥&#xA;ताम्रपर्णीं च कावेरीं पम्पासरश्च सागरम् ।&lt;br&gt;&#xA;कृत्वा क्रमेण तीर्थानि निष्पापा भव भामिनी ॥४१॥&#xA;पापक्षयो रोगनाशो भविष्यति न संशयः ।&lt;br&gt;&#xA;श्रुत्वा तु गोमतीदेवी विचारमकरोत्तदा ॥४२॥&#xA;रोङ्गिणां शक्यमेवैतन्नास्ति तीर्थप्रवासनम् ।&lt;br&gt;&#xA;दुर्लभं भ्रमणं दीर्घं चिरकालाभिनिर्वहम् ॥४३॥&#xA;तस्मादन्यत् पापनाशकरं दर्शय बुद्धिमत् ।&lt;br&gt;&#xA;यस्मिन्ननुष्ठिते सर्वतीर्थफलं भवेदपि ॥४४॥&#xA;प्रायश्चित्तं प्रजायेत राजयक्ष्मविनाशनम् ।&lt;br&gt;&#xA;सुखं भवेत् कुटुम्बस्य श्रीनाशो न भवेदपि ॥४५॥&#xA;श्रुत्वा विप्रोऽतिसरलां भूयःफलां तु निष्कृतिम् ।&lt;br&gt;&#xA;जगाद तत्र वै योग्यां सतां सेवां महौषधिम् ॥४६॥&#xA;गोमति त्वं यथाशक्ता यथा विकृतितत्परा ।&lt;br&gt;&#xA;यथाऽसि वैष्णवी तद्वद् दर्शयामि तु निष्कृतिम् ॥४७॥&#xA;अद्यारभ्य तु सततं करोतु साधुसेवनम् ।&lt;br&gt;&#xA;सकुटुम्बा भावयुक्ता सस्नेहा संशयोज्झिता ॥४८॥&#xA;दिव्यबुद्ध्या दिव्यदृष्ट्या दिव्यसेवा तु यावतीम् ।&lt;br&gt;&#xA;प्रकरोतु यथा सन्तः प्रसन्नाः स्युस्तवोपरि ॥४९॥&#xA;देहेन मनसा वाचा कर्मणा चेन्द्रियैरपि ।&lt;br&gt;&#xA;सम्पदा धनरत्नाद्यैरन्नवस्त्रार्पणैरपि ॥4.38.५०॥&#xA;शय्यार्पणोपकरणैर्दासीवद् दासवत्तथा ।&lt;br&gt;&#xA;प्रकाशे वा रहश्चापि पादसंवाहनादिभिः ॥५१॥&#xA;पुत्रीभिश्च सुतैश्चापि बालैर्वृद्धैः कुटुम्बिभिः ।&lt;br&gt;&#xA;वधूभिर्गृहदानैश्च गोभिः स्वात्मार्पणैरपि ॥५२॥&#xA;सेवां सतां प्रकुर्वन्तु साध्वीनामपि सर्वथा ।&lt;br&gt;&#xA;आत्मनिवेदनाद्यैश्च साधुसेवा हि भेषजम् ॥५३ ॥&#xA;सेवया चानुवृत्त्या च निरावरणयाऽन्वहम् ।&lt;br&gt;&#xA;कृतया निःसंशयया प्रसीदन्ति हि साधवः ॥५४॥&#xA;प्रसादप्रेरिता आशीर्वादान् ददति साधवः ।&lt;br&gt;&#xA;*धनवान् पुत्रवानारोग्यवान् सम्पत्समेधितः ॥५५॥&lt;/p&gt;</description>
    </item>
    <item>
      <title>०३९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/039/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/039/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां धूर्ताविमोक्षिणीम् ।&lt;br&gt;&#xA;धुतारपुरवास्तव्या चामठाजातिजा ह्यपि ॥१ ॥&#xA;नारायणपरा नारी नाम्नाऽभूत् कनकाङ्गदा ।&lt;br&gt;&#xA;पतिपुत्रवती पुत्रीमती भ्रातृकुटुम्बिनी ॥२ ॥&#xA;नगराभ्याशवासा च शकटच्छायवर्तिनी ।&lt;br&gt;&#xA;वृषभाणां च वत्सानां क्रयविक्रयकारिणी ॥३ ॥&#xA;जीर्णोपकरणानां च संस्कारोद्धारतत्परा ।&lt;br&gt;&#xA;क्रयविक्रयकार्याढ्या तथा निर्वाहयोगिनी ॥४ ॥&#xA;हरेर्भक्ताऽपि वै जातिस्वभावा धूर्तताऽन्विता ।&lt;br&gt;&#xA;अनृतकपटाऽसत्यशाठ्याद्युक्ता हि वर्तते ॥५ ॥&#xA;वाण्यां क्रियायां मनसि प्रतारणपरायणा ।&lt;br&gt;&#xA;यथाकथञ्चिद् व्यामोह्य प्रदर्श्याऽपि फलं बहु ॥६ ॥&#xA;विश्वासं बहुधोत्पाद्य करोति वञ्चनां ततः ।&lt;br&gt;&#xA;लब्धं वञ्चनया यत्तद्धनं रौप्यं च काञ्चनम् ॥७ ॥&#xA;शीघ्रं नीत्वा प्रयात्येव ग्रामान्तरमनोयुता ।&lt;br&gt;&#xA;अनसा सौमभागेषु क्षेत्रेषु वाटिकास्वपि ॥८ ॥&#xA;अन्नानां हरणं चौर्यं करोति कर्मसन्धिनी ।&lt;br&gt;&#xA;एवंविधाऽपि मार्गेषु चतुःसङ्गेषु वै निशि ॥९ ॥&#xA;शकटच्छायया कालं निर्यापयति सीमनि ।&lt;br&gt;&#xA;तत्र कश्चित् समायाच्चेद् भिक्षुको भिक्षुकी तु वा ॥4.39.१ ०॥&#xA;तस्मै दत्वा यथायोग्यं भक्ष्यं भुङ्क्ते ततस्तु सा ।&lt;br&gt;&#xA;एवमभ्यागतपरा भिक्षुके कृष्णमानिनी ॥१ १॥&#xA;नारायणं भिक्षुकं तु मत्वाऽर्हणां करोत्यपि ।&lt;br&gt;&#xA;पादसंवाहनं रात्रौ दिवा देहप्रसेवनम् ॥१२॥&#xA;जलपुष्पाद्यर्पणं च कृत्वा भुङ्क्ते ततः परम् ।&lt;br&gt;&#xA;एवं सेवापरा चास्ते नियमे भिक्षुकार्चने ॥१ ३॥&#xA;वर्तमाना भिक्षुकाय निर्दम्भा धूर्ततां निजाम् ।&lt;br&gt;&#xA;निवेदयति विज्ञा सा निष्पापत्वाय सर्वथा ॥१४॥&#xA;सा तु जानाति गुरुतो नाम्ना चार्वङ्कराधनात् ।&lt;br&gt;&#xA;साधवे निजकृत्यं वै निवेदनीयमादरात् ॥१५॥&#xA;सत्यं वाच्यं यच्च तच्च गुह्यं वापि प्रकाशजम् ।&lt;br&gt;&#xA;अन्याय्यं वा न्याययुक्तं पापं पुण्यं प्रतारणाम् ॥१६॥&#xA;धूर्तता शुभता चाप्यनिष्टता क्लेशता तथा ।&lt;br&gt;&#xA;चौर्यं चापहरणं च वाच्यं श्रीगुरवे सदा ॥१७॥&#xA;गर्हितं वा प्रशस्तं वा वाच्यं चाऽवाच्यमित्यपि ।&lt;br&gt;&#xA;सर्वं श्रीगुरवे निवेदनीयं शुद्धिहेतवे ॥१८॥&#xA;इत्येवं जायते कर्तुर्निष्पापत्वं पवित्रता ।&lt;br&gt;&#xA;बन्धनं जायते नैव पापफलं न जायते ॥१ ९॥&#xA;उपार्जितात् तथा न्यायाऽन्यायाभ्यामपि सर्वदा ।&lt;br&gt;&#xA;दातव्यं गुरवे चाभ्यागताय भिक्षुकाय च ॥4.39.२०॥&#xA;निर्दोषत्वं जायते च तेन पापं व्यपोहति ।&lt;br&gt;&#xA;अनिवेदितभोक्तैव पापेन परिलिप्यते ॥२१ ॥&#xA;निवेदितान्नभोक्ता तु पापेन नोपलिप्यते ।&lt;br&gt;&#xA;उदरार्थं कुटुम्बार्थं दस्यूनां दस्युकर्मसु ॥२२॥&#xA;दूषणं जायते नैव जातं चेद् गुरवेऽर्पणात् ।&lt;br&gt;&#xA;निर्दोषं जायते तस्माद् गुरुः सेव्यः प्रमोक्षदः ॥२३॥&#xA;गुरुरेव परब्रह्म गुरुरेव जनार्दनः ।&lt;br&gt;&#xA;गुरुरेव विधाता च गुरुरेव परागतिः ॥२४॥&#xA;गुरुरेवाऽनलः सूर्यो गुरुरेव प्रकाशदः ।&lt;br&gt;&#xA;गुरुरेव परं पुण्यं गुरुर्धर्मः सुखं धनम् ॥२५॥&#xA;गुरुः स्वर्गं गुरुर्विष्णुर्गुरुः शम्भुर्गुरुर्व्रतम् ।&lt;br&gt;&#xA;गुर्वर्पणं परं पुण्यं तस्माच्छ्रीगुरवेऽर्पयेत् ॥२६॥&#xA;अन्यत्र वै कृतं पापं गुर्वेग्रे संविनश्यति ।&lt;br&gt;&#xA;गुरौ पापं न कर्तव्यं गुरुर्वै परमा गतिः ॥२७॥&#xA;न वै नारायणो भूमौ शङ्खधारी मिलत्यपि ।&lt;br&gt;&#xA;गुरुर्नारायणः सत्यधारी मिलति भूतले ॥२८॥&#xA;सतां समागमात् तेन निष्पापता प्रजायते ।&lt;br&gt;&#xA;सन्तः श्रीगुरवस्तस्मात् सेवनीया विशुद्धये ॥२९॥&#xA;अशुद्धः खलुः संसारः शुद्धस्तत्र गुरुर्हरिः ।&lt;br&gt;&#xA;अशुद्धिर्लीयते सर्वा गुरोर्योगेन दैहिकी ॥4.39.३०॥&#xA;मानसी लीयते चाप्यशुद्धिर्भक्त्या गुरोः सदा ।&lt;br&gt;&#xA;गुरोर्नामस्मरणेन चात्मा पावनतां व्रजेत् ॥३ १ ॥&#xA;गुरवे त्वर्पणात् सर्ववस्तूनां स्यात् पवित्रता ।&lt;br&gt;&#xA;नरा नार्यः प्रशुद्ध्यन्ति गुरुयोगेन भूतले ॥३२॥&#xA;गुरोर्मूर्तिर्हरेर्मूतिः पावनी पापिनामिह ।&lt;br&gt;&#xA;तस्मात् सत्सङ्गतिः कार्या पापिभिः पापहानये ॥३३॥&#xA;एवंविधं परं ज्ञानं गुरुतः सा ह्यवाप तु ।&lt;br&gt;&#xA;तेन साधुजनसेवां करोति दम्भवर्जिता ॥३४॥&#xA;समस्तं तत्कुटुम्बं वै सतां करोति सेवनम् ।&lt;br&gt;&#xA;चार्वङ्कराधनः साधुर्ददौ तस्यै मनुं हरेः ॥३५॥&#xA;&amp;lsquo;ॐनमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;ददौ मूर्तिं ददौ ज्ञानं गुरुसेवात्मकं तथा ॥३६॥&#xA;एवं गुर्वाज्ञया नित्यं वर्तते कनकाङ्गदा ।&lt;br&gt;&#xA;गुरुसेवापरा श्रीमद्बालकृष्णपराऽन्वहम् ॥३७॥&#xA;धूर्ततापापनाशार्थं सेवते श्रीहरिं गुरुम् ।&lt;br&gt;&#xA;भावेन नित्यमेवैषा क्षुधां तृषा च सेवते ॥३८॥&#xA;अकृत्वा सा गुरोः पूजां चाऽनिवेद्याऽन्नमित्यपि ।&lt;br&gt;&#xA;वारि पुष्पं फलं शाकं न भुङ्क्ते सा क्वचित् खलु ॥३९॥&#xA;एवं नियममासाद्य वर्तते गुरुतत्परा ।&lt;br&gt;&#xA;अथैकदा तु सप्ताहं गुरुर्वनान्तरं ययौ ॥4.39.४०॥&#xA;अभ्यागतश्च वा साधुः कश्चिद् गृहं च नागतः ।&lt;br&gt;&#xA;हरिं प्रपूज्य सा साध्वी वाटं पश्यति चोत्सुका ॥४१ ॥&#xA;क्षुधिना तृषिता रात्रिन्दिवं पश्यति वाटिनम् ।&lt;br&gt;&#xA;सप्ताहं नागतः साधुरभ्यागतोऽपि नागतः ॥४२॥&#xA;अदत्त्वा साधवे साध्वी न भुङ्क्तेऽन्नं प्रसादजम् ।&lt;br&gt;&#xA;अन्यान्यस्य तु का वार्ता बद्रिके दृढभक्तिगा ॥४३॥&#xA;नापि पपौ च सा वारि त्वनिवेद्य हि साधवे ।&lt;br&gt;&#xA;तदाऽनादिकृष्णनारायणः श्री कृष्णगोपजः ॥४४॥&#xA;अन्तर्यामी सर्वविज्ञः साधुर्भूत्वा समाययौ ।&lt;br&gt;&#xA;धृतकाषायवसनो धृतकन्थाकमण्डलुः ॥४५॥&#xA;धृतपावटिकाकुक्षिर्धृतभस्मादिजोलिकः ।&lt;br&gt;&#xA;नारायणहरे विष्णो कृष्णश्रीभगवानिति ॥४६॥&#xA;रटन्नुच्चैर्वदद् श्रीमद्बालकृष्णो जयत्यपि ।&lt;br&gt;&#xA;हरे कृष्ण प्रभोकृष्ण पद्मावतीपते प्रभो ॥४७॥&#xA;धर्मिनियमिरक्षक त्वं भक्षरक्षकरप्रभो ।&lt;br&gt;&#xA;एवं नारायणकृष्णं जपन् शकटीमाययौ ॥४८॥&#xA;आसनं पावटीं जोलीं न्यस्य भूमौ हरे हरे ।&lt;br&gt;&#xA;कथयित्वा निषसाद जयो भवतु चक्रिणः ॥४९॥&#xA;सुखिनी स्याः कानकाङ्गि चार्वङ्कराधनोऽपि च ।&lt;br&gt;&#xA;सुखिनस्ते कुटुम्बं च पुत्राः पुत्र्यो भवन्त्वपि ॥4.39.५०॥&#xA;इत्येवं समचित्तश्च ह्याशीर्वादपरायणः ।&lt;br&gt;&#xA;साधुरयं दैवयोगादागतो मद्गृहं त्विति ॥५१ ॥&#xA;मत्वोत्थाय द्रुत साध्वी कनकाङ्गी शुभासनम् ।&lt;br&gt;&#xA;ददौ नत्वा जलं शुद्धं ददौ फलानि वै तदा ॥५२॥&#xA;अन्नं नवं ददौ तस्मै पवनं व्यजनेन च ।&lt;br&gt;&#xA;पुष्पाणि तुलसीपत्राण्यपि ददौ तु भावतः ॥५३॥&#xA;भोजनं कुरु साधो त्वं मधुपर्कं गृहाण च ।&lt;br&gt;&#xA;स्नानमाचमनं भक्ष्यं भोज्यं वारि गृहाण च ॥५४॥&#xA;आशीर्वादं देहि साधो पापं मे नाशमाप्नुयात् ।&lt;br&gt;&#xA;मम भाग्यवशात् प्राप्तो नारायणस्वरूपवान् ॥५५॥&#xA;वासं गृहे मम साधो कुरु सेवां गृहाण च ।&lt;br&gt;&#xA;&amp;lsquo;ओं नमोऽनादिश्रीकृष्णनारायणाय साधवे ॥५६॥&#xA;योगिने सर्वविज्ञाय भक्तरक्षाकराय च ।&lt;br&gt;&#xA;अधमोद्धारणकर्त्रे दीनानाथदयालये ॥५७॥&#xA;नमः साधुस्वरूपाय बालकृष्णाय ते नमः ।&lt;br&gt;&#xA;कम्भरानन्दबालाय गोपालबालकाय ते ॥६८॥&#xA;नमो राधाविहाराय कमलापतये नमः ।&lt;br&gt;&#xA;नमोऽन्तर्यामिणे भक्तभावुकाय सते नमः ॥९९॥&#xA;अन्तरात्मा परमात्मा प्रसन्नो भव सर्वदा ।&lt;br&gt;&#xA;साधुसेवा तव सेवा नारायण गृहाण ताम् ॥4.39.६०॥&#xA;इत्येवं भावभिन्ना सा ददौ तत् कनकाङ्गदा ।&lt;br&gt;&#xA;पुत्राः पुत्र्यः समस्तास्ता ददुर्यथेष्टवस्तुकम् ॥६१ ॥&#xA;चार्वङ्कराधनश्चापि साधुसेवां तदाऽकरोत् ।&lt;br&gt;&#xA;मिष्टवाण्या चरणयोः संवाहनं व्यधान्मुदा ॥६२॥&#xA;एवं सर्वं कुटुम्बं वै चामठाजातिजं तदा ।&lt;br&gt;&#xA;सेवापरायणं जातं सप्ताहाऽनशनान्वितम् ॥६३॥&#xA;साधुं सम्भोजयित्वैव पाययित्वा जलं तथा ।&lt;br&gt;&#xA;सेवयित्वा यथायोग्यमाज्ञया च ततः परम् ॥६४॥&#xA;प्रसादान्नं जलं सर्वे जगृहुर्भावतः खलु ।&lt;br&gt;&#xA;शयने चापि सर्वे ते चक्रुः साधोः प्रसेवनम् ॥६५॥&#xA;आप्रातः सेवनं चक्रुः पादसंवाहनादिकम् ।&lt;br&gt;&#xA;प्रातः साधुस्ततः प्राह वर वृणुत चामठाः! ॥६६॥&#xA;प्रसन्नोऽस्मि नियमेन भक्त्या सतां प्रसेवया ।&lt;br&gt;&#xA;भाबेनाऽहं प्रसन्नोऽस्मि गणयामि न दूषणम् ॥६७॥&#xA;महापापातिपापानि शाठ्यानि विविधान्यपि ।&lt;br&gt;&#xA;प्रतारणानि सर्वाणि नाशयामि कृपावशः ॥६८॥&#xA;धूर्ततां सर्वथा चापि विश्वासघातनं ह्यपि ।&lt;br&gt;&#xA;चौर्यपापं तथा द्रव्यापहरणोद्भवं त्वघम् ॥६९॥&#xA;सर्वं प्रसन्नभावोऽहं नाशयामि कृपावशः ।&lt;br&gt;&#xA;उक्त्वेत्थं साधुरूपोऽपि मूर्तिरूपोऽभवत् क्षणम् ॥4.39.७०॥&#xA;नारायणस्वरूपश्च चतुर्भुजोऽभवत् क्षणम् ।&lt;br&gt;&#xA;अनादिश्रीकृष्णनारायणश्रीकान्तवल्लभः ॥७१॥&#xA;श्रीप्रियामाधवीराधामाणिकीललितापतिः ।&lt;br&gt;&#xA;अभवत्तूर्णमेवाऽसौ सर्वदिव्यविभूषणः ॥७२॥&#xA;दिव्यतेजोऽभिसंव्याप्तो दिव्यसौन्दर्यभाजनः ।&lt;br&gt;&#xA;अथ तूर्णं सम्प्रदर्श्य रूपं दिव्यमनोहरम् ॥७३॥&#xA;तिरोऽभवत्ततो मूर्तौ ततः साधुस्वरूपवान् ।&lt;br&gt;&#xA;व्यदृश्यत स्वयं कृष्णनारायणः कृपावशः ॥७४॥&#xA;अथ सर्वे क्षणं मुग्धा निष्पापा दिव्यदृष्टयः ।&lt;br&gt;&#xA;जाता भक्तिवशाः कृष्णवशा गद्गदसुस्वराः ॥७५॥&#xA;भवपारं समस्तास्ते ह्ययाचन् दुःखनाशनम् ।&lt;br&gt;&#xA;श्रीहरेः शरणं मुक्तिमयाचन् त्वक्षरे पदे ॥७६॥&#xA;धूतपापानि सर्वाणि क्षमापयेति चार्थयन् ।&lt;br&gt;&#xA;पापजातेः समुद्धारं कुरु कृष्णेति चार्थयन् ॥७७॥&#xA;अथ बद्रीप्रिये स्वामी स्वयं श्रीहरिवल्लभः ।&lt;br&gt;&#xA;पादजलं पाययित्वा दिव्यदेहान् व्यधाद्धि तान् ॥७८॥&#xA;विमानं त्वागतं तत्र दिव्यं वैकुण्ठवासिनाम् ।&lt;br&gt;&#xA;पार्षदानां तत्र सर्वेऽध्यरोहन् प्रमुदान्विताः ॥७९॥&#xA;ययुर्धामाऽक्षरं ते वै प्राप्य वैकुण्ठमुत्तमम् ।&lt;br&gt;&#xA;श्रीहरेः पादवासं ते प्रापुर्भक्त्याऽतिभावया ॥4.39.८ ०॥&#xA;साधुरूपो हरिस्तत्र तूर्णं तिरोभवत् क्षणात् ।&lt;br&gt;&#xA;एवं श्रीबद्रिके भक्ता कनकाङ्गी तु चामठी ॥८ १ ॥&#xA;सकुटुम्बा ययौ मोक्षं धूर्ताऽपि भक्तिपावना ।&lt;br&gt;&#xA;श्रवणात्पठनादस्य भुक्तिर्मुक्तिर्भवेत्तथा ॥८२॥&#xA;पापनाशो भवेच्चापि स्वर्गर्द्धिः सम्भवेदपि ।&lt;br&gt;&#xA;साधुसेवाफलं साक्षात् कृष्णप्राप्तिर्भवेदपि ॥८३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने चामठीजातीयायाः कनकाङ्गदायाः सकुटुम्बायाः साधुसमागमेन परमभक्त्या साधुरूपेण भगवत्प्राप्तिमोक्षणं चेत्यादिनिरूपणनामा नवाऽधिकत्रिंशोऽध्यायः ॥३९ ॥&lt;/p&gt;</description>
    </item>
    <item>
      <title>०४०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/040/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/040/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि तथैव पावनीं कथाम् ।&lt;br&gt;&#xA;द्यूतकारस्त्रिया नाम्ना भाणवाणीतियोषितः ॥१ ॥&#xA;सिन्धुनद्यास्तटे रम्ये शर्करापत्तने पुरा ।&lt;br&gt;&#xA;द्यूतज्ञवंशजा लोका न्यवसन् वै नराः स्त्रियः ॥२ ॥&#xA;द्यूतं जानन्ति बहुधा शङ्कारनगरे तथा ।&lt;br&gt;&#xA;द्यूते प्रायो विजयं वै स्त्रियो यान्ति न संशय ॥३ ॥&#xA;एवंविधाः प्रजाः सिन्धे देशे द्यूतपरायणाः ।&lt;br&gt;&#xA;राजाऽपि राजलोकाश्च राजभृत्यास्तथाविधाः ॥४ ॥&#xA;आसन् द्यूतकलाविज्ञाः प्रजाश्च प्रायशस्तथा ।&lt;br&gt;&#xA;निर्धना धनवन्तश्च द्यूते सीदन्ति वै मुहुः ॥५ ॥&#xA;राजा सिन्धुप्रदेशानां नाम्ना रायहरीति वै ।&lt;br&gt;&#xA;द्यूतोत्सवान् प्रतिवर्षं करोत्यामन्त्रितैर्नृपैः ॥६ ॥&#xA;आयान्ति द्यूतविज्ञाश्च नृपा राष्ट्रान्तरोद्भवाः ।&lt;br&gt;&#xA;दीव्यन्ति बहुरत्नाद्यैर्हरन्ति हारयन्त्यपि ॥७ ॥&#xA;जयन्ति प्रचुरं लाभं राज्यं तदाऽऽप्नुवन्ति च ।&lt;br&gt;&#xA;अराष्ट्राश्च प्रजायन्ते राष्ट्राधिपास्तदा नृपाः ॥८ ॥&#xA;विपरीताश्च जायन्ते द्यूतकर्माभिभूतिनः ।&lt;br&gt;&#xA;द्यूतज्ञेषु तदा काले भाणवाणीतिभामिनी ॥९ ॥&#xA;प्रसिद्धाऽभूज्जये ध्रौव्ये यत्रस्था तत्र वै जयः ।&lt;br&gt;&#xA;यस्यार्थे सा प्रतिनिधिर्भूत्वा द्यूते निषीदति ॥4.40.१ ०॥&#xA;तस्य जयो भवत्येव पाशैः समनुकूलगैः ।&lt;br&gt;&#xA;बहूनां द्यूतसमये करोति धनहीनताम् ॥११ ॥&#xA;शर्करानगरेशस्तां भाणवाणीं ररक्ष ह ।&lt;br&gt;&#xA;निजालये सदा द्यूतदेवनार्थं तु मानवः ॥१२।&lt;br&gt;&#xA;सौधभोजनपानाद्यैर्वस्त्रालङ्कारभूषणैः ।&lt;br&gt;&#xA;उद्यानयानवाहाद्यैर्दासदासीभिरादृताम् ॥१ ३॥&#xA;राज्ञीमिव नृपो नित्यं मन्यते तां कृतादराम् ।&lt;br&gt;&#xA;जात्या च क्षत्रियां निम्नक्षत्रगृहोद्भवामपि ॥१४॥&#xA;साजात्येन च लाभेन राज्ञीमिव स मन्यते ।&lt;br&gt;&#xA;साऽपि मानं विहायैव दासीव नृपतिं प्रति ॥१५॥&#xA;प्रति राज्ञीं किङ्करीव वर्तते गुणशालिनी ।&lt;br&gt;&#xA;अतः प्रसादपात्रं सा राज्ञ्या राज्ञश्च भामिनी ॥१६॥&#xA;राजशय्यां सेवतेऽपि पतिपुत्रादिमत्यपि ।&lt;br&gt;&#xA;रायहरिर्नृपस्तस्या गुणं लाभं विचार्य च ॥१७॥&#xA;स्वीयां मत्वा सेवतेऽपि भुजिष्यामुत्तमामिव ।&lt;br&gt;&#xA;एवं राजाश्रयं प्राप्यैधिता कीर्त्या च सम्पदा ॥१८॥&#xA;सकुटुम्बा नृपसौधे ततो वासं व्यधान्मुदा ।&lt;br&gt;&#xA;राज्यलाभं प्रगृह्णाति भुङ्क्ते सुखं नवं नवम् ॥१९॥&#xA;अथैकदा रायहरिर्नृपः श्रीशर्कराधिपः ।&lt;br&gt;&#xA;आह्वयामास राजानं हयोदराधिपं शुभम् ॥4.40.२० ॥&#xA;कोटिरायाऽभिधं द्यूते देवनार्थं निजालये ।&lt;br&gt;&#xA;कोटिरायोऽपि सहसा श्रुत्वा द्यूताद्यमन्त्रणम् ॥२१॥&#xA;सहर्षं त्वाजगामापि रायहरिप्रमन्दिरम् ।&lt;br&gt;&#xA;द्यूतदेवनमेवाऽपि समाजे सर्वशोभने ॥२२॥&#xA;योजयामास नृपतिः रायहरिः समुत्सुकः ।&lt;br&gt;&#xA;रायहरेः प्रतिनिधिर्भाणवाणी तदाऽभवत् ॥२३॥&#xA;देवने सा स्थिता पूर्वं पाशान् जग्राह भामिनी ।&lt;br&gt;&#xA;तदाऽन्येऽपि च राजन्या अमात्याः श्रेष्ठिनोऽपि च ॥२४॥&#xA;महासनानि सदसि भेजिरे द्यूतवीक्षकाः ।&lt;br&gt;&#xA;प्रावर्तत ततो द्यूतं परस्परापहारकम् ॥२५॥&#xA;कोटिरायस्ततः प्राह हारोऽयं मणिशोभितः ।&lt;br&gt;&#xA;कानकः कण्ठभूषा मे धनं पणेऽत्र योजितम् ॥२६॥&#xA;कस्तेऽत्र सदृशः प्रतिपणोऽस्ति पट्टके कुरु ।&lt;br&gt;&#xA;रायहरिस्तदोवाच मण्यो मेऽत्र सन्ति ये ॥२७॥&#xA;हाराश्चापि धनं चापि योजितं विजयस्व तत् ।&lt;br&gt;&#xA;ततः साऽक्षान् प्रचिक्षेप भाणवाणी दुरोदरे ॥२८॥&#xA;कोटिराय! जितं त्वेतत् प्रसन्ना सत्यभाषत ।&lt;br&gt;&#xA;कोटिरायस्तदा तत्र निष्कसहस्रशोभनाम् ॥२९॥&#xA;मञ्जूषां स्थापयामास प्राह जयस्व मे धनम् ।&lt;br&gt;&#xA;कोटिराय! जितं त्वेतद् भाणवाणी ह्यभाषत ॥4.40.३०॥&#xA;अथ लक्षं सुवर्णानां रौप्याणां दशलक्षकम् ।&lt;br&gt;&#xA;स्थापयामास च कोटिरायः प्रसन्नमानसः ॥३१॥&#xA;भाणवाणी प्रचिक्षेप पाशान् जितमभाषत ।&lt;br&gt;&#xA;अथ रत्नान्युत्तमानि मौक्तिकान्युत्तमान्यपि ॥३२॥&#xA;पणे मुमोच च कोटिरायः कोटिसमानि वै ।&lt;br&gt;&#xA;कोटिमूल्यान् हीरकाँश्च पणे मुमोच स नृपः ॥३३॥&#xA;भाणवाणी न्यस्य पाशान् जितमित्यभ्यभाषत ।&lt;br&gt;&#xA;अथ राजा कोटिरायः स्वभूषाः स्वर्णनिर्मिताः ॥३४॥&#xA;रत्नहीरकनद्धाश्च कोट्यर्बुदादिमूल्यकाः ।&lt;br&gt;&#xA;अस्थापयत् पणे तत्र मणीनसङ्ख्यमूल्यकान् ॥३५॥&#xA;भाणवाण्याः प्रसङ्क्षिप्ताः पाशा देवात् पराङ्मुखाः ।&lt;br&gt;&#xA;कोटिरायजयार्थं वै पतिता हर्षमुत्तमम् ॥३६॥&#xA;सभाया जनयामासुर्महाश्चर्यमतर्कितम् ।&lt;br&gt;&#xA;भाणवाणी गता पराजयं कलावती ह्यपि ॥३७॥&#xA;राजा रायहरिर्यावज्जितवान् धनमुत्तमम् ।&lt;br&gt;&#xA;तत् सर्वं च स्वीयमन्यत् सर्वं पणे तु मण्डितम् ॥३८॥&#xA;पराजितवान् संशोकं प्राप्तवान् क्षणमित्यपि ।&lt;br&gt;&#xA;ततः स निजरत्नानि मणींश्च मौक्तिकान्यपि ॥३९॥&#xA;हीरकान् स्वर्णभूषाश्च मञ्जूषा रत्ननिर्मिताः ।&lt;br&gt;&#xA;रथं स्वर्णमयं दिव्यं चतुर्हस्तिसमन्वितम् ॥4.40.४०॥&#xA;ग्लहे संस्थाप्य चोवाच दीव्यभ्यनेन वै त्वया ।&lt;br&gt;&#xA;श्रुत्वा कोटिरयश्चापि पणे साभ्यधनं दधौ ॥४१ ॥&#xA;कोटिरायस्ततः पाशान् मुमोच विजयं गतः ।&lt;br&gt;&#xA;अथ रायहरिस्तत्र शतं दासी सुरूपिणीः ॥४२॥&#xA;सर्वाभरणसंशोभाः पणोऽमण्डयदुत्सुकः ।&lt;br&gt;&#xA;कोटिरयो न्यस्य पाशान् जिता इत्यभ्यभाषत ॥४३॥&#xA;अथ रायहरिस्तत्र सहस्रं दास्यकर्मिणः ।&lt;br&gt;&#xA;सर्वाभरणयुक्तांश्च ग्लहेऽमण्डयदुत्सुकः ॥४४॥&#xA;कोटिरयो न्यस्य पाशान् जिता इत्यभ्यभाषत ।&lt;br&gt;&#xA;अथ रायहरिर्नागान् सहस्रसङ्ख्यकोत्तमान् ॥४५॥&#xA;स्वर्णकूथाऽम्बालिकाढ्यान् हेममालान् सुदन्तिनः ।&lt;br&gt;&#xA;पणेऽन्यसत्तथा हस्तिनिकासहस्रमित्यपि ॥४६॥&#xA;कोटिरायो न्यस्य पाशान् जिता इत्यभ्यभाषत ।&lt;br&gt;&#xA;अथ रायहरिः स्वर्णरथान् सहस्रसङ्ख्यकान् ॥४७॥&#xA;स्वर्णदण्डान् स्वर्णरत्नमण्याढ्यान् दन्तियोजितान् ।&lt;br&gt;&#xA;ग्लहेऽमण्डपदेवापि सोत्साहः स्वर्णचक्रकान् ॥४८॥&#xA;कोटिरायो न्यस्य पाशान् जिता इत्यभ्यभाषत ।&lt;br&gt;&#xA;अथ रायहरिस्तत्र वाजिनश्चित्रचर्मिणः ॥४९॥&#xA;लक्षं वै सैन्धवाँस्तत्र ग्लहेऽमण्डयदुत्सुकः ।&lt;br&gt;&#xA;कोटिरायो न्यस्य पाशान् जिता इत्यभ्यभाषत ॥4.40.५०।&lt;br&gt;&#xA;अथ रायहरिस्तत्र नरवाहनकान्यपि ।&lt;br&gt;&#xA;कानकानि शिबिकाश्च स्वर्णहीरकनिर्मिताः ॥५ १ ॥&#xA;लक्षं ग्लहेऽमण्डयद्वै छत्रचामरशोभिताः ।&lt;br&gt;&#xA;कोटिरायो न्यस्य पाशान् जितमित्यभ्यभाषत ॥५२॥&#xA;अथ रायहरिस्तत्र दशसाहस्रसङ्ख्यकान् ।&lt;br&gt;&#xA;योद्धॄन् शस्त्रान्वितान् स्वर्णवर्मवेषसमन्वितान् ॥५३॥&#xA;ग्लहेऽमण्डयदेवापि सर्वाभरणभूषितान् ।&lt;br&gt;&#xA;कोटिरायो न्यस्य पाशान् जिता इत्यभ्यभाषत ॥५४॥&#xA;अथ रायहरिस्तत्र कोशान् दश सुवर्णकैः ।&lt;br&gt;&#xA;सम्भृतान् राज्यसर्वस्वानमण्डयद्रूपव्यर्थै ॥५५॥&#xA;कोटिरायो न्यस्य पाशान् जिता इत्यभ्य।&lt;br&gt;&#xA;अथ रायहरिः राज्यमन्दिराणि महान्ति च ॥५६॥&#xA;सौधान् शशाङ्कधवलान् ग्लहेऽभ्यमण्डयत्तदा ।&lt;br&gt;&#xA;कोटिरायो न्यस्य पाशान् जितानीत्यभ्यभाषत ॥५७॥&#xA;अथ रायहरिः राज्यं समस्तं चाप्यमण्डयत् ।&lt;br&gt;&#xA;अनेन मम राज्येन दीव्याम्यद्य त्वया सह ॥५८॥&#xA;त्वया प्रतिग्लहे किं वा न्यस्यते वद मे द्रुतम् ।&lt;br&gt;&#xA;इत्युक्तः सहसा कोटिरायो राज्यममण्डयत् ॥५९॥&#xA;अथ पाशान् मुमोचापि परावृत्तिं तदा ह्यगुः ।&lt;br&gt;&#xA;पराजयं दत्तवन्तः पाशा कोटिरयाय वै ॥4.40.६०॥&#xA;रायहरिर्जयं लब्ध्वा सभावन्द्यो बभूव ह ।&lt;br&gt;&#xA;अस्थापयद् ग्लहे तत्र भार्यां निजां दिनेश्वरीम् ॥६१ ॥&#xA;कोटिरायं तथा प्राह ग्लहे किं स्थाप्यते त्वया ।&lt;br&gt;&#xA;कोटिरायो निजां पत्नीं चन्द्रेश्वरीममण्डयत् ॥६२॥&#xA;भाणवाणी ततः पाशान् प्रचिक्षेप कलान्विता ।&lt;br&gt;&#xA;निकृत्याऽऽह जिता राज्ञी श्रीरायहरिणा त्विह ॥६३॥&#xA;सभायां प्रासरत् शोकः कोटिरायो विभार्यकः ।&lt;br&gt;&#xA;राज्यहीनः कृतश्चात्र भाणवाण्या ग्लहेऽन्तिमे ॥६४॥&#xA;चन्द्रेश्वरी तदा पातिव्रत्यधर्मपरायणा ।&lt;br&gt;&#xA;भाणवाणीं शशापैव परहस्ताऽघदुःखिता ॥६५॥&#xA;गलत्कुष्ठा भवशीघ्रं विचित्ता दुर्भगा तथा ।&lt;br&gt;&#xA;क्षयरोगवती चापि योनिरुग्णा सदा भव ॥६६॥&#xA;उन्मत्ता शूकरीतुल्या भव विष्ठादनी सदा ।&lt;br&gt;&#xA;अनेन वर्ष्मणा दुष्टे राज्ञा समं तु राक्षसी ॥६७॥&#xA;भव रायहरिणैव साकं दुष्टवनेऽनिशम् ।&lt;br&gt;&#xA;एवं शप्ता द्रुतं तत्र सभायां भाणवाणिका ॥६८॥&#xA;राजा रायहरिश्चापि तथाभावमवापतुः ।&lt;br&gt;&#xA;उत्थायोत्थाय सहसाऽकूर्दयतामुभौ तदा ॥६९॥&#xA;नग्नौ भूत्वा निजदन्तानदर्शयतामुद्व्रतौ ।&lt;br&gt;&#xA;एवं दृष्ट्वा समाजस्तौ शोकपरोऽभवत् तदा ॥4.40.७०॥&#xA;राज्यजयेऽपि तु बुद्धेः पराजये नु किं कृतम् ।&lt;br&gt;&#xA;द्रव्यजयेऽपि लज्जाया विगमेऽपि नु किं कृतम् ॥७१॥&#xA;सर्वजयेऽपि तु दुःखाऽजये तत्र नु किं कृतम् ।&lt;br&gt;&#xA;नारीजयेऽपि तद्वाक्याऽजये तत्र नु किं कृतम् ॥७२॥&#xA;अर्थजयेऽपि धर्मस्याऽजये तत्र नु किं कृतम् ।&lt;br&gt;&#xA;एवं तत्र समाजो वै तयोः कृते त्वभाषत ॥७३॥&#xA;पतिव्रतायाः शापोऽत्र भाणवाण्या जितो नहि ।&lt;br&gt;&#xA;जितो राजा जिता राज्ञी जितं राज्यं धनं गृहम् ॥७४॥&#xA;राज्ञ्यात्मा न जितस्तत्र सर्वं जितं तु निष्फलम् ।&lt;br&gt;&#xA;दिनेश्वरी तदा राज्ञी प्रार्थयच्चन्द्रिकेश्वरीम् ॥७५॥&#xA;मातः! राज्यं धनं सर्वं यद् ग्लहेऽत्र प्रमण्डितम् ।&lt;br&gt;&#xA;स्वामिना ते तवैवाऽस्तु पतिर्मे स्वस्थतामियात् ॥७६॥&#xA;भाणवाणी स्वस्थचित्ता भवत्वत्र सुखान्विता ।&lt;br&gt;&#xA;कृपां कुरु महाराज्ञि दास्यहं ते वदामि वै ॥७७॥&#xA;इत्युक्त्वा चरणौ धृत्वा सा रुरोद क्षणं तदा ।&lt;br&gt;&#xA;सती चन्द्रेश्वरीं प्राह शृणु त्वं हितमुत्तमम् ॥७८॥&#xA;दुरोदरं त्वस्य नाम दुष्टं फलं तदात्मनाम् ।&lt;br&gt;&#xA;अन्यतरस्य वा त्वन्यतमस्य सर्वनाशकम् ॥७९॥&#xA;आयतिं साम्प्रतभावं विनाशयति चोभयम् ।&lt;br&gt;&#xA;अक्षाः क्षयकरा लोके मुमूर्षूणां निपातिनः ॥4.40.८०॥&#xA;सतृष्णाश्च मदान्धाश्च ह्यपरिश्रमसम्पदः ।&lt;br&gt;&#xA;राजानो नैव जानन्ति कां दशां प्राप्नुमो ग्लहे ॥८ १ ॥&#xA;आत्मलाभः परो लाभो लाभश्च परमात्मनः ।&lt;br&gt;&#xA;अलाभो राज्यलाभादिश्चाऽस्थिरः सर्वदुःखकृत् ॥८२॥&#xA;भाणवाणी द्यूतपाणिः परनाशविनाशिनी ।&lt;br&gt;&#xA;स्वस्या नाशकरी चापि राज्ञो नाशविधायिनी ॥८३॥&#xA;अक्षैरनक्षितुल्यैः सा सर्वस्वं हरते सदा ।&lt;br&gt;&#xA;सर्वस्वजीविकाहन्त्री महापापप्रयोगिणी ॥८४॥&#xA;भुङ्क्ते पापफलं त्वद्य शापो निमित्तमात्रकम् ।&lt;br&gt;&#xA;राजाऽपि द्यूतिनीसङ्गी फलं भुङ्क्ते स्वकर्मजम् ॥८८॥&#xA;शापो मे न निवृत्तः स्यात् किन्तु राज्यं पतिर्मम ।&lt;br&gt;&#xA;सर्वं कुर्याच्छनैः स्वास्थ्यं पत्युस्ते सम्भविष्यति ॥८६॥&#xA;राज्यं ततोऽर्धभागेन स्वामिनस्ते भविष्यति ।&lt;br&gt;&#xA;त्वं स्वसा मे न वै दासी प्रसन्नाऽस्मि सुखं भवेत् ॥८७॥&#xA;इत्युक्ता सा तथा मेने सर्वं राज्यं सतीकरे ।&lt;br&gt;&#xA;ददौ दीनेश्वरी देवी पत्युर्हिताय सर्वथा ॥८८॥&#xA;चन्द्रेश्वरी सती दिनेश्वरीं मेनेऽतिभावतः ।&lt;br&gt;&#xA;चन्द्रेश्वर्याः पतिः कोटिरायो मेने नृपं बहु ॥८९॥&#xA;बहुभावेन सततं कुर्वन् राज्यं समस्तकम् ।&lt;br&gt;&#xA;रायहरिं समैच्छत् स शीघ्रं तु सुखिनं सदा ॥4.40.९०॥&#xA;शापनिवारणं स्वास्थ्यं त्वरितं तु यथा भवेत् ।&lt;br&gt;&#xA;तथोपायान् समपृच्छद् दैविभ्यस्तेऽवदँस्ततः ॥९ १ ॥&#xA;सतां सेवासमं नास्ति साधनं दुःखवारकम् ।&lt;br&gt;&#xA;साधवः खलु सम्पूज्याः स्मर्तव्या विपदां हराः ॥९२॥&#xA;तोषणीयाः सर्वदानैर्विघ्नानां नाशकारिणः ।&lt;br&gt;&#xA;सर्वसौभाग्यदाश्चापि भाग्योत्तमत्वकारिणः ॥९३॥&#xA;सत्सङ्गः सर्वदा कार्यः साधुसङ्गप्रदः शुभः ।&lt;br&gt;&#xA;लक्ष्मीनारायणसंहिता या दिव्याऽस्ति भूतले ॥९४॥&#xA;तत्कथावाचनं वर्षपर्यन्तं योजयत्विह ।&lt;br&gt;&#xA;तत्राऽऽमन्त्रणमासाद्य त्वायास्यन्ति हि साधवः ॥९५॥&#xA;साध्व्योऽपि योगिनश्चापि महाशीर्वादयोजिनः ।&lt;br&gt;&#xA;तेषां कृपांऽशतः सर्वं स्वास्थ्यं सुष्ठु भविष्यति ॥९६॥&#xA;इति दैविजनैरुक्ते कोटिरायो नृपस्ततः ।&lt;br&gt;&#xA;कारयामास वै श्रेष्ठं सभामण्डपमुत्तमम् ॥९७॥&#xA;विष्णुमूर्तिं श्रिया युक्तां स्वर्णमयीं सुशोभनाम् ।&lt;br&gt;&#xA;वेदिकां होमलाभार्थं कारयामास चोत्तमाम् ॥९८॥&#xA;रसशाला वासशालाः कथाशालां व्यधात्तदा ।&lt;br&gt;&#xA;समाह्वयत् संहिताज्ञान् त्वश्वपट्टसरोवरात् ॥९९॥&#xA;विमानेनाऽऽययुः सन्तः संहिताज्ञास्तु वैष्णवाः ।&lt;br&gt;&#xA;सौराष्ट्रतीर्थरूपास्ते पावनाः पावका इव ॥4.40.१० ०॥&#xA;अवतेरुर्मण्डपाग्रे दिव्यदृष्ट्या विमानिनः ।&lt;br&gt;&#xA;जयकारं प्रकुर्वन्तः श्रीपतेः परमात्मनः ॥१०१ ॥&#xA;सिन्धुतुल्या संहिताऽपि लक्ष्मीनारायणाऽभिधा ।&lt;br&gt;&#xA;पञ्चविंशतिसाहस्राऽधिकलक्षाभिसङ्ख्यया ॥१० २॥&#xA;श्लोकानां राजमाना सा साधुभिः सह चाययौ ।&lt;br&gt;&#xA;लक्ष्मीतुल्या स्वरूपेणात्मना सरस्वतीसमा ॥१ ०३॥&#xA;विज्ञानेन समा वैदैश्चमत्कारे रमासमा ।&lt;br&gt;&#xA;मोक्षणे श्रीकृष्णनारायणतुल्या सुशोभना ॥१ ०४॥&#xA;शैत्ये प्रभान्विता त्यागे पार्वतीशासमा शुभा ।&lt;br&gt;&#xA;सर्वाभरणशोभाढ्या पुरुषार्थसमन्विता ॥१ ०५॥&#xA;आययौ सा विमानेन श्रेयसे सर्वदेहिनाम् ।&lt;br&gt;&#xA;बद्रिके यत्र सन्तो मे तत्राऽहं साधुवल्लभः ॥१ ०६॥&#xA;तत्र लक्ष्मीः संहिता च ललिता मञ्जुला जया ।&lt;br&gt;&#xA;सुगुणा हंसिका राधा विराजन्ते न संशयः ॥१ ०७॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने सिन्धुनदीप्रदेशानां नृपयोर्द्यूतखेलने सर्वस्वापहरणे पतिव्रतायाः शापेन उन्मत्ततां गतयोर्भाणवाणीरायहरिनृपयोः श्रेयसे श्रीलक्ष्मीनारायणसंहितायाः कथाप्रस्तावेऽश्वपट्टसरोवरात् साधूनामागमनमित्यादिनिरूपणनामा चत्वारिंशोऽध्यायः ॥४० ॥&lt;/p&gt;</description>
    </item>
    <item>
      <title>०४१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/041/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/041/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये तत्र शर्कराख्ये सुपत्तने ।&lt;br&gt;&#xA;रायहरेर्मन्दिरे तु महोद्यानसुमण्डिते ॥१ ॥&#xA;कथाशालास्थले पारायणं वत्सरवर्तनम् ।&lt;br&gt;&#xA;कोटिरायो नृपो रायहरेः श्रेयोऽभिलब्धये ॥२ ॥&#xA;योजयामास वै स मासे त्वाषाढैकादशीदिने ।&lt;br&gt;&#xA;आदितश्चाह्वयामास दूतैः साधूँश्च भूसुरान् ॥३ ॥&#xA;व्यासान् प्रपाठकाँश्चापि जापकाँश्च सहस्रशः ।&lt;br&gt;&#xA;आययुः सर्वतः सन्तो विप्राः साध्व्यश्च वैष्णवाः ॥४ ॥&#xA;स्वप्रकाशो हि भगवान् मुख्यवक्ताऽभवत्तदा ।&lt;br&gt;&#xA;लोमशश्च मुनिस्तत्र गुरुः पूजाकरोऽभवत् ॥५ ॥&#xA;अन्ये सौराष्ट्रदेशीया आजनाभाश्च पूर्वजाः ।&lt;br&gt;&#xA;प्राचीनब्रह्मभूमिस्था राशियानोद्भवास्तथा ॥६ ॥&#xA;परीप्रदेशजाश्चापि तथाऽमरीप्रदेशजाः ।&lt;br&gt;&#xA;अब्रिक्तादिप्रदेशोत्थाः सन्तो विप्राः समाययुः ॥७ ॥&#xA;उष्ट्रप्रदेशजाताश्चाप्यारार्त्रिकोत्थाश्च साधवः ।&lt;br&gt;&#xA;द्वीपोपद्वीपजाश्चाद्रिवनारण्यसमुद्रजाः ॥८ ॥&#xA;संहितारसवेत्तारः सन्तस्तत्र समाययुः ।&lt;br&gt;&#xA;साध्व्यश्च साङ्ख्ययोगिन्यो मुक्तानिकाः समाययुः ॥९ ॥&#xA;ऋषयो मुनयो विप्रा विद्वांसस्तत्र चाययुः ।&lt;br&gt;&#xA;आमन्त्रिताः सर्वभुवां वैष्णवा लक्षकोटयः ॥4.41.१० ॥&#xA;चातुर्मास्ये व्रते पारायणे तथा विशेषतः ।&lt;br&gt;&#xA;वार्षिके वृषनिष्पाद्ये चाययुर्ब्रह्मवित्तमाः ॥११ ॥&#xA;तेषां कृते समस्तानां राज्यप्रासादभूतयः ।&lt;br&gt;&#xA;अर्पिताः स्वागतसौख्यभोगवासार्थमुत्तमाः ॥१ २॥&#xA;यथा राजर्द्धयो राजभोग्यास्तथा तु भूसुरैः ।&lt;br&gt;&#xA;अविशेषेण भोग्या वै ह्यासन् बद्रीप्रिये तदा ॥१ ३॥&#xA;घृतकुल्या दधिकुल्या रसकुल्या सशर्कराः ।&lt;br&gt;&#xA;मधुकुल्याः पयःकुल्याः पानकुल्याः सहस्रशः ॥१४॥&#xA;सिन्धुसरित्तटे तत्र निर्मिता दीर्घवाहिकाः ।&lt;br&gt;&#xA;विशाला भोज्यशालाश्च दिवानिशं प्रवर्तिताः ॥१५९॥&#xA;पानभोजनदायिन्यो दास्यो दासाश्च लक्षशः ।&lt;br&gt;&#xA;यावद्द्रव्याणि तु पणे न्यस्तानि विजितान्यपि ॥१६॥&#xA;उभाभ्यां तु नृपाभ्यां वै तानि यज्ञार्थमेव ह ।&lt;br&gt;&#xA;अर्पितानि व्ययार्थं वै कोटिरायेण सर्वथा ॥१७॥&#xA;महासौधे पूरितोऽस्ति रायहरिर्नृपस्तदा ।&lt;br&gt;&#xA;उन्मत्तो राक्षसो यद्वद् भाणवाणी तथाविधा ॥१८॥&#xA;सर्वे पश्यन्ति राजानं शापदग्धं विचित्तकम् ।&lt;br&gt;&#xA;भाणवाणीं सर्वनाशकरीं दुरोदरोदराम् ॥१९॥&#xA;शापदग्धां तथोन्मत्तां व्यपश्यन्ति जनास्तदा ।&lt;br&gt;&#xA;एतयोः श्रेयसे पारायणं प्रजायते त्विति ॥4.41.२०॥&#xA;वदन्ति दर्शकास्तत्र शंसन्ति चन्द्रिकेश्वरीम् ।&lt;br&gt;&#xA;पतिव्रतां महासाध्वीं पश्यन्ति च नमन्ति ताम् ॥२ १ ॥&#xA;महाश्चर्यपरा लोकाः कोटिशो वैष्णवास्तदा ।&lt;br&gt;&#xA;खानपाननिवासस्वागताद्यैः परितोषिताः ॥२२॥&#xA;आषाढैकादशीप्रातःकाले सभास्थले ययुः ।&lt;br&gt;&#xA;मण्डपं तु विशालं योजितं स्वर्णसुरूपिणम् ॥२३॥&#xA;व्यपश्यन् चाऽपरं स्वर्गं सुधर्मां वा सभामिव ।&lt;br&gt;&#xA;विमानमिव तत्राऽऽसीद् व्यासासनं महत्तमम् ॥२४॥&#xA;स्वर्णहीरकसन्नद्धं स्वर्णतोरणमण्डितम् ।&lt;br&gt;&#xA;वितानचन्द्रभास्वच्च बहुमौक्तिकसम्भृतम् ॥२५॥&#xA;पुष्पहारादिभिः शृङ्गारितं हंसादिराजितम् ।&lt;br&gt;&#xA;पताकिकाध्वजव्याप्तं हारतोरणकोज्ज्वलम् ॥२६॥&#xA;मृदुगेन्दुकपार्श्वध्रपृष्ठध्रादिसमन्वितम् ।&lt;br&gt;&#xA;दर्पणाद्यैश्चित्तहरं स्वर्णवस्त्रादिभूषितम् ॥२७॥&#xA;स्वर्णकदलीसंस्तम्भं संहितापट्टकान्वितम् ॥२८॥&#xA;पूजासामग्रिकापात्रसर्वोपचारसंहितम् ।&lt;br&gt;&#xA;कृत्रचामरवेत्राद्यैरलङ्कृतजनैर्युतम् ॥२९॥&#xA;विप्रैः सद्भिश्चाक्षताद्यैः पुष्पहारैः प्रवर्धितम् ।&lt;br&gt;&#xA;व्यासासने तत्र विप्रः स्वप्रकाशपरायणः ॥4.41.३ ०॥&#xA;संहिताया मुख्यवक्ता निषसाद शुभे क्षणे ।&lt;br&gt;&#xA;तदा वाद्यान्यवाद्यन्त जयशब्दास्तथाऽभवन् ॥३१ ॥&#xA;संहिता पट्टके न्यस्ता पूजिता पारमेश्वरी ।&lt;br&gt;&#xA;लोमशेन महामुक्तवर्येण बद्रिके तदा ॥३२।&lt;br&gt;&#xA;लक्ष्मीदेवी स्वयं साक्षात् संहितायां व्यदृश्यत ।&lt;br&gt;&#xA;दिव्या प्रसन्नवदना सर्वतेजोभिवर्धिता ॥३३॥&#xA;सर्वालङ्कारशृङ्गारशोभाढ्या सुमनोहरा ।&lt;br&gt;&#xA;नारायणं हृद्ये स्वे दधाना ज्ञानसागरा ॥३४॥&#xA;अथ नारायणकृष्णस्तदा तस्मिँस्तु वक्तरि ।&lt;br&gt;&#xA;व्यदृश्यत चतुर्बाहुः स्वप्रकाशपरायने ॥३५॥&#xA;सर्वशोभाकरः कृष्णनारायणः प्रमेश्वरः ।&lt;br&gt;&#xA;माणिकीललिताराधारमाश्रीमाधवीप्रियाः ॥३६॥&#xA;सर्वास्तदाऽभवन् पार्श्वे पूजापात्रादिधारिकाः ।&lt;br&gt;&#xA;मुक्ता मुक्तानिकाश्चासँस्तदा तत्सन्निधौ शुभाः ॥३७॥&#xA;विप्राश्च मुनयः सन्तः साधवश्च महर्षयः ।&lt;br&gt;&#xA;सुरा देव्यश्च तीर्थानि तत्र त्वासन्नुपस्थिताः ॥३८॥&#xA;पौरुषेण तु सूक्तेन श्रीसूक्तेन तथा तदा ।&lt;br&gt;&#xA;नारायणेन सूक्तेन देवीसूक्तेन वैदिकैः ॥३९॥&#xA;मन्त्रैः पूजां संहितायास्तथा व्यासस्य लोमशः ।&lt;br&gt;&#xA;अकरोद् विधिना तत्राऽऽरार्त्रिकं कोटिराजकः ॥4.41.४०॥&#xA;अकरोच्चन्दनपुष्पाक्षताम्बरसुवर्णकैः ।&lt;br&gt;&#xA;धनैस्तथोपचारैश्च गन्धिसारादिभिः फलैः ॥४१॥&#xA;मङ्गलं वाचयामास महाशीर्वादपूर्वकम् ।&lt;br&gt;&#xA;सङ्कल्पं कारयामास लोमशः श्रेयसे तयोः ॥४२॥&#xA;कथाश्रवणमग्नाश्चोपतस्थिरे क्षणेऽत्र च ।&lt;br&gt;&#xA;सभा पूर्णाऽभवल्लक्षलक्षलक्षाधिमानवैः ॥४३॥&#xA;स्वप्रकाशोऽपि भगवान् शिष्यः श्रीपरमात्मनः ।&lt;br&gt;&#xA;अनादिश्रीकृष्णनारायणस्य मङ्गलं व्यधात् ॥४४॥&#xA;श्रीमद्ब्रह्मपुराधिपोऽक्षरपतिः सर्वावतारेश्वरो,&lt;br&gt;&#xA;मुक्तब्रह्मनिषेवितांऽघ्रियुगलो राधारमेशेश्वरः ।&lt;br&gt;&#xA;यश्चाऽसङ्ख्यनरायणाधिवसतिः श्रीकृष्णकृष्णेश्वरः,&lt;br&gt;&#xA;सोऽयं कृष्णनरायणोऽस्तु सुखदः सौराष्ट्रधामेश्वरः ॥४५॥&#xA;यः पृथ्व्यां विचरन् पुरा क्षितिभृतामोक्षप्रमोदावहो,&lt;br&gt;&#xA;दैत्यानां विलयङ्करोऽर्बुदसतीसाध्वीभुजाधारकः ।&lt;br&gt;&#xA;जीवानां नरयोषितामघहरः श्रेयोविधाताऽऽत्मनां,&lt;br&gt;&#xA;सोऽयं कुङ्कुमवापिकाऽक्षररविः श्रीसंहितादैवतम् ॥४६॥&#xA;नत्वा तं परमात्मानं लक्ष्मीनारायणात्मकम् ।&lt;br&gt;&#xA;तद्विज्ञानमयं शास्त्रं श्रावयिष्यामि मोक्षदम् ॥४७॥&#xA;अनादिश्रीकृष्णनारायणोऽस्तु हृदये सदा ।&lt;br&gt;&#xA;कथासु जायमानासु मोक्षदो भक्तवल्लभः ॥४८॥&#xA;परब्रह्म नमस्कृत्य कृष्णनारायणं हरिम् ।&lt;br&gt;&#xA;कम्भराश्रीं च गोपालं नत्वा जयं समुच्चरेत् ॥४९॥&#xA;स्मरामि परमात्मानं नमामि वल्लभम्प्रभुम् ।&lt;br&gt;&#xA;निर्दिशामि हरेर्भक्तिं शंसामि सेवनं सताम् ॥4.41.५०॥&#xA;इत्येवं बद्रिके कृत्वा मङ्गलं बीजसम्भृतम् ।&lt;br&gt;&#xA;लक्ष्मीनारायणसंहितायाः कथामवाचयत् ॥५१ ॥&#xA;तदा देवा मानवाश्च परेऽपि देहिनः खलु ।&lt;br&gt;&#xA;अनादिश्रीकृष्णनारायणध्यानार्थिनोऽभवन् ॥५२॥&#xA;कृष्णमूर्तौ कथामूतौ दत्तध्यानास्तदाऽभवन् ।&lt;br&gt;&#xA;कथासारं पपुस्तत्र सङ्क्षेपाद् विस्तरादपि ॥५३॥&#xA;प्रत्यहं तु कथान्ते ते कुर्वन्ति परमात्मनः ।&lt;br&gt;&#xA;&amp;lsquo;हरेकृष्ण बालकृष्ण हरिनारायण प्रभो ॥५४॥&#xA;अनादिश्रीकृष्णनारायण मोक्षप्रदप्रभो ।&lt;br&gt;&#xA;नामसङ्कीर्तनं त्वेवं समस्ता वाद्यसङ्गताः ॥५५॥&#xA;तालिकाभिर्नृत्यगीतैर्भजनं चक्रिरे मुदा ।&lt;br&gt;&#xA;कथान्ते जायते त्वारार्त्रिकं नैवेद्यमुत्तमम् ॥५६॥&#xA;पूजा व्यासस्य तत्रैव जायते प्रत्यहं शुभा ।&lt;br&gt;&#xA;जापका भूसुराद्याश्च जयन्ति परमेश्वरम् ॥५७॥&#xA;सायं होमः सदा तत्र प्रज्वायतेऽनलप्रभौ ।&lt;br&gt;&#xA;प्राघूणिकाननेष्वत्र मिष्टहोमा भवन्ति च ॥५८॥&#xA;दुग्धापानानि देवानां हवनानि भवन्ति च ।&lt;br&gt;&#xA;भूसुराणां सतां भोज्यं दुग्धसारादि चामृतम् ॥५९॥&#xA;सर्वेषां देहिनां तत्र भेदभावो न विद्यते ।&lt;br&gt;&#xA;यद्देवानां नृपाणां चर्षीणां तत् सर्वदेहिनाम् ॥4.41.६०॥&#xA;प्रत्यहं भक्ष्यभोज्यादि खानपानादि सदृशम् ।&lt;br&gt;&#xA;कथा प्रजायते प्रातस्तथा सायं तु सर्वदा ॥६१ ॥&#xA;आरार्त्रिकं समाप्तौ च प्रत्यहं पूजनादिकम् ।&lt;br&gt;&#xA;अनादिश्रीकृष्णनामधुन्यं प्रजायतेऽनिशम् ॥६२॥&#xA;वितरणं प्रसादानां भोजनानां प्रदानकम् ।&lt;br&gt;&#xA;सुवर्णादिप्रदानानां चार्पणं प्रत्यहं तदा ॥६३॥&#xA;एवं समुत्सवो जातो बद्रिके संहितात्मकः ।&lt;br&gt;&#xA;लक्षशो मानवा ज्ञानामृतं पीत्वा तु पावनाः ॥६४॥&#xA;भूत्वा भूत्वा महाभागवता भवन्ति तत्र वै ।&lt;br&gt;&#xA;ओन्नमः श्रीकृष्णनारायणाय पतये स्वाहा&amp;rsquo; ॥६५॥&#xA;इतिमन्त्रप्रदानं च करोति लोमशो मुनिः ।&lt;br&gt;&#xA;आश्चर्याणि कथायां तु विचित्राणि भवन्त्यपि ॥६६॥&#xA;विमानानि सुराणां वै श्रवणार्थं तदाऽम्बरे ।&lt;br&gt;&#xA;समागत्याऽवतिष्ठन्ति पुष्पचन्दनवर्षणम् ॥६७॥&#xA;कृत्वा प्रयान्ति सततं स्वर्गं स्वर्गागतानि वै ।&lt;br&gt;&#xA;अदृश्या दिव्यदेहाश्च तीर्थर्षियोगिनस्तदा ॥६८॥&#xA;आगत्याऽऽकर्ण्य खे स्थित्वा नीत्वा यान्ति प्रसादकम् ।&lt;br&gt;&#xA;वाद्यानि देवलोकानां गन्धर्वाणां च गीतयः ॥६९॥&#xA;अप्सरसां गीतिकाश्च नर्तनं वारयोषितम् ।&lt;br&gt;&#xA;साध्वीनां भजनं घोषा विप्रवेदोद्भवास्तदा ॥4.41.७०॥&#xA;उत्सवान्ते प्रजायन्ते प्रत्यहं व्याससेवनम् ।&lt;br&gt;&#xA;गुरूणां सेवनं साधुवर्गाणां पूजनादिकम् ॥७१ ॥&#xA;स्वागतं त्वागतानां विगतानां मानपूजनम् ।&lt;br&gt;&#xA;मधुपर्को नूतनानां प्राचीनानां तु दक्षिणाः ॥७२॥&#xA;दीयन्ते प्रत्यहं तत्राऽनाथादीनां यथेष्टकम् ।&lt;br&gt;&#xA;प्रेता आगत्य शृण्वन्ति कथां परमपावनीम् ॥७३॥&#xA;प्रसादं सम्प्रगृह्णन्ति यान्ति मोक्षपदं ततः ।&lt;br&gt;&#xA;विमानैस्ते प्रयान्त्येव कथयित्वा ह्युदन्तकम् ॥७४॥&#xA;अहं भोग्यं सिन्धुजानां तदा श्रीबद्रिके परम् ।&lt;br&gt;&#xA;महाभागवताः सन्तो राजन्ते यत्र वैष्णवाः ॥७५॥&#xA;लक्ष्मीनारायणसंहितायाः कथा भवन्ति च ।&lt;br&gt;&#xA;प्रवर्तन्ते हरेर्लीलाज्ञानधर्मयुताः कथाः ॥७६॥&#xA;संहितातीर्थमत्रेदं ख्यातं तर्ह्यभवत्ततः ।&lt;br&gt;&#xA;भाणवाणी रायहरिः शृणुतः प्रत्यहं कथाः ॥७७॥&#xA;भुञ्जाते च प्रसादौ तौ पिबतश्च जलामृतम् ।&lt;br&gt;&#xA;पापप्रक्षालनं प्रजायते शनैः कथामृतैः ॥७८॥&#xA;कथाश्रवणयोगेन जायते त्वात्मशोधनम् ।&lt;br&gt;&#xA;सतामाशीर्वादलाभैर्जायते शापमोक्षणम् ॥७९॥&#xA;एवं शुद्धिः शनैर्जाता चातुर्मास्ये विशेषतः ।&lt;br&gt;&#xA;व्रतदानफलानां चार्पणं कृतं कुटुम्बिभिः ॥4.41.८० ॥&#xA;तत्पुण्येन तयोः स्वास्थ्यं शनैः शनैरुदैच्छुभम् ।&lt;br&gt;&#xA;कथायां वर्तमानायामूर्जमासः समाययौ ॥८ १॥&#xA;कृष्णाष्टम्यां बालकृष्णजन्मजयन्तिकोत्सवम् ।&lt;br&gt;&#xA;चक्रुर्नृपाः प्रजाश्चापि महीमाना नराः स्त्रियः ॥८२॥&#xA;महर्षयस्तथा देवा मानवाः साधवस्तथा ।&lt;br&gt;&#xA;साध्यो विप्रा वैदिकाश्च प्रचक्रुस्ते महोत्सवम् ॥८३॥&#xA;षष्ठ्यां नृपः कोटिरायः परिमेयपुरःसरः ।&lt;br&gt;&#xA;प्राप्य पत्रं लोमशर्षेः श्रीकृष्णाऽऽनयनाय सः ॥८४॥&#xA;अनादिश्रीकृष्णनारायणं श्रीपरमेश्वरम् ।&lt;br&gt;&#xA;कुङ्कुमवापिकातीर्थं सौराष्ट्रे व्योमवर्त्मना ॥८५॥&#xA;विमानेनाऽऽययौ कृष्णनारायणालयान्तिकम् ।&lt;br&gt;&#xA;अवातरन्मन्दिराग्रे बालकृष्णं विलोकितुम् ॥८६ ॥&#xA;पूजयितुं तथाऽऽमन्त्रयितुं कृष्णाऽग्रतोऽभवत् ।&lt;br&gt;&#xA;कृताञ्जलिः कृतपूजः स्वागतं प्राप्य दर्शनम् ॥८७॥&#xA;मोदं प्राप्य श्रीहरये हृदयं प्रसमर्प्य च ।&lt;br&gt;&#xA;सर्वं निवेदयामास प्रार्थयामास कारणम् ॥८८॥&#xA;जन्मजयन्ती भगवन्नेकविंशतिका शुभा ।&lt;br&gt;&#xA;आगत्य सिन्धुजान् देशान्. शर्करानगरान्तिके ॥८९॥&#xA;संहितामण्डपे कार्या स्वयं भगवता प्रभो ।&lt;br&gt;&#xA;कृपया नेतुमायातः श्वो गतिस्तत्र रोचते ॥4.41.९०॥&#xA;सप्तम्यां शर्कराभूमौ मध्यन्दिने समागमः ।&lt;br&gt;&#xA;कर्तव्यो भवता तत्र महास्वागतमुत्तमम् ॥९ १॥&#xA;भविता भगवँस्तस्मादागन्तव्यं कृपालुना ।&lt;br&gt;&#xA;हरिः प्राह शुभं भूयादागन्ता ओमिति द्रुतम् ॥९२॥&#xA;राजा रात्रौ तु विश्रामं जग्राह तीर्थमाचरन् ।&lt;br&gt;&#xA;प्रातः सज्जो बभूवाऽपि कृष्णनारायणाज्ञया ॥९३॥&#xA;माता पिता ऋषयश्च सन्तः सज्जास्ततोऽभवन् ।&lt;br&gt;&#xA;विधाय स्वं द्विधा रूपं विमानं चारुरोह वै ॥९४॥&#xA;विमानस्थाः समस्तास्ते द्वेधा कृताः परात्मना ।&lt;br&gt;&#xA;विमानं प्रययौ तूर्णं चाम्बरेण तु बद्रिके ॥९५॥&#xA;सिन्धुदेशं समप्रापच्छ्रीमत्कृष्णनरायणः ।&lt;br&gt;&#xA;द्वितीयेन स्वरूपेण कुङ्कुमवापिकास्थितः ॥९६॥&#xA;जन्माऽहोत्सवलाभार्थं स्वगृहे श्रीहरिं स्वयम् ।&lt;br&gt;&#xA;आगतानां मनस्तुष्ट्यै कुङ्कुमवापिकास्थितः ॥९७॥&#xA;सिन्धुजानां मनस्तुष्ट्यै सिन्धुदेशं गतोऽपि च ।&lt;br&gt;&#xA;एवं श्रीमद्बालकृष्णः सिन्धुतीरमवातरत् ॥९८॥&#xA;सूर्यभास्वद्विमानं तत् पूजितं प्रथमं जनैः ।&lt;br&gt;&#xA;हरिर्नियेत् विमानाच्च जयशब्दैः प्रपूजितः ॥९९॥&#xA;नेत्रार्पणैर्हर्षनादैरक्षतैः कुसुमैः शुभैः ।&lt;br&gt;&#xA;पूजितश्चन्दनाद्यैश्च पुष्पहारैः प्रपूजितः ॥4.41.१०० ॥&#xA;लाजाभिर्वर्धितश्चापि कराञ्जलिभिरर्चितः ।&lt;br&gt;&#xA;हार्दैर्भावैरिङ्गितैश्च निजनाथौकृतो जनैः ॥१०१ ॥&#xA;प्रतिकृतिसहस्रात्मा छायामूर्तिः कृतो हरिः ।&lt;br&gt;&#xA;नारीभिश्च नरैः कृष्णः प्रतिबिम्बित आत्मसु ॥१ ०२॥&#xA;अथ कृष्णो ययौ कोटिरायदर्शितमन्दिरम् ।&lt;br&gt;&#xA;लोमशाद्याः प्रणेमुस्तं पुपूजुः स्वागतादिभिः ॥१० ३॥&#xA;जलपानं ददुश्चापि चन्द्रेश्वरी महासती ।&lt;br&gt;&#xA;चन्द्रकं कौङ्कुमं चाप्यक्षतैर्युक्तं चकार सा ॥१ ०४॥&#xA;पुष्पमालां ददौ कण्ठे कृष्णस्य चन्द्रिकेश्वरी ।&lt;br&gt;&#xA;दिनेश्वरी हरेस्तत्र पादप्रक्षालनादिभिः ॥१ ०५॥&#xA;सम्मानमाचरत् पूजां व्यधाद् भावभरा तदा ।&lt;br&gt;&#xA;अन्येऽपि श्रीहरेर्लोका देवाः प्रजाजना अपि ॥१०६ ॥&#xA;महर्षयश्च ऋषयो व्यधुः पूजां हरेस्तदा ।&lt;br&gt;&#xA;ययुः सर्वे कुशलं वै पृष्टाः स्वस्वनिकेतनम् ॥१ ०७॥&#xA;कृष्णनारायणस्तत्र विश्रान्तिमाप वै क्षणम् ।&lt;br&gt;&#xA;बद्रिके सर्वतस्तत्र परानन्दो व्यवर्तत ॥१ ०८॥&#xA;इति श्रीलक्ष्मीनारायणौयसंहितायां चतुर्थे तिष्यसन्ताने शर्करानगरे संहिताकथारम्भे सर्वलोकवासिनां तथा जन्मजयन्त्यां श्रीकृष्णनारायणस्य चागमः स्वागतादिकं चेत्यादिनिरूपण-&lt;br&gt;&#xA;नामैकचत्वारिंशोऽध्यायः ॥४१ ॥&lt;/p&gt;</description>
    </item>
    <item>
      <title>०४२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/042/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/042/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि ततस्तत्र महोत्सवे ।&lt;br&gt;&#xA;सप्तम्यां श्रीहरेर्दर्शनार्थं संसन्महत्यभूत् ॥१ ॥&#xA;दिव्ये गजासने रम्ये स्वर्णरत्नादिभास्वति ।&lt;br&gt;&#xA;उच्चैरुच्चतमे कृष्णो न्यषीदद् दिव्यविग्रहः ॥२ ॥&#xA;लक्षलक्षातिलक्षाणां मानवानां हि गोचरः ।&lt;br&gt;&#xA;महासनेऽभवत् कृष्णनारायणोऽर्कवत्तदा ॥३ ॥&#xA;दिव्यतेजोऽम्बारयुक्तो दिव्यैश्वर्यप्रतापवान् ।&lt;br&gt;&#xA;असीमाऽनवधिप्रागल्भ्यौदार्यौज्ज्वल्यमण्डितः ॥४ ॥&#xA;तादृक्सौष्ठवमाधुर्यलावण्यहास्यशोभितः ।&lt;br&gt;&#xA;तादृक्सौन्दर्यसाद्रूप्याऽऽकर्षणाऽऽनन्दपूरितः ॥५ ॥&#xA;तादृग्यौवनगाम्भीर्यवीर्यबलविराजितः ।&lt;br&gt;&#xA;तादृक्कृपादयास्नेहप्रेमाऽनुग्रहवर्षकः ॥६ ॥&#xA;कोटिकामप्रमोहाढ्यसौष्ठवघट्टनात्मकः ।&lt;br&gt;&#xA;व्यद्योतताऽक्षरधाम्ना तेजसा मूर्छनाकरः ॥७ ॥&#xA;नरनारीहृदयस्थोऽन्तरात्मा नेत्रगोचरः ।&lt;br&gt;&#xA;सर्वावतारभगवान् तदानीं कृपयाऽभवत् ॥८ ॥&#xA;पूजितो वन्दितः सर्वैः स्वागतं तु नवं नवम् ।&lt;br&gt;&#xA;कृतं लोकैर्भक्तवर्गैरासायं परमात्मनः ॥९ ॥&#xA;हरिश्चोपादिदेशापि कृपात्मकं तु संसदि ।&lt;br&gt;&#xA;निजार्थकृतसर्वस्वभक्तेभ्योऽनुग्रहेण वै ॥4.42.१ ०॥&#xA;सर्वे भवन्तु सुखिनो दर्शनान्मम देहिनः ।&lt;br&gt;&#xA;भवतां सुखलाभार्थं समागतोऽस्म्यनुग्रहात् ॥११ ॥&#xA;परे धाम्न्यक्षरे लोके दिव्योऽहं प्रभवामि यः ।&lt;br&gt;&#xA;सर्वावतारधर्ता श्रीपतिः श्रीपुरुषोत्तमः ॥१२॥&#xA;सर्वेश्वरनियन्ता च सर्वशक्तिपतिः प्रभुः ।&lt;br&gt;&#xA;सर्वसिद्धर्षिपित्रॄणां सुराणां दैवतं परम् ॥१ ३॥&#xA;अन्तरात्मा कालमायामहापुरुषशासकः ।&lt;br&gt;&#xA;सोहमेव भवाम्यत्र बालकृष्णो भवादृशः ॥१४॥&#xA;मम योगं गता ये ये ते धामाऽक्षरं ययुः ।&lt;br&gt;&#xA;वासुदेवा असङ्ख्याता नारायणा ह्यसीमकाः ॥१५॥&#xA;श्रीकृष्णाश्चाप्यसङ्ख्याता विष्णवोऽसङ्ख्यमूर्तयः ।&lt;br&gt;&#xA;रामा नरेश्वराः सिद्धेश्वराश्चाप्यतिसङ्ख्यकाः ॥१ ६॥&#xA;मम योगेन जायन्ते क्लृप्ता वांऽशोद्भवा मम ।&lt;br&gt;&#xA;मत्स्वरूपा मत्तादात्म्या मदभिन्ना भवन्ति ते ॥१७॥&#xA;मामाश्रित्य समस्तासु सृष्टिषु पारमेश्वराः ।&lt;br&gt;&#xA;निष्पद्यन्तेऽनन्तशक्तिधरा मत्कृपया हि ते ॥१८॥&#xA;सोऽहं समस्तसृष्टीनां कृपाकटाक्षपावनः ।&lt;br&gt;&#xA;गोचरोऽस्मि भवतां चाऽवतारी पुरुषोत्तमः ॥१ ९॥&#xA;संहितायाः कथां येऽत्र शृण्वन्ति संस्मरन्त्यपि ।&lt;br&gt;&#xA;तेषामहं समुद्धर्ता मायासंसारवारिधेः ॥4.42.२०॥&#xA;ये मां श्रीमत्कृष्णनारायणेति सम्भजन्ति वै ।&lt;br&gt;&#xA;तान् मत्वाऽहं निजान् भक्तान् तारयिष्यामि मोहतः ॥२ १ ॥&#xA;नरा नार्यश्च षण्ढाश्च ये भजिष्यन्ति मां त्विह ।&lt;br&gt;&#xA;सेविष्यन्ते च सर्वस्वार्पणैस्ते धामिनो मम ॥२२॥&#xA;सर्वेषां देहिनां कर्मतुल्यं फलं ददाम्यहम् ।&lt;br&gt;&#xA;नीतिरेषा तु संसारे कृपा मे त्वतिरेकिणी ॥२३॥&#xA;कृपायां नियमो नास्ति फलकर्माभिबन्धकः ।&lt;br&gt;&#xA;उद्धरामि जगत्सर्वं प्रसादेन न संशयः ॥२४॥&#xA;वह्नेर्योगात् समस्तं वै पावनं जायते यथा ।&lt;br&gt;&#xA;मम योगेन सर्वं वै पावनं जायते तथा ॥२५॥&#xA;यथाऽहं पावनश्चाऽस्मि तथैव मम मूर्तयः ।&lt;br&gt;&#xA;सन्तो मे पावनाः सर्वे वाणी मे पावनी सदा ॥२६॥&#xA;संहितेयं मम वाणी पावनी सर्वदेहिनाम् ।&lt;br&gt;&#xA;लक्ष्मीश्चाऽहमहं लक्ष्मीश्चैकं तत्त्वं द्विधा कृतम् ॥२७॥&#xA;लक्ष्मीनारायणश्चाहं संहिता मे सरस्वती ।&lt;br&gt;&#xA;तस्याः श्रवणमात्रेण मदक्षरमवाप्यते ॥२८॥&#xA;शब्दमूर्तिः साधुमूर्तिर्धातुमूर्तिर्मदात्मिका ।&lt;br&gt;&#xA;अहं त्रिमूर्तिकश्चाऽस्मि साध्वीमूर्तिस्त्रिधा मम ॥२९॥&#xA;भक्तिमूर्तिस्तथोपास्तिमूर्तिर्दीक्षात्ममूर्तिकः ।&lt;br&gt;&#xA;षण्मूर्तोऽहं सदा चास्मि मिलामि तत्र तत्र ह ॥4.42.३०॥&#xA;साक्षादहं विराजेऽद्य सिन्धुतीरे भवन्मठे ।&lt;br&gt;&#xA;कल्याणार्थं भवतां वै कृपया मनुजाकृतिः ॥३१ ॥&#xA;नार्यश्चोपासते मां तु पतिरूपेण नित्यदा ।&lt;br&gt;&#xA;उपासते पतयो मां धातुरूपेण नित्यदा ॥३२॥&#xA;षण्ढाः सङ्कल्परूपेणोपासते मां फलोज्झिताः ।&lt;br&gt;&#xA;वृक्षा रसप्रदं मां तूपासते पृथिवीभुजः ॥३३॥&#xA;पक्षिणश्चाम्बरात्मानं पशवश्चौषधिव्रजम् ।&lt;br&gt;&#xA;देवाः सुधां दैत्यवर्या बलं क्लेदं तु जन्तवः ॥३४॥&#xA;उपासते यथायोग्यस्वभावानुगुणं तु माम् ।&lt;br&gt;&#xA;चक्षुष्मन्तः सुरूपं मां विनेत्रा सूपवर्जितम् ॥३५ ॥&#xA;सेन्द्रियाः सेन्द्रियं निरिन्द्रिया मां तु निरिन्द्रियम् ।&lt;br&gt;&#xA;सतत्त्वा मां तत्त्वयुक्तं निस्तत्त्वा तत्त्ववर्जितम् ॥३६॥&#xA;सगुणा गुणवन्तं मां निर्गुणा गुणवर्जितम् ।&lt;br&gt;&#xA;सस्नेहा मां स्निग्धमूर्तिं निस्स्नेहा रूक्षमव्ययम् ॥३७॥&#xA;सत्यश्चानन्ददातारं सन्तः शान्तिखनीश्वरम् ।&lt;br&gt;&#xA;उपासते यथायोग्यं फलं तथा ददाम्यहम् ॥३८॥&#xA;देहिनो देहवन्तं मां विदेहा देहवर्जितम् ।&lt;br&gt;&#xA;स्वार्थाः परार्थघातारं निस्स्वार्थाश्चाऽपरिग्रहम् ॥३९॥&#xA;ज्ञानिनः स्वप्रकाशं मां जडा भूतात्मवर्तिनम् ।&lt;br&gt;&#xA;विपन्नास्त्राणकर्तारं सम्पन्नाः सम्पदात्मकम् ॥4.42.४० ॥&#xA;श्रान्ता उद्यमरूपं मां व्यापृता यत्नरूपिणम् ।&lt;br&gt;&#xA;उपासतेऽलसाः फलोज्झितं मां रागिणः सुखम् ॥४१ ॥&#xA;तेषामुपास्तिमालम्ब्य ददामीष्टफलं सदा ।&lt;br&gt;&#xA;अहं वै कृपया लभ्यो मन्त्रलभ्यो भवामि च ॥०५॥&#xA;भक्तिलभ्यः स्नेहलभ्यः समाधिलभ्य इत्यपि ।&lt;br&gt;&#xA;अलभ्यः सुलभश्चास्मि संहितापाठिनां त्विह ॥४३॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;इतिमन्त्रप्रजप्तुस्तु सुलभोऽहं निरन्तरम् ॥४४॥&#xA;गुरोः सेवाफलं कृष्णनारायणाप्तिरुत्तमा ।&lt;br&gt;&#xA;साक्षादत्र भवेच्चेति तथा प्राप्तोऽस्मि वस्त्विह ॥४५॥&#xA;यो मां स्मरति नमति चष्टे ध्यायति सेवते ।&lt;br&gt;&#xA;तस्याऽहं हृदये नित्यं विशेषेण पुरोऽपि च ॥४६॥&#xA;यः पत्न्यां श्रियमीक्षेत पत्यौ नारायणं तु या ।&lt;br&gt;&#xA;अपत्ये पार्षदान्मे च तद्गृहं मेऽक्षरं पदम् ॥४७॥&#xA;यः प्रवृत्तौ ममाऽऽज्ञां वै निवृत्तौ च मयि स्थितिम् ।&lt;br&gt;&#xA;जीवने मम तादात्म्यं दधाति स प्रयाति माम् ॥४८॥&#xA;यस्येन्द्रियाणि सर्वाणि कृष्णार्थानि मनोऽपि च ।&lt;br&gt;&#xA;आत्माऽपि श्रीकृष्णनारायणार्थः स पुमर्थवान् ॥४९॥&#xA;अपि लोके दुराचारो योऽनन्याश्रयवान् मयि ।&lt;br&gt;&#xA;मद्भक्तिं कुरुते नित्यं स साधुर्मोक्षसाधनः ॥4.42.५०॥&#xA;अपि धर्मविरागाढ्यो निष्परिग्रह आत्मवान् ।&lt;br&gt;&#xA;विहाय मां वर्तमानस्तस्य हानिर्महत्तमा ॥५ १ ॥&#xA;असाधुः स तु मन्तव्यो यो न भजते मां प्रभुम् ।&lt;br&gt;&#xA;न वा साधून् सेवतेऽपि नष्टार्थः स तु सर्वथा ॥५२॥&#xA;अपीन्द्रधिष्ण्यमापन्नो धर्मराजप्रतापवान् ।&lt;br&gt;&#xA;सूर्यतेजोऽभिसम्पन्नो भक्तिहीनस्तु नारकी ॥५३॥&#xA;अपि भौतिकतत्त्वेशः सिद्ध्यैश्वर्यैकशेवधिः ।&lt;br&gt;&#xA;बह्वण्डानां नियन्ता चेद् भक्तिहीनः स नारकी ॥५४॥&#xA;बुद्धेः पारं गतश्चापि मायापारं गतोऽपि च ।&lt;br&gt;&#xA;ब्रह्मभावं गतश्चापि भक्तिहीनस्तु नोत्तमः ॥५५॥&#xA;प्रजापालनशक्तोऽपि सर्वाचारपरायणः ।&lt;br&gt;&#xA;सतां सेवाविहीनो यः स फल्गुजन्मवानिह ॥५६॥&#xA;सर्वविद्याधरश्चापि सर्वशासनवीर्यवान् ।&lt;br&gt;&#xA;सतां सेवाविहीनश्चेत् फल्गुजीवनवानिह ॥५७॥&#xA;देवकोटिं गतश्चापि महर्षितां गतोऽपि चेत् ।&lt;br&gt;&#xA;मम सतां कृपाशून्यस्तस्य सर्वं निरर्थकम् ॥५८॥&#xA;कामधेनुर्गृहे यस्य कल्पद्रुमश्च मन्दिरे ।&lt;br&gt;&#xA;यस्य गृहे न वै सन्तस्तद्गृहं फेरुराजवत् ॥५९॥&#xA;दृष्टिर्यस्याऽतिदिव्याऽपि सत्त्वं चान्तःस्थितं तथा ।&lt;br&gt;&#xA;सतां दर्शनहीनश्चेत् सदाऽन्धः स तु नारकी ॥६०॥&#xA;पूजाभिः पूजितश्चापि कीर्त्या प्रकाशमानपि ।&lt;br&gt;&#xA;सतां दर्शनहीनश्चेत् सदाऽन्धो दीनकिङ्करः ॥६१ ॥&#xA;चतुर्दशसु लोकेषु गतिमानपि सर्वथा ।&lt;br&gt;&#xA;साधून् प्रति गतिहीनो दुर्गतिः स तु नारकी ॥६२॥&#xA;आरण्यको मुनिश्चापि त्यागवैराग्यशीलवान् ।&lt;br&gt;&#xA;साधुसत्सङ्गहीनश्चेत् स स्यादारण्यकः पशुः ॥३३॥&#xA;मायापाशात् पशुत्वं वै जीवानां विद्यते सदा ।&lt;br&gt;&#xA;माया तु वासना बोध्या भक्त्यन्तरायकारिणी ॥६४॥&#xA;सा तु प्रक्षालनीया वै सतां हरेश्च सेवया ।&lt;br&gt;&#xA;आत्मार्पणं हरौ कार्यं सर्वार्पणं तु सत्स्वपि ॥६५॥&#xA;मयि न्यस्य क्रियाः सर्वा भाव्यं ब्रह्मात्मना त्विह ।&lt;br&gt;&#xA;संहिताश्रवणं कृत्वा भाव्यं मदात्मना ततः ॥६६॥&#xA;मम भावयुतो यः स्यात्तमुद्धरामि सर्वथा ।&lt;br&gt;&#xA;स्वस्त्यस्तु भवतां श्रेष्ठं साक्षान्मम प्रसादतः ॥६७॥&#xA;इत्युक्त्वा श्रीकृष्णनारायणस्तत्र तु बद्रिके ।&lt;br&gt;&#xA;विरराम ततः श्रीमान् लोमशास्तान् मनुं परम् ॥६८ ॥&#xA;श्रावयामास च सर्वान् वैष्णवान् परमान व्यधात् ।&lt;br&gt;&#xA;सभाविरामः सञ्जातो हरिः प्रपूजितो जनैः ॥६९ ॥&#xA;विश्रामार्थं ययौ नैजं स्थानं तत्र नृपादिभिः ।&lt;br&gt;&#xA;आरार्त्रिकं च नैवेद्यं श्रीहरेर्विहितं शुभम् ॥4.42.७ ० ॥&#xA;अन्येषां भोजनपानासनसत्कारपूजनम् ।&lt;br&gt;&#xA;यथायोग्यं नृपाद्यैश्च कृतं निशामुखे तदा ॥७ १ ॥&#xA;रात्रौ नार्यो नरा राज्ञ्यो राजानो लोमशं मुनिम् ।&lt;br&gt;&#xA;स्वप्रकाशायनकं ते वक्तारं समसेवयन् ॥७२॥&#xA;साधून् सिषेविरे चापि पादसंवाहनादिभिः ।&lt;br&gt;&#xA;अतोषयन् श्रेयसे तान् दिव्यभावनया युताः ॥७३ ॥&#xA;रात्रौ तत्र तु देवानां गन्धर्वाणां च गीतयः ।&lt;br&gt;&#xA;अप्सरसां नर्तनानि गायनानि च योषिताम् ॥७४॥&#xA;कवीनां प्राचीनकथालहर्यश्चाभवँस्ततः ।&lt;br&gt;&#xA;नाटकानां दर्शनानि चरित्राणां हरेस्तथा ॥७५॥&#xA;इन्द्रजालान्यनेकानि कलाविदां तदाऽभवन् ।&lt;br&gt;&#xA;भजनानि सतीनां च साधूनां कीर्तनानि च ॥७६॥&#xA;समाधयो योगविदां तदाऽभवँस्तु बद्रिके ।&lt;br&gt;&#xA;सेवा श्रेष्ठा मुमुक्षूणां तादात्म्यं तु निजात्मनाम् ॥७७॥&#xA;सर्वार्पणं प्रभक्तानां तदाऽभवँस्तु बद्रिके ।&lt;br&gt;&#xA;द्रवीभावश्चात्मविदां स्नेहिनां परमात्मनि ॥७८ ॥&#xA;ज्ञानिनां त्वेकतानत्वं प्रत्ययानां तदाऽभवत् ।&lt;br&gt;&#xA;प्रमोदामोदपरमानन्दा अभवन् देहिनाम् ॥७९ ॥&#xA;क्षेत्राणां पुलको जातः स्वेदस्तु सरितां तदा ।&lt;br&gt;&#xA;प्रवाहाणां पावनत्वं जातं श्रीकृष्णयोगतः ॥4.42.८० ॥&#xA;सतां प्रकाशनं तत्र महर्षीणां विनोदनम् ।&lt;br&gt;&#xA;प्रजानां धान्यसंस्कारास्तदाऽभवन् हि बद्रिके ॥८ १ ॥&#xA;पशूनां तु पवित्रत्वं पक्षिणां यादसामपि ।&lt;br&gt;&#xA;जम्बूनां जीवनोत्कर्षो भावी जातो हि बद्रिके ॥८२॥&#xA;वल्लीनां पादपानां च वृक्षाणां तृणशाखिनाम् ।&lt;br&gt;&#xA;कन्दानां भूतले तत्र यज्ञाऽर्हत्वं तदाऽभवत् ॥८ ३ ॥&#xA;सार्थक्यं तत्र वायूनां वह्नीनां खस्य चाऽभवन् ।&lt;br&gt;&#xA;वारीणां तद्विकाराणां सार्थक्यं कृष्णयोगतः ॥८४॥&#xA;शय्यानां मन्दिराणां च वस्तूनां कृष्णसञ्जुषाम् ।&lt;br&gt;&#xA;पावनत्वं सदा जातं मोक्षदायित्वमुत्तमम् ॥८५॥&#xA;बद्रिके का कथा तेषां येषां कर्णे तु संहिता ।&lt;br&gt;&#xA;येषां भूमौ बालकृष्णो येषां दृष्टौ तु साधवः ॥८६॥&#xA;सुरेश्वराः समागत्य रात्रौ श्रीशं श्रीवल्लभम्प्रभुम् ।&lt;br&gt;&#xA;दिव्यद्रवैः पूजयित्वा प्रसादं प्राप्य संययुः ॥८७॥&#xA;तीर्थानि भूव्योमगानि समागत्य रहस्ततः ।&lt;br&gt;&#xA;हरेः पादस्पृष्टजलं पीत्वा ययुर्निजस्थलीम् ॥८८॥&#xA;सिद्धजना अद्रिवासा आगत्य योगवर्ष्मभिः ।&lt;br&gt;&#xA;सेवयित्वा बालकृष्णं ययुर्नैजं तु गह्वरम् ॥८९॥&#xA;द्यौः स्वयं युवती भूत्वा सिषेवे द्युपतिं हरिम् ।&lt;br&gt;&#xA;कृतकृत्या ययौ नैजं निवासं त्वम्बरे ततः ॥4.42.९०॥&#xA;श्वेतद्वीपादिवासाश्च मुक्ता मुक्तानिकास्तथा ।&lt;br&gt;&#xA;क्षीरवासा बद्रिकास्थाः सिषेविरे नरायणम् ॥९ १ ॥&#xA;राधारमाद्याः सकलाः शक्तयः प्राणरक्षकम् ।&lt;br&gt;&#xA;कान्तं सिषेविरे कान्ता दिव्यमूर्तय एव ताः ॥९२॥&#xA;नैकरूपधरः कृष्णोवल्लभाऽऽर्यो निशान्तरे ।&lt;br&gt;&#xA;जगृहे त्वर्पितां सेवां नराणां योषितामपि ॥९३॥&#xA;निशान्ते स क्षणं निद्रां योगनिद्रां निजप्रियाम् ।&lt;br&gt;&#xA;जग्राह घटिकामात्रं समुत्तस्थौ ततः प्रभुः ॥९४॥&#xA;अनादि श्रीकृष्णनारायणात्मकं परात्परम् ।&lt;br&gt;&#xA;दध्यौ नैजं मूलरूपं समुत्थाय क्षणं प्रभुः ॥९५॥&#xA;तदावताराः सर्वेऽपि सर्वावतारशक्तयः ।&lt;br&gt;&#xA;ईश्वरा ईश्वराण्यश्च दिव्याऽदृश्यस्वरूपकैः ॥९६॥&#xA;जयन्तीपूजनलाभं रहस्तत्र प्रलेभिरे ।&lt;br&gt;&#xA;मुक्ताः समाधिनिष्ठाश्च धामधामनिवासिनः ॥९७॥&#xA;पार्षदा अपि कृष्णस्य पूजालाभं प्रपेदिरे ।&lt;br&gt;&#xA;पार्षदान्यो गोपिकाश्च पूजासेवां प्रचक्रिरे ॥९८॥&#xA;गजो गरुडः शेषश्च वाजी वाहोत्तमास्तदा ।&lt;br&gt;&#xA;आगत्याऽदृश्यरूपैस्ते रहःपूजां व्यधुर्हरेः ॥९९॥&#xA;बद्रिके त्वं मया साकं नरेण तनुना सह ।&lt;br&gt;&#xA;महर्षिभिः रहःपूजालाभं प्राप्तवती तदा ॥4.42.१० ०॥&#xA;एवं श्रीमत्कृष्णनारायणोर्जाष्टमिकाप्रगे ।&lt;br&gt;&#xA;जयन्तीमिषमालम्ब्य दिव्या देवमपूजयन् ॥१०१ ॥&#xA;लेभिरे प्रथमं लाभं चाऽप्रकाशं परात्मनः ।&lt;br&gt;&#xA;ततो ब्राह्ममुहूर्ताऽर्धविगमोऽभवदेव ह ॥१०२॥&#xA;जजागार हरिर्लोकव्यवहारेण वै ततः ।&lt;br&gt;&#xA;जजागरुर्देहिनश्च मिष्टवाद्यस्वरश्रवैः ॥१ ० ३॥&#xA;ऊर्जकृष्णाष्टमीप्रातर्जयन्तीदेवता मुधा ।&lt;br&gt;&#xA;भूत्वा कुमारिका दिव्या सर्वभूषाविभूषिता ॥१ ०४॥&#xA;आययौ दिव्यदेहेनाऽपूजयच्छ्रीपतिं पतिम् ।&lt;br&gt;&#xA;अदृश्या न्यवसत् कृष्णे ततोऽखिलदिनं सती ॥१ ०५॥&#xA;एवं बद्रीप्रिये जातो महोत्सवस्तु देहिनाम् ।&lt;br&gt;&#xA;पूजनार्थं जनाः सज्जा भवन्ति सर्वतस्तदा ॥१ ०६॥&#xA;दिव्यचिन्तामणिकल्प्याः सामग्रीः सर्वजातिकाः ।&lt;br&gt;&#xA;सह नित्वाऽऽययुः पूजाकरणार्थं तदन्तिकम् ॥१ ०७॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने शर्करापत्तनमण्डपे सायं सभायां श्रीहरिकृतोपदेशो हरेः पूजनं निश्युत्सवाः प्रातर्देवादिकृतरहःपूजनं चेत्यादिनिरूपणनामा द्वाचत्वारिंशोऽध्यायः ॥४२ ॥&lt;/p&gt;</description>
    </item>
    <item>
      <title>०४३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/043/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/043/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि श्रीकृष्णस्य महोत्सवम् ।&lt;br&gt;&#xA;एकविंशतिके जन्मदिने कृष्णे तु कार्तिके ॥१ ॥&#xA;प्रातरेव हरिं राज्ञ्यः स्नपयित्वा जनार्दनम् ।&lt;br&gt;&#xA;सर्वकामप्रदं कान्तं कृष्णनारायणं प्रभुम् ॥२ ॥&#xA;चन्दनैर्गन्धसारैश्च महौषधिरसान्वितैः ।&lt;br&gt;&#xA;जलैस्तीर्थाहृतैस्तैलमिश्रितैः कैसरै रसैः ॥३ ॥&#xA;उपसम्प्रसुमृद्याऽभिषिञ्च्य मार्जनमाचरन् ।&lt;br&gt;&#xA;वस्त्रधारणशृङ्गारभूषापुष्पाद्यधारयन् ॥४ ॥&#xA;मुकुटं कटके स्वर्णजाते हाराँश्च कानकान् ।&lt;br&gt;&#xA;रत्नमाणिक्यहीरकमौक्तिकस्फटिकान्वितान् ॥५ ॥&#xA;अधारयन् हरेः कण्ठे तिलकं चन्द्रकं व्यधुः ।&lt;br&gt;&#xA;भाले कैसरचन्द्रं च कज्जलं नेत्रयोस्तथा ॥६ ॥&#xA;कर्णावतंसकौ रम्यौ कर्णपूरौ न्यधारयन् ।&lt;br&gt;&#xA;रशनां कानकीं कट्यां नूपुरे पादयोस्तथा ॥७ ॥&#xA;प्रकोष्ठयोः शृङ्खले चाऽङ्गुल्यादावूर्मिकादिकम् ।&lt;br&gt;&#xA;चूडामणिं कुण्डले च ग्रैवेयकीयमालिकाः ॥८ ॥&#xA;कटके च मणीन् न्यधारयन् सुवर्णपादुके ।&lt;br&gt;&#xA;कोट्यर्बुदाब्जमूल्याधिमहामणीनधारयन् ॥९ ॥&#xA;यत्प्रकाशस्तु सर्वत्र मध्यन्दिनभ्रमावहः ।&lt;br&gt;&#xA;पादहस्ततलयोश्चालक्तकादि न्यधारयन् ॥4.43.१० ॥&#xA;सौवर्णचूर्णसंव्याप्तगात्राण्यपि ह्यकारयन् ।&lt;br&gt;&#xA;सैन्धवाश्वनिभे स्वर्णासने श्रीस्वामिवल्लभम् ॥११ ॥&#xA;न्यषादयँस्तदा राज्ञ्यः सिन्धुजानां तु भूभुजाम् ।&lt;br&gt;&#xA;प्रथमं ता मङ्गलानि कृत्वा कृष्णमपूपुजन् ॥१२॥&#xA;धृत्वोपदाः स्वर्णरूप्यमणिहारमयीः पुरः ।&lt;br&gt;&#xA;न्यधुस्ते पादयोर्वारि प्रक्षालितं पपुः पयः ॥१३।&lt;br&gt;&#xA;आरार्त्रिकं व्यधू राज्ञ्यः पुष्पाक्षतादिवर्धितम् ।&lt;br&gt;&#xA;दुःखहान्यञ्जलीन् कृष्णशिरष्टश्चावतारयन् ॥१४॥&#xA;प्रदक्षिणं दण्डवच्च क्षमां ययाचिरे दयाम् ।&lt;br&gt;&#xA;दिनेश्वरी भाणवाण्या रायहरेर्विचित्तताम् ॥१५॥&#xA;निवेद्याऽयाचत स्वास्थ्यं सुखं च शाश्वतं ततः ।&lt;br&gt;&#xA;हरिस्तां समुवाचाऽपि स्वास्थ्यमद्यैव शोभनम् ॥१ ६॥&#xA;भविष्यत्येव मा चिन्ता कुरु राज्ञि सुखं भवेत् ।&lt;br&gt;&#xA;क्षणान्ते कोटिरायोऽपि रायहरिं नृपं त्विह ॥१७॥&#xA;नीत्वा त्वायास्पति पूजां कर्तुं मे स्वस्थमानसम् ।&lt;br&gt;&#xA;भाणवाणीं पुरो मेऽत्र समानय दिनेश्वरि ॥१८॥&#xA;इत्युक्ता बद्रिके दिनेश्वरी राज्ञी द्रुतं तदा ।&lt;br&gt;&#xA;भाणवाणीं विचित्तां श्रीकृष्णनारायणान्तिके ॥१ ९॥&#xA;दिनेश्वर्यानयत् कृष्णो भाणवाणीं तु मस्तके ।&lt;br&gt;&#xA;पस्पर्श पाणिना मीनध्वजशूलधनुष्मता ॥4.43.२०॥&#xA;तावत् सा स्वस्थितिमती पावनी ज्ञानयोगिनी ।&lt;br&gt;&#xA;निरामया च निर्व्याधिः पण्डितेवाऽभवद् द्रुतम् ॥२१॥&#xA;वैचित्त्यं विगतं तस्याः सुबुद्धात्वं समागतम् ।&lt;br&gt;&#xA;पतिता पादयोः कृष्णनारायणस्य सा ततः ॥२२॥&#xA;पूजां कृत्वा श्रीहरेश्चोपदा ददौ रमाजुषे ।&lt;br&gt;&#xA;आरार्त्रिकं विधायाऽपि कृष्णपादजलं पपौ ॥२३॥&#xA;अर्थयामास मोक्षं सा सर्वपापविनाशनम् ।&lt;br&gt;&#xA;बन्धनानां वासनानां मूलनाशं समार्थयत् ॥२४॥&#xA;द्यूतपापविनाशं च व्यवायपापनाशनम् ।&lt;br&gt;&#xA;मुक्तानिकास्थितिं साऽपि प्रार्थयत् परमात्मतः ॥२५॥&#xA;तथाऽस्त्विति हरिः प्राह तावत् सा दिव्यतां गता ।&lt;br&gt;&#xA;दिव्यदेहा देवतावद् दिव्यैश्वर्या बभूव ह ॥२६॥&#xA;कृपालेशेन कृष्णस्य निर्वाणिकाऽभवत् सती ।&lt;br&gt;&#xA;जीवन्मुक्ताऽभवत्तूर्णं देहावरणवर्जिता ॥२७॥&#xA;अहो कृपा हरेर्जाता यत्नशून्येऽपि विग्रहे ।&lt;br&gt;&#xA;सयत्नानां तु वै सिद्धिः पूर्वभावं न सङ्गता ॥२८॥&#xA;अथ तत्र महाश्चर्यं वीक्ष्य कन्याः सहस्रशः ।&lt;br&gt;&#xA;सौभाग्यवत्यो नार्यश्च सधवा विधवा अपि ॥२९॥&#xA;बालिकाश्चापि वृद्धाश्च पुपूजुः परमेश्वरम् ।&lt;br&gt;&#xA;भाणवाणीं दिव्यदेहां व्यधात् कृष्णेति मोहिताः ॥4.43.३०॥&#xA;ताः सर्वा भावनायुक्ता यथाभावास्तथाऽभवन् ।&lt;br&gt;&#xA;दिव्यगुणा दिव्यदेहा दिव्यक्रियाः सुदेवताः ॥३ १ ॥&#xA;दिव्यनेत्रा दिव्यभावा राधारमासमास्तदा ।&lt;br&gt;&#xA;अनादिश्रीकृष्णनारायणस्पर्शेन योषितः ॥३२॥&#xA;ब्रह्मप्रिया अभवँश्च हरिप्रियाः सहस्रशः ।&lt;br&gt;&#xA;मन्त्रं ता जगृहुः कृष्णमुखात् कार्ष्णीभवेच्छया ॥३३॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;बह्व्यस्तत्राऽभवन् रुग्णास्तद्रोगान् स न्यवारयत् ॥३४॥&#xA;बह्वीनां त्वनपत्यत्वं कृष्णस्तत् सन्न्यवारयत् ।&lt;br&gt;&#xA;अन्यासां क्लेशवत्त्वादि क्लेशाँस्तासां न्यवारयत् ॥३५॥&#xA;तथाऽन्यासां निर्धनत्वं दारिद्र्यं स न्यवारयत् ।&lt;br&gt;&#xA;अन्यासां तु पतिप्राप्तिमत्त्वं स कृपयाऽकरोत् ॥३६॥&#xA;सौभाग्यवत्त्वमन्यासां सम्पद्वत्त्वं समुत्तमम् ।&lt;br&gt;&#xA;चकार श्रीकृष्णनारायणः सर्वसुखार्पणम् ॥३७॥&#xA;राज्ञीनां पूजनकार्यं समाप्तं च प्रजास्त्रियः ।&lt;br&gt;&#xA;अपूजयन् हरिं सर्वा लक्षशः कोटिशः स्त्रियः ॥३८॥&#xA;कोटिरूपधरः कृष्णनारायणो व्यजायत ।&lt;br&gt;&#xA;तत्तन्नारीपुरःस्थित्वा कान्तः पूजामवालभत् ॥३९॥&#xA;आशीर्वादाँस्ता अगृह्णन् शुभाशिषो ददौ हरिः ।&lt;br&gt;&#xA;सर्वासां हृदये कृष्णो दिव्यवासं सदा व्यधात् ॥4.43.४०॥&#xA;एवं घटिकामात्रं वै महाश्चर्यचमत्कृतिम् ।&lt;br&gt;&#xA;प्रदर्श्य तु ततस्तिरोभूयैकरूपतां ययौ ॥४१ ॥&#xA;नारीवर्गे न चाऽप्येका कृष्णयोगेऽवशिष्यते ।&lt;br&gt;&#xA;दयां कृत्वा तथा कृष्णः पूजां जग्राह सर्वधृक् ॥४२॥&#xA;अथ तृप्तिं गता नार्यो दृष्ट्वा स्पृष्ट्वा प्रपूज्य तम् ।&lt;br&gt;&#xA;प्राप्य प्रासादिकं भोज्यं फलं पुष्पं दलं जलम् ॥४३॥&#xA;स्नेहं नेत्रकटाक्षं च सौम्यहास्यं मनस्तथा ।&lt;br&gt;&#xA;कृतकृत्या अभवँस्ता दिव्यभौतिकविग्रहाः ॥४४॥&#xA;एवं हरिः प्राप्य पूजां नारीणां दिव्यभावनाम् ।&lt;br&gt;&#xA;दिव्यैश्वर्ययुतां चापि तिरोभावं गतोऽच्युतः ॥४५॥&#xA;ततः सर्वाः स्थिरवृत्त्या श्रीकृष्णं विलुलोकिरे ।&lt;br&gt;&#xA;परब्रह्म पुनः कश्चिन्नारायणं श्रियः पतिम् ॥४६॥&#xA;श्रीकृष्णं राधिकाकान्तं ललितास्वामिनं हरिम् ।&lt;br&gt;&#xA;स्वामिनाथं तु माणिक्याः पद्मावत्याः पतिं तथा ॥४७॥&#xA;काश्चित्तु बद्रिकानाथं काश्चिच्छ्रीभूपतिं तथा ।&lt;br&gt;&#xA;काश्चित्तु कमलानाथं प्रज्ञेशं विलुलोकिरे ॥४८॥&#xA;ततः श्रीकुङ्कुमवापीनाथं तं विलुलोकिरे ।&lt;br&gt;&#xA;एवं वीक्ष्य महानन्दं सर्वानन्दाँश्च लेभिरे ॥४९॥&#xA;सैन्धव्यः श्रीहरिं प्राप्य धामिन्यः सम्बभूविरे ।&lt;br&gt;&#xA;वैष्णव्यः परमा जाताः पुण्यानां सरितो यथा ॥4.43.५०॥&#xA;कृष्णनारायणस्वामिन्वल्लभाऽऽयेति ता जगुः ।&lt;br&gt;&#xA;दध्युः श्रीपरमात्मानं चाऽन्तरस्थं बहिःस्थितम् ॥५१ ॥&#xA;एवं बद्रीप्रिये प्रातर्नारीपूजनमुत्तमम् ।&lt;br&gt;&#xA;निवृत्तं च ततो राजा कोटिरायः समाययौ ॥५२॥&#xA;बहुभिर्नृपशार्दूलै राजन्यै राजयोगिभिः ।&lt;br&gt;&#xA;राज्यपालै राष्ट्रपालैः सैन्यपालैः सहाऽऽययौ ॥५३॥&#xA;राजोपचारैः सकलैः पूजयामास माधवम् ।&lt;br&gt;&#xA;कोटिमूल्यमणिरत्ननद्धं मुकुटं कानकम् ॥५४॥&#xA;कुण्डले रत्नखचिते कण्ठहारान् सुवर्णजान् ।&lt;br&gt;&#xA;कर्णपूरान् कटकाँश्चाङ्गदान् सुवर्णशृङ्खलाः ॥५५॥&#xA;ऊर्मिका रशनां रत्ननद्धां हारान् सुवर्णजान् ।&lt;br&gt;&#xA;मणिमाला मणिकल्गिं मणिमञ्जीरनूपुरान् ॥९६॥&#xA;आर्पयद्धरये भाले कृत्वा चान्दनचन्द्रकम् ।&lt;br&gt;&#xA;सुगन्धमर्पयामास पुष्पहारान् सुमालिकाः ॥५७॥&#xA;भूषाशृङ्गारवस्त्राणि बहुमूल्यानि चार्पयत् ।&lt;br&gt;&#xA;स्वर्णपात्राणि रम्याणि स्वर्णहेतीन् सुसुन्दरान् ॥५८॥&#xA;सौवर्णखेलकाँश्चापि श्रीकृष्णाय तदाऽऽर्पयत् ।&lt;br&gt;&#xA;धूपदीपाऽक्षतवारिनैवेद्याऽऽरार्त्रिकादिभिः ॥५९॥&#xA;अमूल्यरत्नमणिभिर्भृतैः स्थालैः सुवर्णजैः ।&lt;br&gt;&#xA;स्वर्णाढ्योपकरणाद्यैश्छत्रचामरवेत्रकैः ॥4.43.६ ०॥&#xA;पूजयित्वा हरिङ्कृष्णं तोषयामास भूपतिः ।&lt;br&gt;&#xA;तिलकं सुभगं भाले कृष्णस्य नृपमाचरत् ॥६१ ॥&#xA;नृपाश्चान्ये च राजन्याः कुमारा राजयोगिनः ।&lt;br&gt;&#xA;राजसम्बन्धिनः श्रेष्ठिवर्या राज्याधिकारिणः ॥६२॥&#xA;कस्तूरीकेसरगन्धसारकुङ्कुमकर्दमैः ।&lt;br&gt;&#xA;पुष्पाऽक्षतजलवृन्दापत्रयवाङ्कुरादिभिः ॥६३॥&#xA;प्रपूज्य माधवीकृष्णं नत्वा पीत्वा पदाऽमृतम् ।&lt;br&gt;&#xA;आरार्त्रिकं व्यधुश्चाशीर्वादान् ददुः शुभावहान् ॥६४॥&#xA;कोटिरायस्तदा रायहरिं स्वस्थस्थितिं गतम् ।&lt;br&gt;&#xA;प्रैरयत् परमेशस्य पूजार्थं तत्र सोत्सुकम् ॥६५ ॥&#xA;निरामयो गतशापः सर्वभानप्रबोधवान् ।&lt;br&gt;&#xA;श्रीकृष्णंवल्लभञ्चाऽऽर्यं पुपूज परमादरात् ॥६६॥&#xA;अथ सर्वप्रजाः कृष्णं जन्मजयन्तिकोत्सवे ।&lt;br&gt;&#xA;उत्सुकाः पूजयामासुरीशेश्वरेश्वरेश्वरम् ॥६७॥&#xA;तदाऽनादिकृष्णनारायणदिव्यस्वरूपकम् ।&lt;br&gt;&#xA;व्यद्योतताऽक्षरधामाश्रितं यद्वत् परात्परम् ॥६८॥&#xA;लोमशाद्या मुनयोऽपि महर्षयश्च देवताः ।&lt;br&gt;&#xA;सिद्धाः सत्यः साधवश्चाऽऽनर्चुः श्रीबालकृष्णकम् ॥६९॥&#xA;आशीर्वादान् ददुश्चापि सूतमागधचारणाः ।&lt;br&gt;&#xA;बन्दिनः कवयो भट्टा ववन्दिरे शुभाशयाः ॥4.43.७० ॥&#xA;एवं मध्याह्नवेलान्तं जन्मजयन्तिकोत्सवः ।&lt;br&gt;&#xA;समभवत्तदा बद्रि भोजनानि ततोऽभवन् ॥७१॥&#xA;सायं सभाऽभवद् रम्या लक्षाधिमानवाऽऽश्रिता ।&lt;br&gt;&#xA;स्वप्रकाशो हि भगवान्नुपादिदेश तत्र ह ॥७३॥&#xA;मानवे खलु लोकेऽत्र श्रेष्ठं मानं परेश्वरः ।&lt;br&gt;&#xA;परमेशकृतमाना मानिता नेतरे क्वचित् ॥७३॥&#xA;श्रीकृष्णश्रीपतिनारायणाऽनादिपुमुत्तमः ।&lt;br&gt;&#xA;विराजतेऽत्र भगवान् भवतां मानकारकः ॥७४॥&#xA;भवद्भिर्मानितः कृष्णो भवन्तो मानितास्ततः ।&lt;br&gt;&#xA;येषां मानं हरेरग्रे तेषां सर्वत्र मानिता ॥७५॥&#xA;यद्गृहे भगवानास्ते सर्वे दिव्या हि ते मताः ।&lt;br&gt;&#xA;गृहस्थोऽपि हरिं नैजे गृहे यः स्थापयेत् सदा ॥७६॥&#xA;साधुरेव गृहस्थः स यद्गृहं माधवात्मकम् ।&lt;br&gt;&#xA;नारी नारायणपूजाकरी साध्वी तु सा मता ॥७७॥&#xA;राजाऽपि राजते यत्र श्रीकृष्णेन परात्मना ।&lt;br&gt;&#xA;स राजा साधुरेवाऽस्ति यद्गृहे श्रीनरायणः ॥७८॥&#xA;राज्ञी निर्मानदासीव सेवते परमेश्वरम् ।&lt;br&gt;&#xA;सा राज्ञी सर्वदा साध्वी यतो नारायणश्रिता ॥७९॥&#xA;राष्ट्रीयास्तु प्रजा या याः सेवन्ते माधवीश्वरम् ।&lt;br&gt;&#xA;सर्वाः साध्व्यो हि मन्तव्या यद्गृहे भगवानिति ॥4.43.८०॥&#xA;धनवन्तो हरिं ये तु सेवन्ते साधवोऽपि ते ।&lt;br&gt;&#xA;धनं नारायणो येषां ते सन्तः साधुभूषणाः ॥८१॥&#xA;सन् वै नारायणस्तं ये चान्ते धरन्ति सर्वथा ।&lt;br&gt;&#xA;तरन्ति तेन चान्याँश्च तारयन्ति भवार्णवात् ॥८२॥&#xA;सन्तस्ते त्वत्र संसारे साध्नुवन्ति पुमर्थकम् ।&lt;br&gt;&#xA;व्यापारस्तु भवेद् येषां कृष्णार्थं साधवस्तु ते ॥८३॥&#xA;व्यवसायो भवेद् येषां कृष्णात्मा साधवोऽपि ते ।&lt;br&gt;&#xA;यतयो यत्नवन्तो ये हरौ ते सन्त ईरिताः ॥८४॥&#xA;सन्न्यासिनो हरौ ये ते सन्तो मोक्षपरायणाः ।&lt;br&gt;&#xA;वने वासकराः कृष्णे मग्नास्ते साधवो मताः ॥८५॥&#xA;योगं कृष्णे प्रयुञ्जानाः साधवस्तेऽपि योगिनः ।&lt;br&gt;&#xA;तपः कृष्णपरं येषां तापसाः साधवस्तु ते ॥८६॥&#xA;व्रतं येषां परे कृष्णे साधवो व्रतिनश्च ते ।&lt;br&gt;&#xA;यज्ञा येषां हरौ कृष्णे साधवो यज्ञिनस्तु ते ॥८७॥&#xA;जीवनं श्रीहरौ येषां जीवन्मुक्ता हि साधवः ।&lt;br&gt;&#xA;रागोऽर्पितो हरौ कृष्णे वीतरागा हि साधवः ॥८८।&lt;br&gt;&#xA;इन्द्रियार्थाः कृताः कृष्णे साधकाः साधवस्तु ते ।&lt;br&gt;&#xA;प्रवृत्तिं परमेशे ये कुर्वन्ति साधवोऽपि ते ॥८९॥&#xA;ब्रह्म श्रीपरमात्मैव तत्र चरन्ति मुक्तये ।&lt;br&gt;&#xA;ये ते ब्रह्मचराः प्रोक्ता ब्रह्मचारिण एव ते ॥4.43.९०॥&#xA;मननं श्रीहरेर्येषां मुनयः साधवो हि ते ।&lt;br&gt;&#xA;आर्षं ज्ञानं हरेर्येषाम् ऋषयः साधवस्तु ते ॥९ १ ॥&#xA;दिव्यभावो हरौ येषां देवता अपि साधवः ।&lt;br&gt;&#xA;कर्म सर्वं परे येषां परार्थाः साधवोऽपि ते ॥९२॥&#xA;वृत्तयः सर्वथा कृष्णे येषां ते ध्यानिसाधवः ।&lt;br&gt;&#xA;समाधानं हरौ येषां समाधिस्था हि साधवः ॥९३॥&#xA;कुटुम्बं यस्य कृष्णार्थं सन्तः कुटुम्बिनस्तु ते ।&lt;br&gt;&#xA;सङ्ख्याः सर्वा हरौ येषां साङ्ख्यास्ते साधवो मताः ॥९४॥&#xA;अज्ञानात् प्रथमं जन्म ततो ज्ञाने द्वितीयकम् ।&lt;br&gt;&#xA;द्विजास्ते साधवो बोध्या मोक्षज्ञानपरायणाः ॥९५॥&#xA;देहात्तु प्रथमं जन्म दीक्षया तु द्वितीयकम् ।&lt;br&gt;&#xA;नारायणे दीक्षिता ये द्विजास्ते साधवो मताः ॥९६॥&#xA;संसारः प्रथमं जन्म मोक्षो जन्म द्वितीयकम् ।&lt;br&gt;&#xA;मोक्षद्विजाः साधवस्ते सर्वेषां तारका भुवि ॥९७॥&#xA;मायायां साधनं त्वाद्यं ततः साधुषु साधनम् ।&lt;br&gt;&#xA;त एते त्यागिनः सन्तः सर्वमायाविवर्जिताः ॥९८॥&#xA;पतियोगं प्रपन्नापि प्रपन्ना या नरायणम् ।&lt;br&gt;&#xA;सा पत्नी स्त्री भवेत् साध्वी नारायणी सतीश्वरी ॥९९॥&#xA;उदासीना गृहे या तु नारायणे तु या स्थिता ।&lt;br&gt;&#xA;साधुसेवापरा साध्वी भवेत् सा ब्रह्मचारिणी ॥4.43.१० ०॥&#xA;आत्मसाधनसञ्चारा मोक्षसाधनतत्पराः ।&lt;br&gt;&#xA;सक्रियास्ते साधवो वै कृष्णकर्मपरायणाः ॥१०१ ॥&#xA;कृष्णे शौचं सदा येषां शुचयः साधवस्तु ते ।&lt;br&gt;&#xA;कीर्तनं सर्वदा कृष्णे स्वाध्यायसाधवस्तु ते ॥(१० २॥&#xA;हरेः पुरो भवेद् यस्याऽऽसनं साधुः सदासनः ।&lt;br&gt;&#xA;प्राणे प्राणे हरिर्यस्य साधुः प्राणासनः स हि ॥१ ०३॥&#xA;आहारे भगवान् यस्य साधुराहारनामवान् ।&lt;br&gt;&#xA;शान्तिर्हरौ भवेद् यस्य शान्तः साधुः स वै मतः ॥१ ०४॥&#xA;योगिना श्रीहरौ कृष्णे भवितव्यं तु देहिना ।&lt;br&gt;&#xA;सहनीयं कष्टमाद्यं क्षमा कार्याऽपराधिषु ॥१ ०९॥&#xA;न कष्टं सम्प्रदातव्यं कस्यचिदपि कर्मणा ।&lt;br&gt;&#xA;मनसा वापि देहेन वचसापि कदाचन ॥१ ०६॥&#xA;सत्यं सम्पालनीयं च स्तैन्यं त्याज्यं तु योगिना ।&lt;br&gt;&#xA;सन्तोषः सर्वथा रक्ष्यो भाव्यं पाषाणकल्पिना ॥१ ०७॥&#xA;स्वादस्तु सर्वथा ग्राह्यो योगिना परमात्मनि ।&lt;br&gt;&#xA;रतिः प्रीतिर्हरौ देया योगिना ब्रह्मचारिणा ॥१ ०८॥&#xA;आचारोऽपि हरौ पाल्यः साधुना कृष्णयोगिना ।&lt;br&gt;&#xA;श्रुतार्थं श्रीहरौ कुर्याच्छ्रौतः साधुः स योगिराट् ॥१ ०९॥&#xA;स्मृतार्थं सर्वथा कृष्णे युञ्ज्यात् साधुः स योजकः ।&lt;br&gt;&#xA;बाल्यं वा यौवनं वापि वार्धक्यं परमेश्वरे ॥4.43.११ ०॥&#xA;नरत्वं प्रमदात्वं चार्पणीयं परमेश्वरे ।&lt;br&gt;&#xA;त एते साधवः सन्ति साधनाच्छ्रीपतेर्हृदि ॥१११ ॥&#xA;भूत्वा साधव एवात्र कृष्णं कृत्वा निजं पतिम् ।&lt;br&gt;&#xA;प्रयान्तु वै नरा नार्यो धामाऽक्षरं परं प्रभोः ॥११२॥&#xA;अद्यजन्मजयन्त्यस्ति ह्यनादिपरमात्मनः ।&lt;br&gt;&#xA;वर्धिता सा भवद्भिर्वै महोत्सवेन योजिता ॥११ ३॥&#xA;भवतां सिन्धुलोकानां करोत्वभ्युदयं परम् ।&lt;br&gt;&#xA;परं निःश्रेयसं चापि कल्याणं परमं तथा ॥१ १४॥&#xA;शाश्वतं च महानन्दं करोतु श्रीहरेः पदे ।&lt;br&gt;&#xA;एनं त्वनादिनिधनं श्रीपतिं पुरुषोत्तमम् ॥१ १५॥&#xA;सदा ध्यायन्तु हृदये सन्तो भवन्तु साधवः ।&lt;br&gt;&#xA;सर्वविधानि स्वर्गाणि भवन्तु भवतामिह ॥१ १६॥&#xA;अनादिश्रीकृष्णनारायणप्रसादतस्त्विह ।&lt;br&gt;&#xA;प्रसन्नो भगवान्नस्ति बालकृष्णः परः प्रभुः ॥१ ७॥&#xA;स्वस्ति वोऽस्तु कुशलं वो महास्वर्गं सदाऽस्तु वः ।&lt;br&gt;&#xA;महावंशादिविस्तारो वैष्णवोऽस्तु सदा तु वः ॥१ १८॥&#xA;भवतां च गृहे क्षेत्रे साधुवासोऽस्तु मोक्षदः ।&lt;br&gt;&#xA;अनादिश्रीकृष्णनारायणवासो भवत्सु च ॥१ १९॥&#xA;इत्याशीर्वचनान्युक्त्वा प्रस्वप्रकाशः ईश्वरः ।&lt;br&gt;&#xA;उपारराम युगपज्जयनादास्ततोऽभवन् ॥4.43.१२०॥&#xA;जयत्वनादिभगवान् बालकृष्णो जयत्विह ।&lt;br&gt;&#xA;सर्वान्तर्गतिः कृष्णनारायणो जयत्विह ॥१२१ ॥&#xA;इत्येवं जयनादैश्च तूर्यनादैः सुरादिभिः ।&lt;br&gt;&#xA;कृताभिवादनादैश्च सभा समाप्तिमागमत् ॥१२२॥&#xA;हरिर्ययौ निजावासं ययुः सर्वे निजालयान् ।&lt;br&gt;&#xA;कोटिरायो रायहरिं नत्वा कृष्णालयं ययौ ॥१ २३॥&#xA;उवाच परमात्मानं यदर्थं भगवान्निह ।&lt;br&gt;&#xA;आहूतः सर्वमेवात्र सम्पन्नं नृपमोक्षणम् ॥१२४॥&#xA;शापमोक्षोऽत्र सञ्जातः परो मोक्षोऽपि वर्तते ।&lt;br&gt;&#xA;करे गतो भगवतो वीक्षणेन हि देहिनाम् ॥१२५ ॥&#xA;अथ कृष्णाज्ञया राज्यं सिन्धुदेशप्रदेशजम् ।&lt;br&gt;&#xA;अर्धमर्धं चक्रतुस्तौ हायौदर्यं च शार्करम् ॥१ २६॥&#xA;कृष्णनारायणं ध्यात्वा लेभाते शाश्वतं सुखम् ।&lt;br&gt;&#xA;रात्रौ भोजनपानादि कृत्वा कृष्णनरायणः ॥१ २७॥&#xA;विश्रान्तिं परमां लेभे सिषेविरे जनास्तु तम् ।&lt;br&gt;&#xA;बद्रिके श्रीहरिर्निद्रामवाप दिव्यविग्राहाम् ॥१२८॥&#xA;एवं सिद्धिं परां दिव्यां ददौ तेभ्यो हरिः स्वयम् ।&lt;br&gt;&#xA;हरेः कृपा सतां यद्वा मोक्षदा सर्वशान्तिदा ॥१ २९॥&#xA;लक्ष्मीनारायणसंहिता तु साध्वी हि मोक्षदा ।&lt;br&gt;&#xA;सर्वसिद्धिमयी विद्या परब्रह्मप्रसञ्जिनी ॥4.43.१ ३०॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने जन्मजयन्त्युत्सवे नारीणां नराणां पूजाग्रहणं भाणवाणीरायहर्योर्निरामयताकरणं, सभा, साधुत्वविवेचनं विश्रान्तिश्चेत्यादिनिरूपणनामा&lt;br&gt;&#xA;त्रिचत्वारिंशोऽध्यायः ॥४३ ॥&lt;/p&gt;</description>
    </item>
    <item>
      <title>०४४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/044/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/044/</guid>
      <description>&lt;p&gt;श्रीबद्रीप्रियादेवी उवाच-&lt;br&gt;&#xA;कुङ्कुमवापिकाक्षेत्रे नरनारायणप्रभो ।&lt;br&gt;&#xA;बालकृष्णभगवतो जन्मजयन्तिकोत्सवः ॥१ ॥&#xA;कीदृशोऽप्यभवत् तत्र द्वितीयरूपयोगिनः ।&lt;br&gt;&#xA;सङ्क्षेपाच्छ्रोतुच्छामि कथां श्रीपरमात्मनः ॥२ ॥&#xA;श्रीनरनारायण उवाच&amp;ndash;&lt;br&gt;&#xA;शृणु बद्रीप्रिये देवि दिव्यरूपो हरिस्तदा ।&lt;br&gt;&#xA;कुङ्कुमवापिकाक्षेत्रे बहुरूपाण्यधारयत् ॥३ ॥&#xA;अनादिश्रीकृष्णनारायणरूपः स्वयम्प्रभुः ।&lt;br&gt;&#xA;लोमशोऽप्यभवत् सर्वमहर्षिरूपवाँस्तथा ॥४ ॥&#xA;स्वयम्प्रकाशस्वरूपश्च दासदासीस्वरूपवान् ।&lt;br&gt;&#xA;भक्तभक्तानिकारूपधरः कृष्णस्तदाऽभवत् ॥५ ॥&#xA;ये ये सिन्धुं गतास्तेषां मूर्तिधृग् वेषधृक् प्रभुः ।&lt;br&gt;&#xA;सर्वचिह्नोपकरणधृक्प्रभुस्तु तदाऽभवत् ॥६ ॥&#xA;विश्वकर्मा समाहूतो नारायणेन तत्र च ।&lt;br&gt;&#xA;ब्रह्मा विष्णुर्महेशश्च महेन्द्रवरुणादयः ॥७ ॥&#xA;सिद्धा महर्षयो मुक्ता मुक्तानिकास्तथेश्वराः ।&lt;br&gt;&#xA;देवा देव्यश्च भूदेवाश्चैकविंशतिकोत्सवे ॥८ ॥&#xA;आययुः श्रीहरेः पूजाकरणार्थं प्रगे तदा ।&lt;br&gt;&#xA;अष्टम्यां कार्तिकेकृष्णे विप्राश्चापि समाययुः ॥९ ॥&#xA;सुराः सुराण्यो देवाश्च लोकपालाः समाययुः ।&lt;br&gt;&#xA;सौराष्ट्रवासिनश्चान्ये क्षितिद्वीपनिवासिनः ॥4.44.१० ॥&#xA;जन्मजयन्तिकामहोत्सवं कर्तुं समाययुः ।&lt;br&gt;&#xA;तदा ब्रह्मप्रियाः सर्वा हरिप्रियाश्च देवताः ॥११ ॥&#xA;शृङ्गारं श्रीपतिकृष्णस्वामिनः संव्यधुर्मुदा ।&lt;br&gt;&#xA;अभिषेकोत्तरं वेषं भूषाशोभां प्रचक्रिरे ॥१२॥&#xA;तिलकं चन्द्रकं भाले कुङ्कुमाऽक्षतकर्दमैः ।&lt;br&gt;&#xA;केसरैः कस्तूरिकैश्च सुगन्धिसारसद्द्रवैः ॥१३॥&#xA;प्रपूज्याऽऽरार्त्रिकं चक्रुः पुष्पदीपप्रदानकैः ।&lt;br&gt;&#xA;आशीर्भिर्वर्धयामासुः प्रज्ञेशं माधवीपतिम् ॥१ ४॥&#xA;लक्ष्मीनारायणं कृष्णं विकुण्ठापरमेश्वरम् ।&lt;br&gt;&#xA;उपदाभिर्विविधाभिस्तोषणं तस्य संव्यधुः ॥१५॥&#xA;दिव्यज्ञाना देववर्या आश्चर्यं परमं ययुः ।&lt;br&gt;&#xA;सिन्धुतीरे हरिस्त्वास्ते तथाऽऽस्तेऽश्वसरस्तटे ॥१६॥&#xA;निजजन्मजयन्त्या उत्सवार्थं कृपया द्विधा ।&lt;br&gt;&#xA;ब्रह्मा नीराजनं चक्रे, लोकपालाः प्रचक्रिरे ॥१७॥&#xA;विप्रा मन्त्रैर्द्रव्यवर्यैः पूजां चक्रुः परात्मनः ।&lt;br&gt;&#xA;एवं प्रातर्महाञ्जात उसिवोऽश्वसरस्तटे ॥१८॥&#xA;भोजनान्यभवँश्चापि सायं सभाऽभवच्छुभा ।&lt;br&gt;&#xA;लोमशो दिव्यरूपेण सभाकार्यं तदा व्यधात् ॥१ ९॥&#xA;उपादिदेश बहुधा सौराष्ट्रीयप्रजाजनान् ।&lt;br&gt;&#xA;उत्सवे चागताल्ँलोकान् सर्वभूमिनिवासिनः ॥4.44.२० ॥&#xA;लोककल्याणकर्ताऽयं भगवान् पुरुषोत्तमः ।&lt;br&gt;&#xA;एकधा बहुधा चास्ते सर्वश्रेयःकृपावशः ॥२ १॥&#xA;सिन्धुदेशे वर्ततेऽद्य सौराष्ट्रे चात्र वर्तते ।&lt;br&gt;&#xA;अक्षरे परमे धाम्नि वर्तते हृदयेषु नः ॥२२॥&#xA;क्षीराख्ये सागरे चास्ते श्वेतद्वीपेऽपि वर्तते ।&lt;br&gt;&#xA;श्रीबदर्याश्रमे चास्ते क्षेत्रे च पौरुषोत्तमे ॥२२॥&#xA;मूलद्वारवतीपूर्यां तथा मेरौ विराजते ।&lt;br&gt;&#xA;भृगोर्गृहे स एवास्ते धर्मदेवगृहेऽपि च ॥२४॥&#xA;वह्नौ सूर्ये तया चन्द्रे सत्यलोके विराजते ।&lt;br&gt;&#xA;वैकुण्ठे श्रीपुरे चास्तेऽव्याकृते चामृते पदे ॥२५॥&#xA;गोलोके स हरिश्चास्ते तथाऽक्षरे परे पदे ।&lt;br&gt;&#xA;सर्वधामसु सर्वेशः स एवास्ते हरिः स्वयम् ॥२६॥&#xA;हरेर्जन्मोत्सवश्चाद्यैकविंशतिगुणात्मकः ।&lt;br&gt;&#xA;सर्वलोकेषु सर्वत्र महीयते स्थले स्थले ॥२७॥&#xA;तत्र तत्रान्यरूपेण वर्तते भगवानयम् ।&lt;br&gt;&#xA;भक्तिवशो हि भगवान् भजतामेति भक्तताम् ॥२८॥&#xA;विगुणो निर्गुणो वापि भक्तः प्रियः परात्मनः ।&lt;br&gt;&#xA;दुराचारो ह्यनाचारो भक्तः प्रियः परात्मनः ॥२९॥&#xA;अज्ञः सुज्ञश्च विज्ञो वा भक्तः प्रियः परात्मनः ।&lt;br&gt;&#xA;निर्मलो वा विमलो वा भक्तः प्रियः परात्मनः ॥4.44.३०॥&#xA;नारी षण्ढो नरो वापि भक्तः प्रियः परात्मनः ।&lt;br&gt;&#xA;देवो दैत्यो राक्षसो वा नागो वा चञ्चुमानपि ॥३ १॥&#xA;सखुरो वा सपुच्छो वा भक्तः प्रियः परात्मनः ।&lt;br&gt;&#xA;अपि मायामयो देही मायायोगपरायणः ॥३२॥&#xA;चेत् स भक्तोऽनन्यभक्तः स प्रियः परमात्मनः ।&lt;br&gt;&#xA;कृष्णस्य साधनात् साधुः प्रियः श्रीपरमात्मनः ॥३३॥&#xA;वृद्धश्चाऽलोलुपश्चापि तथाऽऽत्मवान्नदाम्भिकः ।&lt;br&gt;&#xA;सम्यग्विनीतः सरलः प्रिय आचार्य ईशितुः ॥३४॥&#xA;दयावतां भजनेषु स्थितानां सुतपस्विनाम् ।&lt;br&gt;&#xA;मयि न्यासवतां स्नेहवतां च वशगात्मनाम् ॥३५॥&#xA;विरक्तानां ज्ञानिजां च दान्तानां दानिनां तथा ।&lt;br&gt;&#xA;सत्यस्थानामलुब्धानां ब्रह्मात्मभावदर्शिनाम् ॥३६॥&#xA;कृष्णभक्त्यविरुद्धानां प्रसीदति परेश्वरः ।&lt;br&gt;&#xA;यस्यालस्यं न वै भक्तौ प्रमादो नास्ति सर्वथा ॥३७॥&#xA;श्रद्धा च वर्तते कृष्णे तस्मिन् कृष्णः प्रसीदति ।&lt;br&gt;&#xA;दौर्मनस्यं च नास्तिक्यं यस्मिन्नैवाऽस्ति सर्वथा ॥३८॥&#xA;स्वार्थबुद्धिर्न यस्याऽस्ति भक्तौ मानं न विद्यते ।&lt;br&gt;&#xA;संशयो यस्य नैवाऽस्ति तस्मिन् कृष्णः प्रसीदति ॥३९॥&#xA;उत्साहसहिते नित्यं संस्मर्तरि परात्मनः ।&lt;br&gt;&#xA;सेवापरायणे भक्ते दासे कृष्णः प्रसीदति ॥4.44.४०॥&#xA;सर्वश्रवे सर्वदर्शिन्यर्थबोधयुतेऽनिशम् ।&lt;br&gt;&#xA;सर्वस्पर्शविदि भक्तियुते कृष्णः प्रसीदति ॥४१ ॥&#xA;सर्वास्वादवति दिव्यगन्धमात्रादिसंविदि ।&lt;br&gt;&#xA;सेश्वर्येऽनावरणाढ्ये भक्ते कृष्णः प्रसीदति ॥४२॥&#xA;जलवासेऽनलवासे भूवासे गह्वरस्थिते ।&lt;br&gt;&#xA;अप्याकाशनिवासेऽपि भक्ते कृष्णः प्रसीदति ॥४३॥&#xA;मेघधारेऽद्रिधारे च स्वर्गधारे धराधरे ।&lt;br&gt;&#xA;अपि भक्तिधरे कृष्णः प्रसीदत्येव नान्यथा ॥४४॥&#xA;देहादग्निविनिर्माणशक्ते तापभयोज्झिते ।&lt;br&gt;&#xA;दाहवारणशक्तेऽपि भक्ते कृष्णः प्रसीदति ॥४५॥&#xA;जलमध्येऽनलरक्षाकरेऽनले जलग्रहे ।&lt;br&gt;&#xA;भस्मीभूतेऽपि निर्माणे शक्ते भक्ते प्रसीदति ॥४६॥&#xA;परकायप्रवेशादौ शक्ते पर्वतधारणे ।&lt;br&gt;&#xA;पाणिभ्यां वायुरोधे च शक्ते भक्ते प्रसीदति ॥४७॥&#xA;अङ्गुल्यग्रनिघातेन भूकम्पे शक्तिशालिनि ।&lt;br&gt;&#xA;सहस्ररूपधारेऽपि भक्ते कृष्णः प्रसीदति ॥४८॥&#xA;आकाशगमने शक्ते सर्वशब्दावगाहने ।&lt;br&gt;&#xA;यथाकामोपलम्भे च शक्ते भक्ते प्रसीदति ॥४९॥&#xA;छेदने ताडने बन्धे संसारपरिवर्तने ।&lt;br&gt;&#xA;मृत्योर्जये प्रलयेऽपि शक्ते भक्ते प्रसीदति ॥4.44.५० ॥&#xA;वैतृष्ण्ये वर्तमानोऽपि कृष्णलीलापरो न चेत् ।&lt;br&gt;&#xA;कृष्णभक्तिविहीनश्चेत् कृष्णो नात्र प्रसीदति ॥५१॥&#xA;आकाशे क्रीडते यश्च सूक्ष्मानर्थान् समृच्छति ।&lt;br&gt;&#xA;सर्वरुतज्ञतां याति भक्तिं चेन्न करोति सः ॥५२॥&#xA;तस्मिन् शुष्के जने कृष्णः कदापि न प्रसीदति ।&lt;br&gt;&#xA;तेजोरूपाणि सर्वाणि यस्तु यद्यपि पश्यति ॥५३॥&#xA;देवबिम्बान्यनेकानि विमानान्यपि पश्यति ।&lt;br&gt;&#xA;पश्यति ब्रह्मविष्ण्विन्द्रयमाग्निवरुणेश्वरान् ॥५४॥&#xA;ग्रहनक्षत्रताराश्च पातालभुवनान्यपि ।&lt;br&gt;&#xA;यद्यात्मानं परात्मानं स्नेहभक्त्या न पश्यति ॥५५॥&#xA;आत्मविद्याविहीनश्चेत् कृष्णसेवोज्झितस्तथा ।&lt;br&gt;&#xA;सत्त्वप्रसादहीनश्च कृष्णकृपामृतोज्झितः ॥५६॥&#xA;साधुसेवाविहीनश्चेत् तस्य सर्वं निरर्थकम् ।&lt;br&gt;&#xA;अशाश्वतं कालभोज्यं तस्याऽन्ते वै निरर्थकम् ॥५७॥&#xA;अनैश्वर्यं तथाऽज्ञानं ह्यधर्मो राग इत्यमी ।&lt;br&gt;&#xA;यत्र स्युः सोऽपि भक्तश्चेत् तस्मिन् कृष्णः प्रसीदति ॥५८॥&#xA;भक्त्या तुष्यति सर्वेशो भक्तिहीने न तुष्यति ।&lt;br&gt;&#xA;साधुसेवापरे कृष्णो विशेषेण प्रतुष्यति ॥५९॥&#xA;साध्वीसेवापरायां तु नार्यां नारायणः सदा!&lt;br&gt;&#xA;सन्तुष्टो भवति प्रभाकृष्णो दयालुरच्युतः ॥4.44.६०॥&#xA;पैशाचं बन्धनं कामो राक्षसं बन्धनं स्त्रियः ।&lt;br&gt;&#xA;याक्षं तु बन्धनं द्रव्यं तत्त्यागे तुष्यति प्रभुः ॥६ १ ॥&#xA;गान्धर्वं बन्धन नाट्यं माहेन्द्रं मन्दिराणि वै ।&lt;br&gt;&#xA;सौम्यं तु बन्धनं कीर्तिस्तत्त्यागे तुष्यति प्रभुः ॥६२॥&#xA;सौरं तु बन्धनं सत्ता प्राजापत्यं तु वंशजाः ।&lt;br&gt;&#xA;वैधसं बन्धनं धिष्ण्यं तत्त्यागे तुष्यति प्रभुः ॥६३॥&#xA;पतिस्तु बन्धनं रौद्रं सम्पदो वैष्णवं तु तत् ।&lt;br&gt;&#xA;वासना बन्धनं याम्यं तत्त्यागे तुष्यति प्रभुः ॥६४॥&#xA;दानवं बन्धनं लोभो तृष्णा दैतेयबन्धनम् ।&lt;br&gt;&#xA;विषया बन्धनं सार्पं तत्त्यागे तुष्यति प्रभुः ॥६५॥&#xA;आग्नेयं बन्धनं वैरं द्वेषो नैर्ऋतमुच्यते ।&lt;br&gt;&#xA;बन्धनं नारकं शैश्नं यौनं गर्भं तु बन्धनम् ॥६६॥&#xA;प्रतिष्ठा बन्धनं दौर्गं गौरवं तत्तु रौरवम् ।&lt;br&gt;&#xA;गार्वं तु बन्धनं भौतं तत्त्यागे तुष्यति प्रभुः ॥६७॥&#xA;विच्छिद्य शिथिलीकृत्य जीर्णीकृत्य विनाश्य च ।&lt;br&gt;&#xA;बन्धनानि विनिर्बन्धो यस्तस्मिँस्तुष्यति प्रभुः ॥६८॥&#xA;पुण्यं तु बन्धनं वार्षं सामर्थ्यं तत्तु दैवतम् ।&lt;br&gt;&#xA;ब्राह्मं सत्त्वोत्कर्षरूपं तत्त्यागे तुष्यति प्रभुः ॥६९॥&#xA;निर्गुणं बन्धनं कार्ष्णं भक्तिर्निर्वाणबन्धनम् ।&lt;br&gt;&#xA;बन्धनं सत् साधुसेवा तद्ग्रहे तुष्यति प्रभुः ॥4.44.७०॥&#xA;वर्ष्मणा मनसा द्रव्यैः सेवनीया हि साधवः ।&lt;br&gt;&#xA;साध्व्यः सर्वार्पणैः सेव्या मोक्षदा हि प्रसादिताः ॥७ १ ॥&#xA;हरिः सत्सु च साध्वीषु वर्तते मूर्तिमानपि ।&lt;br&gt;&#xA;सर्वकामप्रपूरो नः सेवनीयः स तद्गतः ॥७२॥&#xA;&amp;lsquo;ओन्नमः श्रीकृष्णनारायणाय स्वामिने स्वाहा&amp;rsquo; ।&lt;br&gt;&#xA;जपनीयः सदा चैवं मन्त्रात्मा परमेश्वरः ॥७३॥&#xA;हृदये रक्षणीयोऽयं सर्वकामफलप्रदः ।&lt;br&gt;&#xA;मोक्षाऽमृतमहानन्दप्रदाता कृष्णयोगकृत् ॥७४॥&#xA;कृष्णः स्वामी ममादस्तीति स्मर्तव्यः सर्वदा हरिः ।&lt;br&gt;&#xA;सर्ववाञ्छितदाताऽयं साक्षाद् भवति सर्वथा ॥७५॥&#xA;दानं देयं हरये वै व्रतं कार्यं हरेः कृते ।&lt;br&gt;&#xA;तपस्तप्यं तु कृष्णार्थं योगः साध्यो हरेः कृते ॥७६॥&#xA;मखः कार्यस्तु कृष्णार्थं तीर्थं कार्यं हरेः कृते ।&lt;br&gt;&#xA;जपः कार्यस्तु कृष्णार्थं स्नेहः कार्यो हरेः कृते ॥७७॥&#xA;सत्कर्माणि समस्तानि कर्तव्यानि हरेः कृते ।&lt;br&gt;&#xA;आत्मसंशोधनं कार्यं श्रीकृष्णार्थं सदा शुभम् ॥७८॥&#xA;दिव्यभावो ग्रहीतव्यो मोक्षार्थं हरिमन्दिरे ।&lt;br&gt;&#xA;सेवा सतां स्वात्मवत्तु कर्तव्या कृष्णतुष्टये ॥७९॥&#xA;आक्षरं परमं क्षेत्रं सेवनीयं विमुक्तये ।&lt;br&gt;&#xA;कुङ्कुमवापिका सेव्याऽनादिकृष्णस्य लब्धये ॥4.44.८० ॥&#xA;रक्तं तु कुङ्कुमक्षेत्रं श्वेतं चाश्वसरोवरम् ।&lt;br&gt;&#xA;कृष्णक्षेत्रमनादिश्रीकृष्णनारायणो हरिः ॥८१ ॥&#xA;त्रयं सेव्यं सदा भक्त्या प्रीत्या सत्त्वेन श्रद्धया ।&lt;br&gt;&#xA;प्रीतिश्च कौकुमं क्षेत्रं सत्त्वं त्वश्वसरोवरम् ॥८२॥&#xA;श्रद्धा कृष्णमयी बोध्या त्र्यात्मकं मोक्षसाधनम् ।&lt;br&gt;&#xA;प्रीतिः कृष्णे सदासक्तिः सत्त्वं कृष्णे निजस्थितिः ॥८३॥&#xA;श्रद्धा कृष्णेऽर्पणं नैजं त्र्यात्मकं मोक्षसाधनम् ।&lt;br&gt;&#xA;रक्तता कुङ्कुमं कृष्णे श्वेतता च रसो हरौ ॥८४॥&#xA;कृष्णता कर्षणं कृष्णे त्र्यात्मकं मोक्षसाधनम् ।&lt;br&gt;&#xA;मयि क्षेत्रे हरी रक्तो मयि सारे इतो हरिः ॥८५॥&#xA;मयि कृष्यां हरिर्वप्तस्ततोऽहं हरिरेव हि ।&lt;br&gt;&#xA;तादात्म्यं हरिणा साकं हर्यात्माऽहं समश्नुवे ॥८६॥&#xA;कृष्णनारायणस्वामिसर्वानन्दभृतप्रभुम् ।&lt;br&gt;&#xA;एवं नारायणे कृष्णे कर्तव्यो योग उत्तमः ॥८७॥&#xA;भवपारेऽतिसंसारतारके परमेश्वरे ।&lt;br&gt;&#xA;स्वस्ति वोऽस्तु स्वागतं वो विदायं वो भवत्वपि ॥८८॥&#xA;क्षमापनीयो भगवान् सम्माने लौकिके कृते ।&lt;br&gt;&#xA;इत्युक्त्वा लोमशः सायं सभान्तं प्राकरोत् तदा ॥८९॥&#xA;भुक्त्वा पीत्वा च हर्याज्ञां नीत्वा ययुर्निजालयान् ।&lt;br&gt;&#xA;रात्रौ सम्मानिताः सम्यग् भोजिताः पूजिता अपि ॥4.44.९०॥&#xA;सेविता निद्रिता महीमानाः प्रातर्ययुस्ततः ।&lt;br&gt;&#xA;प्रशंसन्तो हरेर्नाम लोमशस्योपदेशनम् ॥९१ ॥&#xA;श्रीमद्गोपालकृष्णं च कम्भराश्रीं च मातरम् ।&lt;br&gt;&#xA;कुङ्कुमवापिकाक्षेत्रं तथा चाश्वसरोवरम् ॥९२॥&#xA;प्रशंसन्तो हरिं स्वर्गादिकं ययुः सुरेश्वराः ।&lt;br&gt;&#xA;इत्येवं बद्रिके तत्र जन्मजयन्तिकोत्सवः ॥९३॥&#xA;द्वितीयेन स्वरूपेण श्रीकृष्णपरमात्मना ।&lt;br&gt;&#xA;कृतो मनोहरः श्रेष्ठो लोमशेन महर्षिणा ॥९४॥&#xA;ब्रह्माद्या देवतास्तूर्णं सायं विमानतस्ततः ।&lt;br&gt;&#xA;सौराष्ट्रं सम्परित्यज्याऽऽययुः सिन्धुप्रदेशकान् ॥९५॥&#xA;यत्राऽनादिकृष्णनारायणश्चास्ते तु शार्करे ।&lt;br&gt;&#xA;नगरे सिन्धुजे देशे यत्रास्ते लोमशो मुनिः ॥९६॥&#xA;स्वप्रकाशोऽपि यत्रास्ते संहितावाचको मुनिः ।&lt;br&gt;&#xA;यत्र लक्ष्मीशसंहितापारायणं भवत्यपि ॥९७॥&#xA;यत्र यज्ञो वर्तते च ऋषयः सन्ति संहिताः ।&lt;br&gt;&#xA;तत्राऽऽगत्य हरिं नेमुः पुपूजुः श्रुतिवल्लभम् ॥९८॥&#xA;जयशब्दान् प्रचक्रुश्च जयन्तीमह आचारन् ।&lt;br&gt;&#xA;उपदाश्च न्यधुः कृष्णपादयोः पुनरित्यपि ॥९९॥&#xA;आरार्त्रिकं व्यधू रात्रौ सेवां चक्रुः सुखप्रदाम् ।&lt;br&gt;&#xA;रात्रिं निन्युर्मानितास्ते भोजिताः स्वागतादिभिः ॥4.44.१० ०॥&#xA;तोषिताः श्रीकृष्णनारायणेन सर्वदेवताः ।&lt;br&gt;&#xA;प्रातर्गन्तुं प्रसन्नाः सङ्गृह्याऽऽज्ञां परमात्मनः ॥१०१॥&#xA;आशीर्वादान्नृपादींश्च प्रयुज्य प्रययुर्दिवम् ।&lt;br&gt;&#xA;प्रातः श्रीकृष्णभगवान् स्नानविधिं समाचरन् ॥१०२।&lt;br&gt;&#xA;उत्सवा गीतयः कीर्तनानि वाद्यनिनादनम् ।&lt;br&gt;&#xA;भाटचारणबन्दीनां स्तुतयः परितोऽभवन् ॥१०३॥&#xA;इत्येवं बद्रिके सर्वं कृष्णनारायणात्मकम् ।&lt;br&gt;&#xA;आक्षरं तु यथा क्षेत्रं सैन्धवं तत्तथाऽभवत् ॥१ ०४॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कुङ्कुमवापिकाक्षेत्रेऽपि द्वितीयरूपेणैकविंशतितमजन्मजयन्तीदिनोत्सवे श्रीकृष्णनारायणस्योपस्थितिर्लोमशस्योपदेशो देवादीनां महोत्सवविनिर्वर्तनमित्यादिनिरूपणनामा चतुश्चत्वारिंशोऽध्यायः ॥४४ ॥&lt;/p&gt;</description>
    </item>
    <item>
      <title>०४५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/045/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/045/</guid>
      <description>&lt;p&gt;श्रीबद्रीप्रियोवाच-&lt;br&gt;&#xA;भगवन् करुणासिन्धो सिन्धुदेशे ततः परम् ।&lt;br&gt;&#xA;किङ्किं चकार भगवान् वद मे सर्वमञ्जसा ॥१ ॥&#xA;श्रीनरनारायण उवाच-&lt;br&gt;&#xA;प्रातरुत्थाय भगवान् नवम्यां स्नानमाचरत् ।&lt;br&gt;&#xA;वेषं भूषाश्च शृङ्गारं योग्यं सर्वं दधार ह ॥२ ॥&#xA;तदा तूर्याण्यवाद्यन्त स्त्रीणां च गीतयोऽभवन् ।&lt;br&gt;&#xA;स्तावकानां गिरश्चाप्यश्रूयन्त मङ्गलोदिताः ॥३ ॥&#xA;वैदिकानां मन्त्रघोषा अभवन् मण्डपान्तिके ।&lt;br&gt;&#xA;यन्त्रशब्दा अभवँश्च कृष्णप्रबोधसूचकाः ॥४ ॥&#xA;ऋषयो मुनयः सन्तः पूजार्थं तत्र चाययुः ।&lt;br&gt;&#xA;अपूजयन् परमेशं यथालब्धोपचारकैः ॥५ ॥&#xA;अथ नार्यो राजपत्न्यः पूजार्थं तत्र चाययुः ।&lt;br&gt;&#xA;अपूजयन् हरिङ्कृष्णं मूर्तिं तां हृदये न्यधुः ॥६ ॥&#xA;अथ राजादयस्तत्र पूजनार्थं समाययुः ।&lt;br&gt;&#xA;बहुमूल्योपचारैस्तं प्रापूजयन् महीश्वराः ॥७ ॥&#xA;प्रजा नार्यो नरास्तत्राऽऽययुर्विप्राश्च देवताः ।&lt;br&gt;&#xA;पूजनार्थं भगवन्तमपूजयन् विधानतः ॥८ ॥&#xA;सर्वलोका हरिं पूजयित्वा कृतार्थिनोऽभवन् ।&lt;br&gt;&#xA;ततः प्रावर्तत दुग्धपानं च भोजनादिकम् ॥९ ॥&#xA;ताम्बूलार्पणमेवाऽन्ते विदायं च ततोऽभवत् ।&lt;br&gt;&#xA;कोटिरायो रायहरिः प्राघुर्णिकेभ्य आदरात् ॥4.45.१०॥&#xA;पारितोषिकमुत्कृष्टं पृथग् ददतुरुत्सुकौ ।&lt;br&gt;&#xA;महीमाना ययुर्नैजान् देशान् विमानकैस्ततः ॥११ ॥&#xA;संहिताया वाचनार्थं कृष्ण आदिश्य सेवकम् ।&lt;br&gt;&#xA;स्वप्रकाशं च सहसाऽऽरार्त्रिकं संविधाय च ॥१ २॥&#xA;लक्ष्मीनारायणसंहितायाः कृत्वा च पूजनम् ।&lt;br&gt;&#xA;सज्जोऽभवन्निजं क्षेत्रं गन्तुं श्रीकुङ्कुमाक्षरम् ॥१ ३॥&#xA;तावत्तत्र समायातो राजा कच्छप्रदेशजः ।&lt;br&gt;&#xA;नाम्ना माधवरायेति प्रार्थयत् परमेश्वरम् ॥१४॥&#xA;नारायणसरस्तीरं पावयितुं च कच्छकम् ।&lt;br&gt;&#xA;भुजङ्गनगरं पावयितुं चार्थयदीश्वरम् ॥१५॥&#xA;तथा महर्षयो नारायणसरोनिवासिनः ।&lt;br&gt;&#xA;धर्ममोक्षायनाद्याश्च प्रार्थयन् परमेश्वरम् ॥१६॥&#xA;हरिस्तथाऽस्त्विति प्राह प्रस्थितस्तैः समं तदा ।&lt;br&gt;&#xA;सर्वैः प्रस्थापितः सिन्धुभूभृद्भिः स्वीयसज्जनैः ॥१७॥&#xA;स्वकीयेन विमानेन विदायमानमानितः ।&lt;br&gt;&#xA;अम्बरेण यथा तूर्णमाययौ कच्छभूतलम् ॥१८॥&#xA;नारायणसरस्तीरेऽवातरत् स विमानतः ।&lt;br&gt;&#xA;सस्नौ कृत्वा परं तीर्थं पावनं परमेश्वरः ॥१ ९॥&#xA;तीर्थतीरे निषसाद यावत्तावत्तु शङ्करः ।&lt;br&gt;&#xA;आययौ पार्वतीयुक्तो भ्रमन् कच्छे तु पश्चिमात् ॥4.45.२०॥&#xA;श्वेतरूपं धरन् शिष्यैश्चतुर्भिः सह मानसैः ।&lt;br&gt;&#xA;सनन्देन नन्दनेन विश्वनन्दनकेन च ॥२ १॥&#xA;उपनन्देन सहितः सद्योजाताऽभिधो हरः ।&lt;br&gt;&#xA;अनादिश्रीकृष्णनारायणश्रीपुरुषोत्तमम् ॥२२।&lt;br&gt;&#xA;पुपूज दण्डवत्तत्र प्रणनाम मुहुर्मुहुः ।&lt;br&gt;&#xA;तुष्टाव परमात्मानं मोक्षदं लोकरक्षकम् ॥२३॥&#xA;नारायणहरे कृष्ण पावितं श्रीसरोवरम् ।&lt;br&gt;&#xA;तव नाम्ना परां ख्यातिं यथा गच्छेत् तथा कुरु ॥२४॥&#xA;हरिर्जगाद विश्वेशं शम्भो नारायणं सरः ।&lt;br&gt;&#xA;श्रीसरश्चेति यत् पूर्वं नारायणसरोऽधुना ॥२१॥&#xA;ख्यातिं यास्यति चैतद्वै पुरोर्वश्या तु पावितम् ।&lt;br&gt;&#xA;ऊर्वशीतीर्थमेतच्च चटकातीर्थमित्यपि ॥२६॥&#xA;श्रीतीर्थं च तथा सद्योजाततीर्थं प्रमुक्तिदम् ।&lt;br&gt;&#xA;नारायणमहातीर्थं भविष्यति न संशयः ॥२७॥&#xA;वासोऽत्र ते महादेवसद्योजात भवत्विति ।&lt;br&gt;&#xA;सद्योजातमहातीर्थं तव नाम्ना भविष्यति ॥२८॥&#xA;कालान्तरे च ते नामान्यपराणि शुभानि वै ।&lt;br&gt;&#xA;भविष्यन्तीति तीर्थं तत् कोटीश्वरं भविष्यति ॥२९॥&#xA;इत्युक्त्वा भगवान् शम्भुं निवासाय सरस्तटे ।&lt;br&gt;&#xA;आज्ञां चकार तत्रैव शम्भुर्वासं सदाऽकरोत् ॥4.45.३०॥&#xA;तावत्तत्र समायाता दिव्या गौः श्वेतलोहिता ।&lt;br&gt;&#xA;चतुःशृङ्गी चतुर्वक्त्रा चतुष्पादा चतुर्मुखी ॥३ १ ॥&#xA;चतुर्हस्ता चतुर्नेत्रा चतुर्दंष्ट्रा चतुःस्तनी ।&lt;br&gt;&#xA;ननाम पादयोस्तूर्णं व्योम्ना चागत्य वै पुरः ॥३ २॥&#xA;कृष्णनारायणपादतले लिलेह जिह्वया ।&lt;br&gt;&#xA;हरिर्वारि ददौ तस्यै जिह्वायां सा पपौ द्रुतम् ॥३३॥&#xA;कुमारी साऽभवत्तत्र विश्वरूपा सरस्वती ।&lt;br&gt;&#xA;तुष्टाव परमात्मानं श्रीपतिवल्लभन्निजम् ॥३४॥&#xA;नमोऽनादिकृष्णकान्त रमाकान्त च ते नमः ।&lt;br&gt;&#xA;नमः श्रीमाणिकीकान्त लक्ष्मीकान्त च ते नमः ॥३५॥&#xA;नमः सरस्वतीकान्त राधाकान्त च ते नमः ।&lt;br&gt;&#xA;सुखदाश्रीकान्त पद्मावतीकान्त च ते नमः ॥३६ ॥&#xA;अहं शक्तिर्भवान् शक्तः कृष्णाऽहं कृष्ण ते नमः ।&lt;br&gt;&#xA;अहं भगवती भार्या भगवाँस्त्वं पतिः प्रभुः ॥३७॥&#xA;तपस्तप्तं समायाता गोलोकात्तु तवाऽऽज्ञया ।&lt;br&gt;&#xA;पावनीं मां समाज्ञाप्य स्थापयाऽत्र सरस्तटे ॥३८॥&#xA;तीर्थं त्वत्र हरे कृष्ण मन्नाम्नाऽपि विधेहि च ।&lt;br&gt;&#xA;तथाऽस्त्विति हरिः प्राह बद्रिके तां सरस्वतीम् ॥३९॥&#xA;अस्थापयत् सरस्तीरे महाधेनुं सरस्वतीम् ।&lt;br&gt;&#xA;नारायणसरस्तीरे तीर्थं सारस्वतं शुभम् ॥4.45.४० ॥&#xA;पावनं सर्वलोकानामभवत् स्नानमात्रतः ।&lt;br&gt;&#xA;ज्ञानदं चात्मबोधादिप्रदं ब्रह्मावबोधदम् ॥४१ ॥&#xA;तस्या नामानि भगवाँश्चकार पावनान्यपि ।&lt;br&gt;&#xA;गोपी माया च विद्या च कृष्णा हैमवती सती ॥४२॥&#xA;प्रधाना श्रीः प्रकृतिश्च विश्वमाता नरायणी ।&lt;br&gt;&#xA;महेश्वरी श्वेतरक्ता द्वादशेति शुभानि वै ॥४३॥&#xA;एवं नामानि सम्प्राप्य तीरे साऽपि तिरोऽभवत् ।&lt;br&gt;&#xA;तावत्तत्रापि पुरुषः स्वर्णवर्णः समाययौ ॥४४॥&#xA;सहस्रशीर्षा विश्वात्मा सहस्राक्षः सहस्रपात् ।&lt;br&gt;&#xA;सहस्रबाहुः सर्वज्ञः सर्वदेवमयः प्रभुः॥४५॥&#xA;सकौस्तुभः शङ्खचक्रगदापद्मादिहेतिमान् ।&lt;br&gt;&#xA;तुष्टाव दण्डवत् कृत्वाऽनादिकृष्णनरायणम् ॥४६॥&#xA;नमोऽनन्तस्वरूपाय सर्वकारणचारिणे ।&lt;br&gt;&#xA;परेशाय परकृष्णस्वरूपाय च ते नमः ॥४७॥&#xA;परब्रह्मणे कृष्णाय परमेशाय ते नमः ।&lt;br&gt;&#xA;वासुदेवेश कृष्णेश नारायणेश ते नमः ॥४८॥&#xA;ब्रह्मेशसर्वमुक्तेशाऽक्षरेश ते नमो नमः ।&lt;br&gt;&#xA;सर्वधामाधिपतये नमस्ते परमात्मने ॥४९॥&#xA;मादृशा विष्णवोऽनन्ता उद्भवन्ति मदंशतः ।&lt;br&gt;&#xA;तं वन्दे परमेशेशेश्वरेश्वरेश्वरेश्वरम् ॥4.45.५०॥&#xA;भगवन् सर्वदेवेश कालमायेश सर्वदा ।&lt;br&gt;&#xA;तीर्थे नारायणसरोवरे त्वत्पादपाविते ॥५१ ॥&#xA;सद्योजातेन देवेन स्थातुमिच्छामि सर्वदा ।&lt;br&gt;&#xA;मामत्र स्थापय कृष्ण लोककल्याणहेतवे ॥९२॥&#xA;तथाऽस्त्वेवं हरिः प्राह विष्णुर्वासं सदाऽकरोत् ।&lt;br&gt;&#xA;कृष्णनारायणस्तस्मै स्थापयामास पिप्पले ॥५३॥&#xA;सहस्रशीर्षप्लक्षाख्यं तीर्थं तत्परमं ह्यभूत् ।&lt;br&gt;&#xA;तीरोऽभवत् प्लक्षवृक्षे विष्णुः सनातनः प्रभुः ॥५४॥&#xA;अथाऽऽययौ व्योमदेशात् श्मश्रुलः पुष्टरूपवान् ।&lt;br&gt;&#xA;हिरण्यगर्भः सर्वात्मा सर्वसृष्टिप्रबीजवान् ॥५५॥&#xA;भर्ता हर्ता जगत्कर्ता ब्रह्मा सर्वाण्डसर्जकः ।&lt;br&gt;&#xA;नेमे नारायणकृष्णं पपात पादयोस्तथा ॥५६॥&#xA;तुष्टाव स्वागतं प्राप्तः श्रीपतिङ्कृष्णकेशवम् ।&lt;br&gt;&#xA;हरिकृष्ण हरिविष्णो कृष्णनारायणप्रभो ॥५७॥&#xA;सर्वस्वामिन् सर्वधामिन् सर्वशक्तिप्रदायक ।&lt;br&gt;&#xA;सर्वरक्षाविधातस्त्वं नारायणोऽत्र चागतः ॥५८॥&#xA;कल्याणार्थं तु लोकानां तीर्थानां पावनाय च ।&lt;br&gt;&#xA;नारायणे सरस्यत्र शम्भुर्विष्णुः सरस्वती ॥५९॥&#xA;यथा वासं व्यधुस्तद्वद् वासं मे रोचतेऽपि च ।&lt;br&gt;&#xA;आज्ञापय प्रतिष्ठां मे कुर्वत्र भगवन्निह ॥4.45.६०॥&#xA;तथाऽस्त्वेवं हरिः प्राह बद्रिके परमेष्ठिनम् ।&lt;br&gt;&#xA;ब्रह्मा तत्र पलाशे तु द्रुमे वासं तदाऽकरोत् ॥६१ ॥&#xA;रक्तवस्त्रोऽभवद् वृक्षो रक्तपुष्पावशोभितः ।&lt;br&gt;&#xA;पावनः सर्वलोकानां यज्ञानामुपकारकृत् ॥६२॥&#xA;एवं देवा अवसन् वै लोककल्याणकारिणः ।&lt;br&gt;&#xA;बद्रिके च ततस्तत्राश्चर्यं परममद्भुतम् ॥६३॥&#xA;अभवद् तत् दिव्यरूपं समाकर्णय शोभनम् ।&lt;br&gt;&#xA;शबलाश्वाश्चहर्यश्वाः पुत्रा वै वेधसः पुरा ॥६४॥&#xA;नारदस्योपदेशेन वैराग्यं समुपाश्रिताः ।&lt;br&gt;&#xA;सप्तदशसहस्राणि तपोऽर्थं तत्र ये स्थिताः ॥६५॥&#xA;सर्वे नारायणङ्कृष्णं प्राप्य तत्र पुरोऽभवन् ।&lt;br&gt;&#xA;तापसा जटिलाः शुष्काः करमालाविराजिनः ॥६६॥&#xA;कृष्णनारायणस्वामिनारायणजपान्विताः ।&lt;br&gt;&#xA;प्रसन्नमानसा दिव्यतेजःपरिधिशोभनाः ॥६७॥&#xA;प्रत्याहृतेन्द्रियवेगा ब्रह्मचर्यपरायणाः ।&lt;br&gt;&#xA;शान्ता निर्गुणराधेशस्मरणे धृतमानसाः ॥६८॥&#xA;बालस्वरूपिणश्चापि पुष्टा यौवनशालिनः ।&lt;br&gt;&#xA;सङ्कीर्तनं प्रकुर्वन्तः कूर्दयन्तोऽतिहर्षिताः ॥६९॥&#xA;करतालैः कृष्णनारायणस्वामीतिवादिनः ।&lt;br&gt;&#xA;अहो अहो हरे कृष्ण कृष्णनारायण प्रभो ॥4.45.७०॥&#xA;कल्याणकृन्महाकृष्णनारायण विभो प्रभो ।&lt;br&gt;&#xA;एवं रटन्तः श्रीकृष्णनारायणं ह्युपस्थिताः ॥७१ ॥&#xA;प्रणेमुर्दण्डवद्भक्त्या धूलीं ते शिरसि न्यधुः ।&lt;br&gt;&#xA;धूल्यामालोटयन्तस्ते कृष्णपादजलं पपुः ॥७२॥&#xA;तुष्टुवुः श्रीहरिं तत्र एवम् हृदयार्पणैः ।&lt;br&gt;&#xA;नारायणहरे कृष्ण मोक्षार्थं वयमागताः ॥७३॥&#xA;भवान् मोक्षप्रदश्चास्ते देहि मोक्षं भवार्णवात् ।&lt;br&gt;&#xA;वयं सर्वे ब्रह्मपुत्राः शिष्या नारदयोगिनः ॥७४॥&#xA;प्रतीक्षमाणाः श्रीकृष्णं वसामोऽत्र जपान्विताः ।&lt;br&gt;&#xA;दैवाद् वा कृपया कृष्णनारायण भवानिह ॥७५॥&#xA;नो मोक्षार्थं समायातो देहि मोक्षपदं परम् ।&lt;br&gt;&#xA;श्रुत्वा प्राह हरिस्ताँस्तु मोक्षं ददामि शाश्वतम् ॥७६॥&#xA;ब्रह्मतुल्याः समर्थाः स्थ नैकरूपधराः पराः ।&lt;br&gt;&#xA;तापसा मन्नियोगेन मूलरूपैस्तु सर्वथा ॥७७॥&#xA;दिव्यतां मुक्ततां प्राप्य यान्तु धामाऽक्षरं मम ।&lt;br&gt;&#xA;द्वितीयस्तु स्वरूपैवैं तिष्ठन्तु चांशतस्त्विह ॥७८॥&#xA;नारायणपरा नित्यं देवसेवापरायणाः ।&lt;br&gt;&#xA;तीर्थस्य मुनयो भूत्वा तिष्ठन्त्वत्र सदा स्थिराः ॥७९॥&#xA;इत्युक्ता बद्रिके ते तु द्वेधारूपास्तदाऽभवन् ।&lt;br&gt;&#xA;अंशतो मुनिरूपास्ते मूलतो मुक्तरूपिणः ॥4.45.८० ॥&#xA;मुनिरूपा न्-यवतैंस्ते नारायणसरस्तटे ।&lt;br&gt;&#xA;मुक्तरूपा दिव्यरूपा चागते सुविमानके ॥८ १ ॥&#xA;पार्षदैर्दिव्यदेहैस्ते निषद्याऽक्षरधाम मे ।&lt;br&gt;&#xA;प्रययुर्मुक्ततां प्राप्ताः शाश्वतानन्दभोजिनः ॥८२॥&#xA;कृपया मे समस्तास्ते जाता मत्समशक्तयः ।&lt;br&gt;&#xA;एवं हि बद्रिके कृष्णनारायणो नरायणान् ॥८३॥&#xA;मादृशान् सर्वथा कृत्वा ततस्तीर्थस्थितान् जनान् ।&lt;br&gt;&#xA;पावयित्वा प्रदायाऽपि दानवस्तु यथेष्टकम् ॥८४॥&#xA;तीर्थोत्तमं सरः कृत्वा निषद्य स्वविमानके ।&lt;br&gt;&#xA;भुजङ्गनगरे सायं प्राययौ राजवाटिकाम् ॥८५॥&#xA;अवातरद् विमानं तु तदा वै राजवाटिका ।&lt;br&gt;&#xA;शृङ्गारिताऽभवत् तूर्यनिनादैरभिगर्जिता ॥८६॥&#xA;सम्मानकरलोकैश्च तथा राजकुटुम्बिभिः ।&lt;br&gt;&#xA;प्रजाभिः स्वागतार्थं सा वाटिका सङ्कुला ह्यभूत् ॥८७॥&#xA;हरिर्विमानतस्तत्र यदा वै बहिराययौ ।&lt;br&gt;&#xA;लक्षशो वै जना नार्यो नराश्चन्दनपुष्पकैः ॥८८॥&#xA;कुङ्कुमाऽक्षतवर्षाभिर्वर्धयामासुरच्युतम् ।&lt;br&gt;&#xA;जयशब्दैर्महाहर्षकृतैर्नारायणाभिधैः ॥८९ ॥&#xA;स्वागतं श्रीहरेश्चक्रुर्बद्रिके राष्ट्रमानवाः ।&lt;br&gt;&#xA;घटिकामात्रमेवादौ स्थितो विमानकाग्रके ॥4.45.९ ०॥&#xA;दत्वा स्वदर्शनं कृष्णो विवेश नृपमन्दिरम् ।&lt;br&gt;&#xA;राजा माधवरायश्च राज्ञी कल्याणिका सती ॥९ १ ॥&#xA;पुपूजतुः परेशं तं पपतुः पादवार्यपि ।&lt;br&gt;&#xA;पूजयित्वोपचारैश्च मुकुटाद्यैश्च भूषणैः ॥९२॥&#xA;वेषैश्चातिप्रमूल्यैश्च स्वर्णरत्नादिहीरकैः ।&lt;br&gt;&#xA;मणिभिः स्वर्णमुद्राभिः प्रपूज्याऽऽरार्त्रिकं ततः ॥९ ३॥&#xA;व्यधातां भावभिन्नौ तौ राज्यवर्गास्ततः परम् ।&lt;br&gt;&#xA;पुपूजुः परमात्मानं यथार्हभूषणादिभिः ॥९४॥&#xA;आरार्त्रिकं प्रचक्रुस्ते तुष्टुवुः परमेश्वरम् ।&lt;br&gt;&#xA;संसाराद् भगवन् कृष्ण जीवान्नस्तारयप्रभो ॥९५॥&#xA;साक्षात्तव प्रसङ्गेन यदि दिव्या वयं नहि ।&lt;br&gt;&#xA;तदा केषां प्रसङ्गेन वयं दिव्या भवेमहि ॥९६॥&#xA;श्रुत्वा हरिस्तु तान्प्राह सतां सङ्गेन दिव्यता ।&lt;br&gt;&#xA;भविष्यति न सन्देहो मोक्षो वश्च भविष्यति ॥९७॥&#xA;मया नारायणतीर्थे रक्षिताः शबलाश्वकाः ।&lt;br&gt;&#xA;हर्यश्वका ब्रह्मपुत्राः साधवस्ते मदाश्रयाः ॥९८॥&#xA;मत्तो मन्त्रं च सम्प्राप्ता भजन्ते मां निरन्तरम् ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥९९॥&#xA;एवंविधं तु मे मन्त्रं दास्यन्ति वो विधानतः ।&lt;br&gt;&#xA;तत्र यूथं प्राप्य तीर्थं प्रयास्यथ परं पदम् ॥4.45.१ ००॥&#xA;सज्जा भूत्वा तीर्थविधिं कृत्वा नत्वा च तान् सतः ।&lt;br&gt;&#xA;सेवित्वा तान् भजनेन प्रयास्यथ परं पदम् ॥१०१ ॥&#xA;ये सज्जास्तैः प्रगन्तव्यं मोक्षार्थं चानिवर्तिनम् ।&lt;br&gt;&#xA;इत्युक्त्वा बद्रिके कृष्ण उषित्वैकनिशां सुखम् ॥१ ०२॥&#xA;भोजनं पूजनं लब्ध्वा राज्ञे राज्ञ्यै मनुं निजम् ।&lt;br&gt;&#xA;दत्वा सेवां परां प्राप्य प्रातरुत्थाय माधवः ॥१० ३॥&#xA;नैजं विमानमारुह्य ययौ कुङ्कुमवापिकाम् ।&lt;br&gt;&#xA;विश्रान्तिं परमां प्राप्तो नारायणपरेश्वरः ॥१ ०४॥&#xA;सिन्धुवार्तां कच्छवार्तां चकार जनसंसदि ।&lt;br&gt;&#xA;स्नानपूजाभोजनादि चक्रे शान्तिमवाप ह ॥१० ५॥&#xA;इत्येवं बद्रिके कृष्णनारायणः श्रियाः पतिः ।&lt;br&gt;&#xA;दिव्यं चरित्रं सुभगं मोक्षदं प्रचकार ह ॥१ ०६॥&#xA;सर्वं ते कथितं रम्यं स्वर्गमोक्षप्रदं शुभम् ।&lt;br&gt;&#xA;पठनाच्छ्रवणादस्य स्मरणान्मुक्तिभाग् भवेत् ॥१ ०७॥&#xA;अपि पापो विचित्तश्च धर्मवर्जित इत्यपि ।&lt;br&gt;&#xA;श्रुत्वा लब्ध्वा गुणं यच्छेत् स्वर्गं दिव्ययुगायुतम् ॥१ ०८॥&#xA;का कथा तु तदाऽन्यस्य सेविनो भक्तियोगिनः ।&lt;br&gt;&#xA;यथेष्टं श्रीकृष्णनारायणो दद्यात् कृपाकरः ॥१ ०९॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कच्छनृपतिर्माधवरायो हरिं कच्छमानियाय, हरिर्नारायणसरसि शिवविष्णुवेधःसरस्वतीनां तीर्थानि कृतवान्, शबलाश्वहर्यश्वानां द्वेधा रूपाणि कारयित्वा तीर्थे वासं मोक्षणं च दत्तवान्, भुजङ्गनगरे माधवरायनृपतिकुटुम्बं पावयित्वा कुङ्कुमवापीमाययौ चेति निरूपणनामा पञ्चचत्वारिंशोऽध्यायः ॥४५ ॥&lt;/p&gt;</description>
    </item>
    <item>
      <title>०४६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/046/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/046/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कुसारजातियोषितः ।&lt;br&gt;&#xA;सत्कथां पावनीं तत्र मोक्षदां भक्तिसम्भृताम् ॥१ ॥&#xA;सिन्धुदेशे तु ये भक्ताः कृष्णनारायणाश्रिताः ।&lt;br&gt;&#xA;अभवँस्ते मिलित्वा वै केचित् सङ्घात्मकास्ततः ॥२ ॥&#xA;लक्ष्मीनारायणसंहितायाः पारायणे शुभे ।&lt;br&gt;&#xA;कार्तिके शुक्लपक्षे वै प्रातश्चैकादशीदिने ॥३ ॥&#xA;पूजनार्थं संहिताया आययुश्चोपदाकराः ।&lt;br&gt;&#xA;ब्राह्मणाः क्षत्रिया वैश्याः शूद्रा दासाश्च दासिकाः ॥४ ॥&#xA;यावन्तः पुष्पहाराद्यैः कुङ्कुमाऽक्षतचन्दनैः ।&lt;br&gt;&#xA;धूपदीपसुनैवेद्यैरानर्चुः संहिताश्रियम् ॥५ ॥&#xA;आरार्त्रिकफलपुष्पाञ्जलिस्वर्णार्पणैस्तथा ।&lt;br&gt;&#xA;मणिरत्नहीरकाद्यैः स्वर्णभूषाम्बरादिभिः ॥६ ॥&#xA;ते स्वप्रकाशं व्यासं चाऽऽनर्चुः सर्वे तथाविधैः ।&lt;br&gt;&#xA;दिव्योत्तमैरुपचारैस्ततः श्रीकृष्णकीर्तनम् ॥७ ॥&#xA;चक्रुर्वाद्यविशेषाढ्यं तालिकानादगर्भितम् ।&lt;br&gt;&#xA;&amp;lsquo;हरे कृष्ण बालकृष्ण कृष्णनारायण प्रभो ॥८ ॥&#xA;अनादिश्रीकृष्णनारायण श्रीकान्त सद्विभो&amp;rsquo; ।&lt;br&gt;&#xA;एवं धून्ये प्रभवति मग्नानां सर्वदेहिनाम् ॥९ ॥&#xA;एकाग्रमानसानां वै तदाऽऽश्चर्यं महद्ध्यभूत् ।&lt;br&gt;&#xA;विमानमागतं दिव्यं कोटिसूर्यसमप्रभम् ॥4.46.१०॥&#xA;तत्रैका द्योतिकानाम्नी कंसारी दिव्यविग्रहा ।&lt;br&gt;&#xA;भूत्वाऽऽरुह्य विमाने सा ययौ धामाऽक्षरं परम् ॥१ १॥&#xA;श्रीबद्रीप्रियोवाच-&lt;br&gt;&#xA;का सा वै द्योतिकानाम्नी कथं सा दिव्यविग्रहा ।&lt;br&gt;&#xA;केन पुण्येन सा याता धामाऽक्षरं तु तद्वद ॥१२॥&#xA;श्रीनरनारायण उवाच-&lt;br&gt;&#xA;शृणु बद्रीप्रिये देवि साऽऽसीद् वै कर्मचारिणी ।&lt;br&gt;&#xA;भृत्या दासी वेतनेन रायहरेर्नृपस्य वै ॥१ ३॥&#xA;जात्या शूद्रा हि कंसारी पात्रमञ्जनकारिणी ।&lt;br&gt;&#xA;मार्जनादिपरा तत्र नृपराज्ञ्यास्तु किङ्करी ॥१४॥&#xA;भक्ताऽऽसीत् पूजने कार्ष्णे कंसारी तु कुसारिणी ।&lt;br&gt;&#xA;नित्यं सा शृणुते लक्ष्मीसंहितां नियमान्विता ॥१५॥&#xA;राज्ञीकार्याणि निर्वर्त्य देरहकार्याणि सर्वथा ।&lt;br&gt;&#xA;राज्ञ्यालयसमस्तानि कार्याणि प्रविधाय सा ॥१६॥&#xA;कृतस्नानजपपूजा कृतदास्यसमस्तिका ।&lt;br&gt;&#xA;कृतादरा भक्तिनिष्ठा कथायामुपतिष्ठते ॥१७॥&#xA;पुष्पहारेण सहितां पुष्पहारेण वाचकम् ।&lt;br&gt;&#xA;कुङ्कुमाऽक्षतमुद्राभिः समर्चयति नित्यशः ॥१८॥&#xA;करमाला स्थिरचित्ता नत्वा व्यासं सभां ततः ।&lt;br&gt;&#xA;श्रवणार्था सभायां सा निषीदति ह्यतन्द्रिता ॥१९॥&#xA;तस्याः पतिः कुसारोऽपि कृष्णसाराऽभिधः सदा ।&lt;br&gt;&#xA;कथां श्रोतुं समायाति शीघ्रं याति च कर्मणे ॥4.46.२०॥&#xA;राजसेवापरः पत्न्याः कार्यं शेषं करोति सः ।&lt;br&gt;&#xA;पत्नी भावप्रपूर्णा सा कथाः शृणोति सर्वथा ॥२, ॥&#xA;श्रत्वा सन्धार्य रात्रौ स्वस्वामिने कथयत्यपि ।&lt;br&gt;&#xA;एवंविधाऽऽदरपरा कथाश्रवणमात्रतः ॥२२॥&#xA;पावनी सा तु सम्भूता सर्वपापविवर्जिता ।&lt;br&gt;&#xA;तया मन्त्रो हरेस्तत्र गृहीतो व्यासतः शुभः ॥२३॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;नित्यं मन्त्रं जपति सा तथा करोति कीर्तनम् ॥२४॥&#xA;&amp;lsquo;हरेकृष्ण कृष्णनारायण श्रीपरमेश्वर ।&lt;br&gt;&#xA;अनादिश्रीकृष्णनारायण श्रीपुरुषोत्तम&amp;rsquo; ॥२५॥&#xA;एवं करोति भजनं भोजनं चैकवारकम् ।&lt;br&gt;&#xA;प्रसादं वा फलाद्यं वा गृह्णात्येव न चापरम् ॥२६॥&#xA;एवं वै वर्तमानयाः कंसार्याः पापमोचनम् ।&lt;br&gt;&#xA;पुण्यानामुदयः कृष्णनारायणप्रसन्नता ॥२७॥&#xA;सर्वं जातं स्वभावेन गुरोः करोति सेवनम् ।&lt;br&gt;&#xA;स्वपनं गात्रसंवाहं वस्त्रक्षालनकादिकम् ॥२८॥&#xA;व्याससेवाप्रपुण्येन भक्तिबले प्रवर्धिता ।&lt;br&gt;&#xA;व्यासासनादिक्लृप्त्या च सभास्थलादिमार्जनात् ॥२९॥&#xA;महापुण्यप्रतापेन कर्मक्षयो व्यजायत ।&lt;br&gt;&#xA;देहत्यागसमयोऽस्याः प्राप्तस्तदा हरिः स्वयम् ॥4.46.३०॥&#xA;विमानं दिव्यमारुह्य स्वयं नेतुं समाययौ ।&lt;br&gt;&#xA;दिव्यदृशां गोचरो वै कृष्णनारायणः प्रभुः ॥३१ ॥&#xA;किरीटी कुण्डली चक्री वासस्वी श्रीसमन्वितः ।&lt;br&gt;&#xA;प्रभासयन् दिशाः सर्वा आगत्य तु कथास्थले ॥३२॥&#xA;अवतीर्य विमानात् स तां जग्राह करे हरिः ।&lt;br&gt;&#xA;सापि देहं भौतिकं वै त्यक्त्वा नत्वा सभां तथा ॥३३॥&#xA;स्वतःप्रकाशं दिव्यं स्वं सद्गुरुं विष्णुरूपिणम् ।&lt;br&gt;&#xA;लोमशं च मुनिं साधूनन्यान्नत्वा पुनः पुनः ॥३४॥&#xA;याचित्वा च क्षमां दिव्यदेहा मुक्तानिका शुभा ।&lt;br&gt;&#xA;दिव्या कार्ष्णी कृष्णतुल्या राधातुल्या मनोहरा ॥३५॥&#xA;भूत्वा विमानमारुह्य कृष्णनारायणान्विता ।&lt;br&gt;&#xA;ययौ धामाऽक्षरं दिव्यं पश्यतां दिव्यचक्षुषाम् ॥३६॥&#xA;आश्चर्यं परमं तद्वै कथाश्रवणसत्फलम् ।&lt;br&gt;&#xA;अभवद्वै तथा बद्रि महामोक्षप्रदं परम् ॥३७॥&#xA;कुसारिणी द्योतिका सा कंसारी कृष्णसारिणी ।&lt;br&gt;&#xA;प्रसञ्जाता यथा लदमीर्दिव्ये धान्नि व्यराजत ॥३८॥&#xA;एवं तदा बहवो वै नरा नार्यश्च पावनाः ।&lt;br&gt;&#xA;कथां श्रुत्वाऽभवन् लोके जीवन्मुक्ता हरेः प्रियाः ॥३९॥&#xA;अमृतं भेषजं बद्रि करोत्येव निरामयम् ।&lt;br&gt;&#xA;कृष्णामृतं तु मायानां रोगान्नाशयति द्रुतम् ॥4.46.४० ॥&#xA;सतां सेवा गुरोः सेवा भक्तिश्च भजनं हरेः ।&lt;br&gt;&#xA;आत्मनो दिव्यतां श्रेष्ठां कुर्वन्त्येव प्रमोक्षणम् ॥४१ ॥&#xA;शृणु बद्रीप्रिये देवि सायं त्वेकादशीतिथौ ।&lt;br&gt;&#xA;ऊर्जे तत्र महाश्चर्यमपरं संव्यजायत ॥४२॥&#xA;कुलालस्य कुटुम्बं वै सेवायां सर्वथाऽभवत् ।&lt;br&gt;&#xA;कुम्भकारो नरराजस्तथा भार्याऽस्य रक्षिका ॥४३॥&#xA;पुत्राः पुत्र्यः समस्ता वै पारायणपरायणाः ।&lt;br&gt;&#xA;सर्वं कुटुम्बं नित्यं वै सेवते तत्सभास्थलम् ॥४४॥&#xA;क्षणे क्षणे जलपानं ददात्यतीव शीतलम् ।&lt;br&gt;&#xA;पात्राणां भञ्जनं वायोव्यजनैः सुप्रदानकम् ॥४५॥&#xA;आस्तरणास्तरणादि रजसां मार्जनादिकम् ।&lt;br&gt;&#xA;कथान्ते रिक्तभावे त्वास्तरणानां प्रमोडनम् ॥४६॥&#xA;रक्षणं च स्थले योग्ये कच्चरादिनिकासनम् ।&lt;br&gt;&#xA;कथायाः श्रवणं चापि पूजनं दर्शनादिकम् ॥४७॥&#xA;कुलालस्य कुटुम्बं वै सर्वं प्रसेवते सभाम् ।&lt;br&gt;&#xA;कथां शृणुते नित्यं तद् भजते पार्वतीपतिम् ॥४८॥&#xA;एवं ध्वस्ताऽघमेवाऽतो मन्त्रं जग्राह सद्गुरोः ।&lt;br&gt;&#xA;व्यासात् प्राप्त्वा हरेर्नाममाहात्म्यं च ततः परम् ॥४९॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;मन्त्रं जेपुः कुलालास्ते भजनं चक्रिरे मुदा ॥4.46.५०॥&#xA;&amp;lsquo;हरेकृष्ण प्रभोकृष्ण बालनारायण प्रभो ।&lt;br&gt;&#xA;अनादिश्रीकृष्णनारायण पारं कुरु प्रभो&amp;rsquo; ॥५१ ॥&#xA;मालावर्तनमाचक्रुः कृष्णनारायणेति च ।&lt;br&gt;&#xA;सेवां चक्रुः सभायास्ते व्यासस्याऽमिततेजसः ॥५२॥&#xA;तेन दग्धानि पापानि तेषां च वासनाक्षयः ।&lt;br&gt;&#xA;जन्ममृत्युप्रवाहस्याऽधिकारो नाशतां गतः ॥५३॥&#xA;सायं कथान्ते धुन्याऽन्ते भजनान्ते हरेः पुरः ।&lt;br&gt;&#xA;सभान्तिके कुटुम्बं तत् समस्तं दिव्यभावनम् ॥५४॥&#xA;श्रीहरेः कृपया दिव्यदेहं जातं द्रुतं तदा ।&lt;br&gt;&#xA;तावत् तत्र समायातं विमानं व्योममार्गतः ॥५५॥&#xA;यत्र नारायणकृष्णो राधायुक्तोऽभवत् प्रभुः ।&lt;br&gt;&#xA;प्रकाशयन् दिशः सर्वा विमानात् समवातरत् ॥५६॥&#xA;भूमौ तत्र कुलालाग्रे पश्यतां दिव्यचक्षुषाम् ।&lt;br&gt;&#xA;सर्वान् विधाय भगवान् कुलालात् दिव्यविग्रहान् ॥५७॥&#xA;विमाने स्वे ह्यवस्थाप्य पराश्चर्यं प्रसारयन् ।&lt;br&gt;&#xA;ययौ धामाक्षरं दिव्यं कृपालुर्भक्तवत्सलः ॥५८॥&#xA;कुलालानां स्थूलदेहा नाऽदृश्यन्त तदा भुवि ।&lt;br&gt;&#xA;स्थूलास्ते दिव्यतां प्राप्ताः सेवया श्रीगुरोः सताम् ॥५ ९ ॥&#xA;वैष्णवानां सेवया च कथायाः सेवनात्तथा ।&lt;br&gt;&#xA;भक्त्या ध्यानेन कृष्णस्य कार्ष्णतां ते ययुस्तदा ॥4.46.६०॥&#xA;लक्षशो वै जनास्तत्राश्चर्यमग्नास्ततोऽभवन् ।&lt;br&gt;&#xA;अहो कथाया माहात्म्यं बद्रिके दिव्यमोक्षकृत् ॥६ १ ॥&#xA;शृणु रात्रौ ततो जातं महाश्चर्यं वदामि ते ।&lt;br&gt;&#xA;रात्र्यारम्भे कीर्तनं वै चक्रिरे सर्ववैष्णवाः ॥६ २॥&#xA;एकादश्या जागरणे ययुः कृष्णैकतानताम् ।&lt;br&gt;&#xA;वाद्ययुक्ते कीर्तने वै प्रेममग्नास्तदाऽभवन् ॥६३॥&#xA;तत्रैका स्वर्णकारस्त्री धातुध्मस्त्री तथाऽपरा ।&lt;br&gt;&#xA;सुम्बालिकाऽभिधा चाद्या परा नाम्ना विनोदिनी ॥६४॥&#xA;कीर्तयन्त्यौ सहसैव तन्मय्यौ चित्तरोधताम् ।&lt;br&gt;&#xA;प्राप्यैकतानतां लब्ध्वा समाधिं भेजतुर्द्रुतम् ॥६५॥&#xA;तयोरग्रेऽभवत्तेजोमयी मूर्तिः सनातनी ।&lt;br&gt;&#xA;अनादिश्रीकृष्णनारायणस्य यौवनान्विता ॥६६॥&#xA;रमणीया सूर्यचन्द्रवह्निविद्युत्समप्रभा ।&lt;br&gt;&#xA;देदीप्यमाना सुभगा पुष्टा सर्वाङ्गसुन्दरी ॥६७॥&#xA;विमानं दिव्यतेजोमच्छोभनं परमाद्भुतम् ।&lt;br&gt;&#xA;तत्राऽदृश्यत वै रात्रौ भूतले हरिसन्निधौ ॥६८॥&#xA;पार्षदैर्बहुभिर्युक्तं मुक्तानिकाभिशोभितम् ।&lt;br&gt;&#xA;चक्षुष्मतां दर्शनार्हं सर्वेषां दृष्टिगोचरम् ॥६९॥&#xA;कृष्णनारायणो विष्णुः पश्यतां सर्वदेहिनाम् ।&lt;br&gt;&#xA;पस्पर्श ते स्त्रियौ दक्षकरेण यावदेव हि ॥4.46.७०॥&#xA;तावद्विद्युत्समे श्वेते चोज्ज्वले ते बभूवतुः ।&lt;br&gt;&#xA;दिव्यरूपे दिव्यभूषाधरे दिव्यसुविग्रहे ॥७१॥&#xA;तयोर्देहौ भौतिकौ तु तत्रैवाऽदृश्यतां गतौ ।&lt;br&gt;&#xA;दिव्यदेहौ सुनिष्पन्नौ शुभौ राधारमासमौ ॥७२॥&#xA;युवत्यौ ते हरिं नत्वाऽऽरुरुहतुर्विमानकम् ।&lt;br&gt;&#xA;अनादिश्रीकृष्णनारायणो द्रुतं हसन् हरिः ॥७३ ॥&#xA;स्वं विमानमधिरुह्य नीत्वा ते मुक्तयोषितौ ।&lt;br&gt;&#xA;ययौ धामाऽक्षरं तूर्णं दिव्येनाऽम्बरवर्त्मना ॥७४॥&#xA;एवं तत्राश्चर्यमेतच्चमत्कारमयं ह्यभूत् ।&lt;br&gt;&#xA;कथायाः कीर्तनादेश्च फलं मोक्षप्रदं शुभम् ॥७५॥&#xA;बद्रिके द्वादशीप्रातःकाले ब्राह्मे मुहूर्तके ।&lt;br&gt;&#xA;आश्चर्यं परमं जातं शृणु त्वं संवदामि ते ॥७६॥&#xA;नाट्यकारोऽभवत्तत्र नाम्ना रञ्जनकोविदः ।&lt;br&gt;&#xA;स कृत्वा जागरं स्नात्वा ब्राह्मे मुहूर्तके प्रगे ॥७७॥&#xA;नीत्वा पुष्पाणि च मालां चन्दनं कुङ्कुमं फलम् ।&lt;br&gt;&#xA;अक्षतान् दर्भपत्राणि तिलान् गूढं च शर्कराः ॥७८॥&#xA;गोधूमान् श्वेतधोत्रं च स्वर्णमुद्रां च कम्बलम् ।&lt;br&gt;&#xA;पूजार्थं संहितायाः स समाययौ तु मण्डपम् ॥७९॥&#xA;यां संहितां स्त्रीजनः प्रदक्षिणं करोति वै ।&lt;br&gt;&#xA;नरा नत्वा पूजयित्वा यान्ति गुर्वर्चनाय च ॥4.46.८ ०॥&#xA;तत्र गायन् पूजनार्थं प्राप्तो रञ्जनकोविदः ।&lt;br&gt;&#xA;नेमे चानर्च तां संहितां पुष्पादिभिरादरात् ॥८ १ ॥&#xA;प्रदक्षिणं चकाराऽपि ततश्चारार्त्रिकं व्यधात् ।&lt;br&gt;&#xA;तत्क्षणे रुद्धचित्तोऽसौ तुर्यावस्थां विवेश ह ॥८२॥&#xA;भानहीनः पपाताऽस्य देहस्तत्रैव भूतले ।&lt;br&gt;&#xA;तावद् दिव्यं समायातं विमानं प्रोज्ज्वलं शुभम् ॥८३॥&#xA;अम्बरात् सहसा भूमाववातरत् तडिद् यथा ।&lt;br&gt;&#xA;तत्र नारायणकृष्णो दिव्यमूर्तिरदृश्यत ॥८४॥&#xA;सर्वेषां गोचरः साक्षाद् रमाराधापतिः प्रभुः ।&lt;br&gt;&#xA;मायामुक्तं दिव्यदेहं हरिः रञ्जनकोविदम् ॥८५॥&#xA;मुक्तात्मानं विमाने स्वे नीत्वा धामाऽक्षरं ययौ ।&lt;br&gt;&#xA;महाश्चर्यमभूत्तत्र बद्रिके प्रातरेव तत् ॥८६॥&#xA;तावत् कश्चित् समायातः कदर्यस्तत्र भूसुरः ।&lt;br&gt;&#xA;पत्रपुष्पजलयुक्तः संहितापूजनाय वै ॥८७॥&#xA;श्लोकमुच्चारयन् तस्थौ सम्मर्दे योषितां तथा ।&lt;br&gt;&#xA;&amp;lsquo;नमः संहितारूपाय माधवीस्वामिने नमः ॥८८॥&#xA;निर्मलानां हृदिस्थाय मोक्षदाय च ते नमः ।&lt;br&gt;&#xA;नमो राधारमालक्ष्मीश्रीरूपायै मुहुर्मुहुः ॥८९॥&#xA;मोक्षदात्र्यै दिव्यमात्रे ज्ञानदायै च ते नमः ।&lt;br&gt;&#xA;नमः श्रीकृष्णकान्तायै माणिक्यायै च ते नमः ॥4.46.९०॥&#xA;ब्रह्मविद्यास्वरूपायै धामशक्त्यै च ते नमः ।&lt;br&gt;&#xA;नमः श्रीबदरीदेव्यै जयादेव्यै च ते नमः ॥९१ ॥&#xA;नमः प्रियायै दिव्यायै पारङ्गत्यै च ते नमः ।&lt;br&gt;&#xA;नमो मात्रे महालक्ष्म्यै ललितायै च ते नमः ॥९२॥&#xA;ब्रह्मदात्र्यै परब्रह्मयोगदात्र्यै च ते नमः ।&lt;br&gt;&#xA;इत्येवं स हरिकृष्णं तुष्टाव संहिताश्रियम् ॥९३॥&#xA;तावन्नार्यो ददुस्तस्मै पूजावसरमुत्तमम् ।&lt;br&gt;&#xA;पुपूज परमात्मानं कदर्यो विप्रराट् तु सः ॥९४॥&#xA;संहितां पूजयामास कूर्दनं नर्तनं तथा ।&lt;br&gt;&#xA;तालिकावादनं गालवादनं सक्थिशब्दनम् ॥९५॥&#xA;घुर्घुरावादनं चाऽऽस्ये चकार कीर्तनं तथा ।&lt;br&gt;&#xA;क्षणं स्तब्धा दर्शका वै मानवास्तु तदाऽभवन् ॥९६॥&#xA;अथैवं कीर्तने मग्नश्चैकचित्तोऽतिरोधकृत् ।&lt;br&gt;&#xA;मूर्तौ त्वेकात्मतां प्राप्तो ब्रह्मरन्ध्रे विवेश ह ॥९७॥&#xA;ब्रह्मरन्ध्रात् तस्य तेजः सहस्रसूर्यसदृशम् ।&lt;br&gt;&#xA;निर्यातं सहसा तत्र ह्यन्धीकुर्वज्जगत्त्रयम् ॥९८॥&#xA;नेत्रमूर्छां गतः सर्वे नरा नार्यश्च बद्रिके ।&lt;br&gt;&#xA;तावच्छान्तं चन्द्रसमं शनैर्दृश्य हि चाऽभवत् ॥९९॥&#xA;तत्राऽनादिकृष्णनारायणः स्वामी व्यदृश्यत ।&lt;br&gt;&#xA;करे गृह्णन् कदर्यं तं नाम्ना श्रीरामसुन्दरम् ॥4.46.१०० ॥&#xA;तावत्तत्र विमानं वै समायातं महाम्बरात् ।&lt;br&gt;&#xA;कृष्णनारायणस्तत्र नीत्वा श्रीरामसुन्दरम् ॥१० १॥&#xA;दिव्यदेहं ययौ धामाऽक्षरं तूर्णं श्रियः पतिः ।&lt;br&gt;&#xA;आश्चर्यं परमं सर्वयोषितां कृष्णदर्शनात् ॥१ ०२॥&#xA;अभवद् वै नराणां च प्रोत्साहः परमोऽभवत् ।&lt;br&gt;&#xA;कदर्यस्य शरीरं तत् तत्रैव लीनतां गतम् ॥१०३ ॥&#xA;एतद्वै तन्महाश्चर्यं प्राप्ता दृष्ट्वा जनाः पुनः ।&lt;br&gt;&#xA;कथायाः श्रवणादेतन्मोक्षणं पूजनात्तथा ॥१ ०४॥&#xA;सञ्जातं श्रीकदर्यस्य दिव्यदेहेन चाक्षरम् ।&lt;br&gt;&#xA;निवासाय सदा जातं धाम यच्छाश्वतं प्रभोः ॥१ ०५॥&#xA;इत्येवं बद्रिके सिन्धुदेशे पारायणक्षणे ।&lt;br&gt;&#xA;नित्यं नित्यं प्रजायन्ते देहिनां मोक्षणानि वै ॥१ ०६॥&#xA;पठनाच्छ्रवणादस्य चमत्कारस्य कीर्तनात् ।&lt;br&gt;&#xA;भुक्तिर्मुक्तिर्भवेच्चापि दिव्या गतिः परं पदम् ॥१ ०७॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने&lt;br&gt;&#xA;संहितायाः श्रवणेन पूजनेन च विद्योतानाम्न्याः कंसा-&lt;br&gt;&#xA;रिण्याः, कुम्भकारस्य नरराजस्य कुटुम्बस्य, स्वर्णकारस्त्रिया अम्बालिकायाः, धातुध्मस्त्रिया विनोदिन्याः, नाट्यकारस्य रञ्जनकोविदस्य, कदर्यस्य श्रीरामसुन्दरस्य, च श्रीकृष्णनारायणेन मोक्षणं कृतमित्यादिनिरूपणनामा षट्चत्वारिंशोऽध्यायः ॥४६ ॥&lt;/p&gt;</description>
    </item>
    <item>
      <title>०४७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/047/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/047/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां परमपावनीम् ।&lt;br&gt;&#xA;सिन्धुदेशे संहितायाः कथां श्रोतुं तु नित्यशः ॥१ ॥&#xA;विमानेन समायाति क्षारपुरक्षितीश्वरः ।&lt;br&gt;&#xA;नाम्ना क्षीरोदवीराख्यस्तथा राज्ञी रुहारणिः ॥२ ॥&#xA;उभौ शृणुत सदसि पूजयित्वा तु वाचकम् ।&lt;br&gt;&#xA;संहितां पूजयित्वाऽपि प्रणम्यर्षीन् मुनीन् गुरून् ॥३ ॥&#xA;समासीनौ राजवर्गासनयोः कृष्णमानसौ ।&lt;br&gt;&#xA;श्रवणेन ततो जातौ पावनौ तौ नृपीनृपौ ॥४ ॥&#xA;जगृहतुर्मनुं व्यासात् स्वीयप्रकाशकाद्धि तौ ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥५ ॥&#xA;प्रियकृष्ण बालकृष्ण कृष्णनारायणेति च ।&lt;br&gt;&#xA;जेपतुर्मालिकाद्वारा नामसङ्कीर्तनं हरेः ॥६ ॥&#xA;चक्रतुस्तौ सतां सेवां कृष्णभक्तिपरायणौ ।&lt;br&gt;&#xA;प्रियकृष्ण हरिकृष्ण कृष्णनारायणेति तौ ॥७ ॥&#xA;ऊचतुः सततं चेति प्रातः पूजां प्रचक्रतुः ।&lt;br&gt;&#xA;नैवेद्यं हरये धूपं दीपं ताम्चूलकं जलम् ॥८ ॥&#xA;अर्पयामासतुर्ध्यानं चक्रतुः मालतीपतेः ।&lt;br&gt;&#xA;महाभागवतौ त्वेवं जातौ दिव्यगुणान्वितौ ॥९ ॥&#xA;निर्मानौ दासवन्नित्यं वर्तमानौ सभास्थले ।&lt;br&gt;&#xA;कथामूर्तिं कृष्णमूर्तिं धारयामासतुः सदा ॥4.47.१ ०॥&#xA;तयोः प्रजाजनाश्चापि समायान्ति कथार्थिनः ।&lt;br&gt;&#xA;नरा नार्यः पवित्राश्च जायन्ते श्रवणादिभिः ॥११ ॥&#xA;बहवस्ते हरेर्मन्त्रं जगृहुः शरणागताः ।&lt;br&gt;&#xA;कार्तिके धवले पक्षे द्वादश्यां तु कथास्थले ॥१२॥&#xA;क्षीरोदवीरो नृपतिः रुहारण्या समं तथा ।&lt;br&gt;&#xA;प्रजाजनैः समं तत्र कथायां समतिष्ठत ॥१ ३॥&#xA;श्रत्वा कथां संहिताया आरार्त्रिकं व्यधात्तदा ।&lt;br&gt;&#xA;प्रसादं श्रीहरेः प्राप्य भुक्त्वाऽऽस्वाद्यजलामृतम् ॥१४॥&#xA;सभायां तत्र लोकानां पश्यतां समुपाविशत् ।&lt;br&gt;&#xA;राज्ञी चापि तदा तत्र सन्निधौ समुपाविशत् ॥१५॥&#xA;तावत्तत्र समायातं विमानं दिव्यतैजसम् ।&lt;br&gt;&#xA;अनादिश्रीकृष्णनारायणाधिष्ठितमुज्ज्वलम् ॥१६॥&#xA;अवातरत् सभापार्श्वे तस्मान्नारायणप्रभुः ।&lt;br&gt;&#xA;निःससार क्षितावेत्य कृत्वा तौ दिव्यविग्रहौ ॥१७॥&#xA;नृपीनृपौ विमाने तु नीत्वा श्रीपुरुषोत्तमः ।&lt;br&gt;&#xA;सर्वेषां पश्यतां धामाऽक्षरं ययौ तदा प्रभुः ॥१८॥&#xA;आश्चर्यं परमं वीक्ष्य लोका मोदमुपाययुः ।&lt;br&gt;&#xA;न देहौ भौतिकौ तत्र तयोः स्तश्चेति तन्महत् ॥१९॥&#xA;सामर्थ्यं वीक्ष्य नृपयोः कृपां नारायणस्य च ।&lt;br&gt;&#xA;अनेनैव तु देहेन मोक्षं नयति माधवः ॥4.47.२०॥&#xA;विचार्येत्थं तु बहवो नरा नार्यः समुत्सुकाः ।&lt;br&gt;&#xA;गन्तुं धामाऽक्षरं सज्जा बभूवुस्तत्र बद्रिके ॥२१॥&#xA;तत्र सहस्रशः सन्तो महर्षयः सहस्रशः ।&lt;br&gt;&#xA;वृद्धाः सहस्रशश्चापि स्त्रियोऽनाथाः सहस्रशः ॥२२॥&#xA;पापा यद्वा च निष्पापाः कथाश्रवणकारिणः ।&lt;br&gt;&#xA;कृष्णनारायणधामाऽक्षरं गन्तुं सुतत्पराः ॥२३॥&#xA;अभवन् द्वादशीसायं कथानीराजनोत्तरम् ।&lt;br&gt;&#xA;कीर्तनान्ते हरिर्ज्ञात्वा भक्तानां वाञ्छितं शुभम् ॥२४॥&#xA;कथाश्रवणधौताघान् शरणागतिसम्प्लुतान् ।&lt;br&gt;&#xA;त्यक्तेषणान् भक्तिमतो नेतुं कृष्णः समाययौ ॥२५॥&#xA;लब्धमन्त्रान् समस्तान् वै नरान्नारीस्तदा हरिः ।&lt;br&gt;&#xA;कृत्वा सर्वान् दिव्यदेहान् तच्छरीरामृतान् हि तान् ॥२६॥&#xA;विमाने सुविशाले वै धृत्वा धामाऽक्षरं ययौ ।&lt;br&gt;&#xA;आश्चर्यं परमं बद्रि कृष्णेनैतत् तदा कृतम् ॥२७॥&#xA;अमन्त्राश्चाऽगुरवो ये ते तु नैवाऽधिकारिणः ।&lt;br&gt;&#xA;अवशिष्टाश्चाऽधृताश्च स्थितास्तत्रैव ते तदा ॥२८॥&#xA;तेऽपि कथाश्रवणान्ते लोमशात् तत्र वै मनुम् ।&lt;br&gt;&#xA;जगृहुः पावनाः सर्वे सज्जास्ततोऽभवन् खलु ॥२९॥&#xA;अथाऽऽययौ भगवान् श्रीपतिर्नेतुं समन्त्रकान् ।&lt;br&gt;&#xA;रात्रौ विमानके धृत्वा दिव्यदेहान् प्रसज्जितान् ॥4.47.३० ॥&#xA;निन्येऽनादिकृष्णनारायणो धामाऽक्षरं निजम् ।&lt;br&gt;&#xA;सहस्रशो नरा नार्यो वृद्धा वा वासनोज्झिताः ॥३ १ ॥&#xA;कृष्णनारायणमूर्तौ प्रेमस्नेहपरायणाः ।&lt;br&gt;&#xA;विषवत्कृतसंसारास्त्यक्तलोकेषणास्तथा ॥३२॥&#xA;निरुद्धवृत्तयः कृष्णे प्रपत्तिं परमां गताः ।&lt;br&gt;&#xA;कृपया चेच्छया विष्णोर्ययुर्धामाक्षरं हरेः ॥३३॥&#xA;अहो भाग्यं हि बलवद् बलिष्ठा च कृपा हरेः ।&lt;br&gt;&#xA;कोटिकल्पतपोलभ्यं लब्धवन्तोऽक्षरं यया ॥३४॥&#xA;नर्षयो यत्पदं श्रेष्ठं यं हरिं वाऽर्जयन्त्यपि ।&lt;br&gt;&#xA;तपोभिरल्पबहुलैस्तं हरिं ते प्रपेदिरे ॥३५॥&#xA;यदर्थं भूभृतः भूमिं राज्यं त्यक्त्वा तपन्त्यपि ।&lt;br&gt;&#xA;तथापि नाऽऽप्नुवन्त्येनं तं प्राप्ताः कृपया प्रभोः ॥३६॥&#xA;दुर्लभः सुलभो जातो धामेशो भूतले त्विह ।&lt;br&gt;&#xA;अदृश्यो दृश्यतां प्राप्तः कृपया सर्वदेहिनाम् ॥३७॥&#xA;कष्टसाध्यो हरिस्त्वद्य कृपासाध्योऽस्ति सर्वथा ।&lt;br&gt;&#xA;कथमन्यथा पापानां चक्षुषोर्गोचरो हरिः ॥३८॥&#xA;जना ऊचुः-&lt;br&gt;&#xA;अहो भाग्यं शुभं श्रेष्ठमस्माकं यद्धरिस्त्विह ।&lt;br&gt;&#xA;निजे गृहे स्वयमेत्य ददाति दर्शनं निजम् ॥३९॥&#xA;एवंविधं तु सुलभं प्राप्याऽपि न भजन्ति ये ।&lt;br&gt;&#xA;त एव कर्महीना वै दुर्भाग्या मानवा अपि ॥4.47.४०॥&#xA;पशुवज्जीवनं तेषां गतं भवति मोक्षदम् ।&lt;br&gt;&#xA;न पुनर्मानवो देहोऽवाप्स्यतेऽतो भजन्तु तम् ॥४१॥&#xA;गृह्णन्तु श्रीहरेर्मन्त्रं शरणं यान्तु सर्वथा ।&lt;br&gt;&#xA;तन्वा लक्ष्म्या धिया कृष्णं प्रसेवन्तां कृतादराः ॥४२॥&#xA;गृहं वाटी सुता नारी पतिः पुत्राश्च वाजिनः ।&lt;br&gt;&#xA;सम्पदश्चञ्चलाः सर्वास्ताभिः कृष्णं लभन्त्विह ॥४३॥&#xA;एवं बद्रीप्रिये तत्र जनाः प्रोचुः परस्परम् ।&lt;br&gt;&#xA;जगृहुः कृष्णमन्त्राँश्च बभूवुर्वैष्णवास्तदा ॥४४॥&#xA;भेजिरे श्रीकृष्णनारायणं साधून् सिषेविरे ।&lt;br&gt;&#xA;नरा नार्यः परां पवित्रतां प्राप्य ततः सदा ॥४५॥&#xA;महाभागवता भूत्वा प्रतीक्षन्ते स्म माधवम् ।&lt;br&gt;&#xA;कदा नारायणकृष्णो धामाऽस्मान्नेष्यति प्रभुः ॥४६॥&#xA;कदा साक्षान्निजान् कृत्वा ग्रहीष्यति करं प्रभुः ।&lt;br&gt;&#xA;आतुरा एवमर्थास्ते नारायणपरायणाः ॥४७॥&#xA;आबालवृद्धा अभवन् विवेकभक्तितत्पराः ।&lt;br&gt;&#xA;बद्रिके सिन्धुजा देशाः कथाप्रभावतस्ततः ॥४८॥&#xA;प्रायो भागवतैर्भक्तैः सम्पन्ना दिव्यतां गताः ।&lt;br&gt;&#xA;स्थले स्थले बालकृष्णो विमानेन स्वदर्शनम् ॥४९॥&#xA;दत्वा भक्तं च भक्तां च नयत्यक्षरधाम सः ।&lt;br&gt;&#xA;एवमाश्चर्यमनिशं प्रत्यहं तत्र वर्तते ॥4.47.५०॥&#xA;बद्रिके परितो देशे राष्ट्रे ग्रामे च पत्तने ।&lt;br&gt;&#xA;वार्त्तेयं सम्प्रवृत्ता यत् परायणं हि मुक्तिदम् ॥५१ ॥&#xA;यन्ति मुक्तिं मावनास्तु श्रुत्वा पारायणं प्रभोः ।&lt;br&gt;&#xA;कृत्वा तु दर्शनं साक्षाद् यान्ति धाम विमानगाः ॥५२॥&#xA;न पापं भगवान् कृष्णो गणयत्यत्र पापिनः ।&lt;br&gt;&#xA;पावयित्वा कृपयैव नयत्यूर्ध्वाऽक्षरं पदम् ॥५३॥&#xA;श्रुत्वाऽन्येऽपि महापापाः पापसन्त्रस्तमानसाः ।&lt;br&gt;&#xA;आगत्य बद्रिके श्रुत्वा कथां यन्ति परं पदम् ॥५४॥&#xA;एवंविधं चमत्कारं बहुमानवकीर्तितम् ।&lt;br&gt;&#xA;श्रुत्वा पापा महापापा आययुः संहितास्थलम् ॥५५॥&#xA;हिंसका घातकाश्चौराः कृतघ्नाश्च प्रतारकाः ।&lt;br&gt;&#xA;विश्वासघातका मद्यपाना मांसादना अपि ॥५६॥&#xA;मुमुक्षाप्रेरितास्त्रस्ताः कर्मभिः स्वकृतैस्तदा ।&lt;br&gt;&#xA;निष्ठाश्रद्धाप्रपत्तिविश्वासधर्मास्तु ते हरेः ॥५७॥&#xA;कथां श्रुत्वा नरा नार्यो लेभिरेऽतिपवित्रताम् ।&lt;br&gt;&#xA;शृणु श्रीबद्रिके तत्र महापापास्त्रियाः कथाम् ॥५८॥&#xA;अन्ततः पावनीं सर्वपापघ्नां कृष्णयोगदाम् ।&lt;br&gt;&#xA;अभवत्सोमिकानाम्नी गणिका पञ्च तत्सुताः ॥५९॥&#xA;मांसादिन्यो मद्यपास्ता जीवहिंसापरायणाः ।&lt;br&gt;&#xA;सर्वादिन्यः कुक्कुटादिपालिन्यश्चाऽण्डभक्षिकाः ॥4.47.६० ॥&#xA;पुत्र्यश्च गणिका चापि सर्वास्ता वारयोषितः ।&lt;br&gt;&#xA;मिथुनकुट्टवास्तव्या बीजसाङ्कर्यगर्भजाः ॥६ १॥&#xA;श्रुत्वा लोकमुख्येभ्यो वै महिमानं हरेः परम् ।&lt;br&gt;&#xA;कथाश्रवणजं चापि मोक्षलाभं प्रकर्ण्य च ॥६२॥&#xA;जातपापप्रणाशेच्छाः स्वज्ञात्युद्धारहेतवे ।&lt;br&gt;&#xA;प्रथमं ताः पञ्चपुत्र्यो माता च शर्करापुरम् ॥६३॥&#xA;संहितायाः कथां श्रोतुमाययुः साधनान्विताः ।&lt;br&gt;&#xA;लोमशं ताः प्रणम्यैव चक्रुर्निवेदनं निजम् ॥६४॥&#xA;दयालुर्लोमशस्ताभ्यो ददौ कृपाऽमृतं बलम् ।&lt;br&gt;&#xA;हरेः प्रसादजं वारि पुष्पं पत्रं फलं ददौ ॥६५॥&#xA;एकाशनं व्रतं नित्यं स्नानं सिन्धौ प्रपूजनम् ।&lt;br&gt;&#xA;अनादिश्रीकृष्णनारायणमूर्तेः सुचिन्तनम् ॥६६॥&#xA;मद्यमांसादिसन्त्यागं साधुसेवनमन्वहम् ।&lt;br&gt;&#xA;कृष्णनारायणजापं ददौ ताभ्यस्तु लोमशः ॥६७॥&#xA;बद्रिके तास्तथैवाऽऽसन् सर्वा गुरोर्वचःस्थिताः ।&lt;br&gt;&#xA;मासमेवं व्रतस्थास्ताः शुश्रुवुः संहिताकथाः ॥६८॥&#xA;पापनाशोऽभवत्तासां धर्मशुद्धिस्तथाऽभवत् ।&lt;br&gt;&#xA;देहशुद्धिश्च सञ्जाता प्रसादान्नफलाशनात् ॥६९॥&#xA;ततो मन्त्रं ददौ ताभ्यो लोमशः पारमेश्वरम् ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥4.47.७०॥&#xA;कृष्णनारायणस्वामिकृष्णनारायणं जपम् ।&lt;br&gt;&#xA;ददौ ताभ्यस्ततः सर्वाः शुद्धात्मदिव्यभावनाः ।&lt;br&gt;&#xA;कार्तिकस्य तु पूर्णाया आरभ्य मासमेव ताः ॥७१॥&#xA;मार्गशीर्षपूर्णिमापर्यन्तं पारायणे स्थिताः ।&lt;br&gt;&#xA;शुश्रुवुः परमात्मानं लक्ष्मीकान्तं हृदि स्थितम् ॥७२॥&#xA;जेपुर्नारायणस्वामिप्रभुङ्कृष्णं निशामुखे ।&lt;br&gt;&#xA;अपश्यन् परमात्मानं हसन्तं द्राक् पुरःस्थितम् ॥७३॥&#xA;गुरोः कृपया मन्त्रस्य जपेन साधुसेवया ।&lt;br&gt;&#xA;कथायाः श्रवणेनापि भक्त्या ध्यानेन निष्ठया ॥७४॥&#xA;पुण्योदयेन भगवान् श्रीकृष्णो दर्शनं ददौ ।&lt;br&gt;&#xA;कोटिकामातिसौन्दर्यलावण्ययौवनान्वितः ॥७५॥&#xA;सर्वाभरणभूषाढ्यः सर्वशृङ्गारशोभनः ।&lt;br&gt;&#xA;सर्वस्नेहप्रमोदाढ्यो महानन्दप्रदो हरिः ॥७६॥&#xA;तेजसा परितो भागान् प्रद्योतयन् हसन् हरिः ।&lt;br&gt;&#xA;षट् ताः प्राह वरार्थं वै ताश्च कृष्णं प्रवव्रिरे ॥७७॥&#xA;वाराङ्गिन्य ऊचुः-&lt;br&gt;&#xA;वरदानं कृष्णनारायणोऽस्तु परमो वरः ।&lt;br&gt;&#xA;आक्षरं च पदं स्थानं निवासार्थं सदाऽस्तु नः ॥७८॥&#xA;सर्वपापविनाशोऽत्र भक्त्या ते नो ह्यजायत ।&lt;br&gt;&#xA;शुद्धा मुक्तानिका दिव्याः कृत्वा नय परं पदम् ॥७९॥&#xA;इत्येवं बद्रिके तास्तु वव्रिरे श्रीहरेस्तदा ।&lt;br&gt;&#xA;तथाऽस्त्वेवं हरिः प्राह तावद्विमानमागतम् ॥4.47.८०॥&#xA;दिव्यं सुवर्णवर्णं वै सर्वसम्पद्भरं शुभम् ।&lt;br&gt;&#xA;अनादिश्रीकृष्णनारायणस्तत्राऽभवद्धि हरिः ॥८ १ ॥&#xA;राधालक्ष्मीयुतः सोऽयं चावातरद् विमानतः ।&lt;br&gt;&#xA;सभायाः पुरतः स्थित्वा पस्पर्श ताश्च पाणिना ॥८२॥&#xA;तावत्तासां भौतिकास्तु देहास्ते न्यपतन् क्षितौ ।&lt;br&gt;&#xA;दिव्यदेहाः कमलासदृश्यस्ता वै तदाऽभवन् ॥८३॥&#xA;सर्वेषां पश्यतां कृष्णाऽऽज्ञयाऽऽरुरुहुरुत्सुकाः ।&lt;br&gt;&#xA;विमानं सहसा बालकृष्णेन सह तद्द्रुतम् ॥८४॥&#xA;अम्बरे त्वभवद् यानं ययौ धामाऽक्षरं प्रति ।&lt;br&gt;&#xA;जयनादास्तदा ह्यासन् महाश्चर्यमभूत्तु तत् ॥८५॥&#xA;अहो पापसमाचारमय्योऽपि श्रवणाद्धरिम् ।&lt;br&gt;&#xA;पतिं प्राप्य ययुर्धामाऽक्षरं भक्तेर्हि गौरवम् ॥८६॥&#xA;कृपालुः श्रीकृष्णनारायणः श्रीस्वामिवल्लभः ।&lt;br&gt;&#xA;महापापातिपापाढ्यान् विशोध्य नयति ध्रुवम् ॥८७॥&#xA;परं पदं शाश्वतं वै नात्र कार्या विचारणा ।&lt;br&gt;&#xA;एवं श्रुत्वा बद्रिके वै चमत्कारं तदाऽपराः ॥८८॥&#xA;मिथः प्राहुरहो आल्यो नो ग्रामाद् गणिका कथाम् ।&lt;br&gt;&#xA;श्रोतुं पञ्चसुताभिः सोमिकानाम्नी ययौ तु या ॥८९॥&#xA;सा प्रययौ विमानेन हरेर्धाम परं पदम् ।&lt;br&gt;&#xA;सा धन्या सोमिका चापि धन्या पुत्र्यश्च पञ्च ताः ॥4.47.९०॥&#xA;अरुणानी पाटलानी धवलानी मृणालिनी ।&lt;br&gt;&#xA;किञ्जल्कानी पञ्च पुत्र्यो देव्यो भूत्वाऽक्षरं ययुः ॥९१॥&#xA;अहो वयं प्रयास्यामः श्रीकृष्णशरणं शुभम् ।&lt;br&gt;&#xA;आत्मोद्धारं करिष्यामः साक्षात्प्राप्य पतिं हरिम् ॥९२॥&#xA;इत्येवं वारसुन्दर्यो मिथो मिथुनकुट्टगाः ।&lt;br&gt;&#xA;निश्चित्य ताः कथां श्रोतुमाययुर्वै सहस्रशः ॥९३॥&#xA;बद्रिके तीर्थयानेऽपि पदे पदेऽश्वमेधजम् ।&lt;br&gt;&#xA;फलं सञ्जायते श्राद्धवतां तासां तथाऽभवत् ॥९४॥&#xA;पापान्यासां विनष्टानि तीर्थाभिगमनात्तदा ।&lt;br&gt;&#xA;स्नात्वा स्थित्वा कथां श्रुत्वा मन्त्रं प्रापुर्हि लोमशात् ॥९५॥&#xA;पौषकृष्णैकादश्यां ताः कथान्ते प्रातरेव ह ।&lt;br&gt;&#xA;विमानं त्वम्बरात्प्राप्तं व्यलोकयन् सुवर्णजम् ॥९६॥&#xA;अनादिश्रीकृष्णनारायणयुक्तं महायतम् ।&lt;br&gt;&#xA;हरिश्चावाऽतरत् तस्मात् कथाशालान्तिकं तदा ॥९७॥&#xA;विमानादानीतवारिप्रोक्षणं स मुहुर्मुहुः ।&lt;br&gt;&#xA;कृतावान् श्रीकृष्णनारायणो वाराङ्गनागणे ॥९८॥&#xA;तास्तु प्राप्य कणौंस्तूर्णं त्यक्तभौतिकपुत्तलाः ।&lt;br&gt;&#xA;दिव्यमुक्तानिका भूत्वा तस्थुः कृष्णस्य सन्निधौ ॥१९॥&#xA;पश्यतां सर्वलोकानां नीत्वा कृष्णो विमानके ।&lt;br&gt;&#xA;सहस्रवारमुक्ताभिः सहितश्चाक्षरं ययौ ॥4.47.१ ००॥&#xA;ताश्च शुद्धा ब्रह्मह्रदे स्नात्वा श्रीकमलासमाः ।&lt;br&gt;&#xA;धाममुक्तानिका जाताः कथाकृष्णप्रसादतः ॥१० १॥&#xA;श्रद्धया फलमाप्नोति भक्त्या प्रसन्नतां तथा ।&lt;br&gt;&#xA;सेवयाऽऽत्मानमाप्नोति कृपया परमेश्वरम् ॥१० २॥&#xA;बद्रिके सर्वलोकेषु संहितायाः कथाबलम् ।&lt;br&gt;&#xA;प्रासरत् सहसा मोक्षप्रदं पापनिवासकम् ॥१ ०३॥&#xA;सङ्घशो वै नरा नार्यो मोक्षार्थं कृतनिश्चयाः ।&lt;br&gt;&#xA;कथायाः श्रवणार्थं ते समायान्ति समन्ततः ॥१ ०४॥&#xA;कीर्तनानि प्रजायन्ते भजनानि स्थले स्थले ।&lt;br&gt;&#xA;सतां सेवाः प्रवर्तन्ते भक्ष्यभोज्यप्रदानकैः ॥१ ०५॥&#xA;चमत्काराः प्रजायन्ते तत्र तत्र दिने दिने ।&lt;br&gt;&#xA;श्रुत्वा श्रुत्वा नरा नार्यो हर्षिताः सम्भवन्ति वै ॥१ ०६॥&#xA;भजन्ते श्रीबालकृष्णं साक्षाद्वद्ध्रदयस्थितम् ।&lt;br&gt;&#xA;लभन्ते परमं लाभं ज्ञानं शुद्धिं परां गतिम् ॥१ ०७॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कथाश्रवणेन क्षीरोदवीरनृपतेः रुहारिणीराज्ञीयुतस्य, सहस्राधिप्रजानां, पञ्चपुत्रीसहितायाः सोमिकानाम्नीगणिकायाः, तथा मिथुनकुट्टवासिनीगणिकानां, संहिताकथाश्रवणेन मोक्षणं चेत्यादिनिरूपणनामा सप्तचत्वारिंशोऽध्यायः ॥४७ ॥&lt;/p&gt;</description>
    </item>
    <item>
      <title>०४८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/048/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/048/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि मद्यपाया कथां तथा ।&lt;br&gt;&#xA;बिल्वपत्तनवासाया लियारीनामयोषितः ॥१ ॥&#xA;बिल्वाख्ये पत्तने मर्कटानदेशे तदाऽभवत् ।&lt;br&gt;&#xA;मदिराव्यवसायाढ्यं कुटुम्बं मद्यकर्तृ तत् ॥२ ॥&#xA;ध्वजी तत्राऽभवन्मुख्यो नाम्ना मिष्टासवध्वजी ।&lt;br&gt;&#xA;तस्य पत्नी लीयार्याख्या पुत्रपुत्रीसमन्विता ॥२ ॥&#xA;शुश्राव लोकमुखतः कथायाः परमं बलम् ।&lt;br&gt;&#xA;शर्करानगरे कृष्णसंहितायाः कथां ततः ॥४ ॥&#xA;श्रोतुमैच्छत् प्रमदा सा स्वामिने प्रार्थयत्ततः ।&lt;br&gt;&#xA;पतिर्मिष्टासवः पत्नीं प्राह दूरे कथास्थलम् ॥५ ॥&#xA;वर्तते दीर्घमार्गश्च गन्तव्यं सभयं पथि ।&lt;br&gt;&#xA;वयं धनविहीनाश्च दारिद्र्यदुःखपीडिताः ॥६ ॥&#xA;यास्यामो वै कथं मार्गे वर्तन्ते लुण्टका जनाः ।&lt;br&gt;&#xA;पत्नी प्राह पतिं श्रुत्वा नाशो देहस्य विद्यते ॥७ ॥&#xA;यद्वाकदाचिल्लोकेऽत्र मर्तव्यं सर्वथा जनैः ।&lt;br&gt;&#xA;अद्य वा बहुवर्षान्ते ध्रुवं तु निधनं मतम् ॥८ ॥&#xA;येन केन निमित्तेन मरणं सम्भविष्यति ।&lt;br&gt;&#xA;वयं पापाः पापकर्माणश्च पापपरायणाः ॥९ ॥&#xA;पापिनां मरणं पापे जायते तत्तु शोकदम् ।&lt;br&gt;&#xA;अपापे पुण्यकार्ये वा जायते मरणं यदि ॥4.48.१ ०॥&#xA;कष्टं वा जायते तादृक् प्रशस्तं लाभदं तु तत् ।&lt;br&gt;&#xA;पुण्यसङ्कल्पकर्तारस्तीर्थयात्रेच्छवोऽपि च ॥११ ॥&#xA;अकृतकार्या अपि ते मृताः स्वर्गं प्रयान्ति हि ।&lt;br&gt;&#xA;वयं मद्यपिबाः सर्वे सदा महातिपापिनः ॥१२॥&#xA;तीर्थयात्रानिमित्तेन मृताश्चेत् स्वर्गभागिनः ।&lt;br&gt;&#xA;लुण्टकैर्लुण्टिता मार्गे यदि चेद् भिक्षया ततः ॥१ ३॥&#xA;उत्पाद्य भोजनं चापि गमिष्यामः कथास्थलम् ।&lt;br&gt;&#xA;पापानां नाशनं तेन भाग्यानामुदयो भवेत् ॥१४॥&#xA;यद्वा प्रमोक्षणं लोकादस्मात् स्यान्नात्र संशयः ।&lt;br&gt;&#xA;सर्वथा लाभ एवाऽस्ति हानिस्तत्र न विद्यते ॥१५॥&#xA;तस्मात्तीर्थं प्रकर्तव्यं गन्तव्यं च कथास्थले ।&lt;br&gt;&#xA;इत्युक्तस्तु तया पत्न्या कुटुम्बसहितो ध्वजी ॥१ ६॥&#xA;सूनी शून्यं गृहं कृत्वा प्रतस्थे शर्करायुतम् ।&lt;br&gt;&#xA;यथा तु चिन्तितं पूर्वं तथैवाऽस्याऽभवत् पथि ॥१७॥&#xA;लुण्टका मिलिता मार्गे हृतं तैर्भाजनादिकम् ।&lt;br&gt;&#xA;पाथेयं गर्दभं भारवाहं च वृषभं खरम् ॥१८॥&#xA;वस्त्राणि चापि पात्राणि लुण्टकाः समपाहरन् ।&lt;br&gt;&#xA;ते तु मत्वा महत्कष्टं किन्तु तीर्थनिमित्तकम् ॥१९॥&#xA;पूर्वं विचारितं चापि नातिकष्टं तु मेनिरे ।&lt;br&gt;&#xA;हृतसर्वस्वकाः सर्वे पुत्राश्चैकादशापि च ॥4.48.२०॥&#xA;पुत्र्यः सप्तदश कन्याः पिता माता च ते ततः ।&lt;br&gt;&#xA;शनैः शनैः कृष्णपरायणाः सायं सरस्तटे ॥२१॥&#xA;द्रुमाढ्ये भूतले रात्रिनिर्गमाय कृतादराः ।&lt;br&gt;&#xA;कृतावासा जलं पीत्वा सस्मरुः परमेश्वरम् ॥२२॥&#xA;कष्टं प्राप्तं परं मार्गे सर्वं हृतं तु लुष्टकैः ।&lt;br&gt;&#xA;अद्य रात्रिर्गता स्यात्तु श्वः कष्टं क्षुधया भवेत् ॥२३॥&#xA;मर्तव्यं वा भिक्षितव्यं चाऽत्तव्यं दलपत्रकम् ।&lt;br&gt;&#xA;तथापि तत्कथास्थानं गन्तव्यं नात्र संशयः ॥२४॥&#xA;निश्चित्यैवं समिधश्चाहृत्य वह्निमचेतयन् ।&lt;br&gt;&#xA;तदाधारा स्थिताः सर्वे कीर्तनं सम्प्रचक्रिरे ॥२५॥&#xA;&amp;lsquo;प्रियाकृष्णहरेकृष्णपावन्नारायणप्रभो ।&lt;br&gt;&#xA;श्रीपतिललिताकृष्णबालकृष्णप्रभो विभो&amp;rsquo; ॥२६॥&#xA;एवं प्रचक्रिरे धुन्यं तालीवादनपूर्वकम् ।&lt;br&gt;&#xA;रात्र्यर्धं विगतं यावत्तावत् क्रमेलकस्थितः ॥२७॥&#xA;दशोष्ट्रसहितः कश्चिच्छ्रेष्ठी भोजनवस्त्रवान् ।&lt;br&gt;&#xA;आययौ तेन मार्गेण जलं पातुं सरस्तटे ॥२८॥&#xA;सोऽपि वह्निं शुभं वीक्ष्य मानवाँस्तत्र संस्थितान् ।&lt;br&gt;&#xA;जलं पीत्वा पाययित्वा विश्रामार्थं समाययौ ॥२९॥&#xA;जय नारायणकृष्णेत्युक्त्वा ह्यवातरत् स्थले ।&lt;br&gt;&#xA;उष्ट्रान् वृक्षस्तम्बमूले बद्ध्वा वह्निस्थलं शुभम् ॥4.48.३०॥&#xA;गत्वा पप्रच्छ तान् सर्वान् वृत्तान्तं क्वागमादिकम् ।&lt;br&gt;&#xA;मिष्टासवो विनीतो वै भूत्वा यात्रां जगाद तम् ॥३ १॥&#xA;लुण्टकैर्लुण्टितं सर्वं तदाप्येनं जगाद ह ।&lt;br&gt;&#xA;अथ श्रेष्ठी परं श्रुत्वा कष्टं दयापरोऽभवत् ॥३२॥&#xA;ददौ वै भोजनं तेभ्यः खर्जुरादिकमुत्तमम् ।&lt;br&gt;&#xA;वस्त्राण्यपि ददौ तेभ्योऽभयदानं ददौ ततः ॥३३॥&#xA;उवाच तेभ्यो मुदभृद् याम्यहं चापि तत्स्थलम् ।&lt;br&gt;&#xA;कथां श्रोतुं ततो यूयमारोहध्वं ममोष्ट्रकान् ॥३४॥&#xA;प्रयास्यामोऽनेन पथा प्राप्स्यामः श्वः प्रगे स्थलीम् ।&lt;br&gt;&#xA;उष्ट्रा मार्गविदः सन्ति पन्थानं वेद्मि चाप्यहम् ॥३५॥&#xA;जयं मे विद्यते नैवाऽऽरोहयध्वं ममोष्ट्रकान् ।&lt;br&gt;&#xA;इत्युक्ता बद्रिके सर्वे त्वारुरुहुः क्रमेलकान् ॥३६॥&#xA;वेगवन्तो दीर्घकण्ठा उष्ट्रा दीर्घपदक्रमाः ।&lt;br&gt;&#xA;वेगवद्धावनमग्ना अक्रामन्नोदिताः पथः ॥३७॥&#xA;यथा वा गरुडा हंसा विमानं वा गजा इव ।&lt;br&gt;&#xA;मार्गमुल्लङ्घयामासुर्यथाऽम्बरविहारिणः ॥३८॥&#xA;दिनद्वयस्य मार्गं ते रात्र्यर्धे निर्ययुर्जवात् ।&lt;br&gt;&#xA;प्रातर्जातं मुखदृश्यं तावत्तु शर्करापुरम् ॥३९॥&#xA;ते त्वपश्यन् पुरः श्वेतसौधालिकाप्रशोभितम् ।&lt;br&gt;&#xA;कथामण्डपसंशोभद्व्योमकलशराजितम् ॥4.48.४०॥&#xA;बहुभिर्मुनिभिः सद्भिर्वैष्णवैः प्रमदानरैः ।&lt;br&gt;&#xA;विहरद्भिः स्नानपूजाद्यर्थं सञ्चारिभिः प्रगे ॥४१ ॥&#xA;होमधूम्रैः सूचयद्वै कथास्थानं च घोषणैः ।&lt;br&gt;&#xA;ब्राह्मणानां मुखमन्त्रोच्चारणानां समुच्छ्रितैः ॥४२॥&#xA;&amp;lsquo;नारायणप्रभोकृष्णनारायण जगत्प्रभो ।&lt;br&gt;&#xA;बालकृष्णहरिकृष्णमाधवीरमणप्रभो&amp;rsquo; ॥४३॥&#xA;एवं सङ्कीर्तनैर्व्याप्तैर्ध्वनिव्याप्तं तु पावनम् ।&lt;br&gt;&#xA;शर्करानगरं वीक्ष्याश्चर्यं परमं लेभिरे ॥४४॥&#xA;सिन्धुतीरे द्रुतं गत्वा श्रेष्ठी सस्नौ जले मुहुः ।&lt;br&gt;&#xA;अवतार्य समस्ताँस्तान् प्रदर्श्य मार्गमुत्तमम् ॥४५॥&#xA;कथास्थलस्य वै ख्यातं स्वयमुष्ट्रान् समस्तकान् ।&lt;br&gt;&#xA;मिष्टं जलं पाययित्वा द्रुतं त्वदृश्यतां ययौ ॥४६॥&#xA;वीक्ष्यैतत् स ध्वजी सूतो महाश्चर्यपरोऽभवत् ।&lt;br&gt;&#xA;अहोऽयं को भवेद् रक्षाकरोऽस्माकं वनान्तरे ॥४७॥&#xA;महामार्गे सुखदाता प्रापकः सुकथान्तिके ।&lt;br&gt;&#xA;नूनं नारायणो यद्वा भवेत् कश्चित् सुरेश्वरः ॥४८॥&#xA;अन्यथा न भवेदेवमदृश्यवर्तनं क्वचित् ।&lt;br&gt;&#xA;लियारी सा कृष्णनारायणं सस्मार तत्र ह ॥४९॥&#xA;आकाशवाण्या भगवानाह तां भगवानहम् ।&lt;br&gt;&#xA;उष्ट्रानादाय भक्तानां रक्षार्थं त्वागतोऽभवम् ॥4.48.५०॥&#xA;यात श्रोतुं कथां दिव्यां सेवन्तां लोमशं मुनिम् ।&lt;br&gt;&#xA;स्वतःप्रकाशं सेवन्तां गतिः श्रेष्ठा भविष्यति ॥५१ ॥&#xA;इत्युक्ता बद्रिके सर्वे तुष्टा आनन्दमोदिताः।&lt;br&gt;&#xA;ययुः कथास्थलं नीत्वा कुसुमान्यतिभावतः ॥५२॥&#xA;नेमुस्ते दूरतः स्थित्वा सभायां सम्प्रविश्य ते ।&lt;br&gt;&#xA;संहितायाः पूजनं वै चक्रुः पुष्पादिभिस्ततः ॥५३॥&#xA;निषेदुः श्रवणार्थं ते यावत् कथाप्रवाचनम् ।&lt;br&gt;&#xA;कथान्ते लोमशं गत्वा नेमुः पादजलं पपुः ॥५४॥&#xA;वृत्तान्तं कथयामासुर्मार्गे कृष्णकृतावनम् ।&lt;br&gt;&#xA;यश्चासीदुष्ट्रश्रेष्ठी वै स तु कृष्णनरायणः ॥५५॥&#xA;भगवान् श्रीहरिरस्मान् कथास्थानं समानयत् ।&lt;br&gt;&#xA;तत्प्रपत्तिं समिच्छामो देहि मन्त्रं सुपावनम् ॥५६॥&#xA;इत्यर्थितो लोमशस्तान् श्रावयामास सन्मनुम् ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥५७॥&#xA;तथा तत्रैव धुन्याऽर्थं ददौ नाम हरेस्तदा ।&lt;br&gt;&#xA;&amp;lsquo;कृष्णनारायणकृष्णनारायणपरेश्वर ॥५८॥&#xA;बालकृष्णाऽनादिकृष्णनारायण रमेश्वर ।&lt;br&gt;&#xA;व्रतं ददौ मद्यहीनं जीवनं तेभ्य इत्यथ ॥५९॥&#xA;भोजनादिव्यवस्थां च तेषां श्रीलोमशो मुनिः ।&lt;br&gt;&#xA;राजमहानसाच्चक्रे नित्यं कुट्यां निवासनम् ॥4.48.६०॥&#xA;एवं ते बद्रिके तत्र समूषुः सर्वदा सुखम् ।&lt;br&gt;&#xA;सेवां चक्रुः सतां तत्र पात्रादिमञ्जनं तथा ॥६ १॥&#xA;मार्जनं क्षालनं वस्त्वानयनं च कथास्थले ।&lt;br&gt;&#xA;महीमानादिदेहानां संवाहनं प्रचक्रिरे ॥६२॥&#xA;श्रुत्वा कथां सेवयित्वा साधूनाशीर्वचोऽमृतैः ।&lt;br&gt;&#xA;विधूय सर्वपापानि कृष्णप्रसादभोजनैः ॥६३॥&#xA;निर्मलास्ते समस्ता वै जाताः कृष्णपरायणाः ।&lt;br&gt;&#xA;पुण्यात्मानः परा भक्ता आत्मनिवेदिनो यथा ॥६४॥&#xA;संस्मरन्त्युष्ट्रपालं तं श्रीकृष्णं वल्लभात्मकम् ।&lt;br&gt;&#xA;जगत्स्वप्नसुषुप्त्यादावुष्ट्रपालो विलोक्यते ॥६५॥&#xA;तच्चित्तास्तद्ध्यानमग्नास्तस्मिन्निन्द्रियवृत्तयः ।&lt;br&gt;&#xA;तद्योगस्थास्तत्स्मरास्ते तन्मया दिव्यभावनाः ॥६६॥&#xA;अभवन् स्वल्पकालेन महाभागवतोत्तमाः ।&lt;br&gt;&#xA;कृष्णनारायणस्तेभ्यो बद्रिके स्वप्नगोचरः ॥६७॥&#xA;भूत्वोष्ट्रपालकः साक्षान्नारायणः प्रियःपतिः ।&lt;br&gt;&#xA;शङ्खचक्रगदापद्मधारी भवति तत्क्षणे ॥६८॥&#xA;एवं ददाति नित्यं वै दर्शनं भक्तिबन्धनः ।&lt;br&gt;&#xA;स्नेहपाशधृतः कृष्णस्तान्नेतुं समुपाययौ ॥६९॥&#xA;दिव्यविमानमारुह्य दिव्यप्रभायुतः प्रभुः ।&lt;br&gt;&#xA;अवातरद् विमानात्स पौषस्यैकादशीदिने ॥4.48.७०॥&#xA;शुक्लपक्षे पश्यतां यावतां वै भक्तदेहिनाम् ।&lt;br&gt;&#xA;मिष्टासवस्तथा भार्या लियारी पुत्रपुत्रिकाः ॥७१ ॥&#xA;विलोक्य त्वागतं कृष्णं वल्लभं परमेश्वरम् ।&lt;br&gt;&#xA;सहसोत्थाय चरणौ नत्वा चक्रुर्हि दण्डवत् ॥७२॥&#xA;लिलिहुश्चरणौ तस्य जिह्वयाऽऽधारयन् रजः ।&lt;br&gt;&#xA;शरीरेषु ततः कृष्णमार्थयन् मोक्षसिद्धये ॥७३॥&#xA;कृपालुर्भगवानाह सज्जा भवन्तु वै द्रुतम् ।&lt;br&gt;&#xA;नयामि दिव्यदेहान् वै युष्मान् धामाऽक्षरं मम ॥७४॥&#xA;इत्युक्तमात्रास्ते सर्वेऽर्पिताः कृष्णस्य पादयोः ।&lt;br&gt;&#xA;अभवन् पश्यतां सर्वलोकानां न्यपतन् क्षितौ ॥७५॥&#xA;भौतिकानि शरीराणि त्यक्त्वा भूत्वा हरीच्छया ।&lt;br&gt;&#xA;दिव्या मुक्तस्वरूपास्ते कृष्णतुल्यशरीरिणः ॥७६॥&#xA;कृष्णाज्ञया निषेदुस्ते द्रुतं दिव्यविमानकम् ।&lt;br&gt;&#xA;भजन्तः श्रीकृष्णनारायणं नत्वा सभां शुभाम् ॥७७॥&#xA;जयशब्दोच्चारयुक्ता विमानेनाऽक्षरं पदम् ।&lt;br&gt;&#xA;श्रीकृष्णेन समं बद्रि ययुर्मुक्तस्वरूपिणः ॥७८॥&#xA;बभूवुः कन्यकास्तास्तु माता मुक्तानिकास्तथा ।&lt;br&gt;&#xA;पुत्राः पिता च मुक्तास्ते ययुर्धामाऽक्षरं हरेः ॥७९॥&#xA;इत्येवं बद्रिके कृष्णनारायणो जगद्रुरुः ।&lt;br&gt;&#xA;दीनाऽनाथदरिद्राणामुद्धारकोऽस्ति सर्वदा ॥4.48.८०॥&#xA;शरणागतरक्षायां तत्परोस्ति सदा प्रभुः ।&lt;br&gt;&#xA;अनवेक्ष्य तु पापानि पापिनां दुर्गुणाँस्तथा ॥८१ ॥&#xA;शरण्यः शरणायातान् कथाश्रवणपावनान् ।&lt;br&gt;&#xA;अनुग्रहेण कृपया तान्नयत्यक्षरं पदम् ॥८२॥&#xA;मद्यपानरताँस्ताँश्च नरान्नारीः समस्तकान् ।&lt;br&gt;&#xA;पावयित्वा प्रभुर्निन्ये कृपया स्वाऽक्षरं पदम् ॥८३॥&#xA;गणयत्येव नैवाऽयं करुणासागरः प्रभुः ।&lt;br&gt;&#xA;पापानि पापिनां लोके नयत्यव्ययमक्षरम् ॥८४॥&#xA;आश्चर्यं परमं प्राप्ता लोका वीक्ष्य चमत्कृतिम् ।&lt;br&gt;&#xA;दीनबन्धुरहो कृष्णः स्वयमुद्धारयत्यपि ॥८५॥&#xA;ददाति दर्शनं नैजं ददाति वस्तु वाञ्छितम् ।&lt;br&gt;&#xA;कृत्वा शुद्धान् याम्यदुःखं विनाश्य शरणागतान् ॥८६॥&#xA;स्वयं नयति दिव्येन विमानेन निजं पदम् ।&lt;br&gt;&#xA;अहो भाग्यमहो भाग्यं कथाश्रवणकारिणाम् ॥८७॥&#xA;मासमात्रेण मुक्तिं स करोति भवपाशतः ।&lt;br&gt;&#xA;संहिता श्रीकृष्णरूपा लक्ष्मीरूपाऽस्ति शाब्दिकी ॥८८॥&#xA;प्रतिमा तां सेवयित्वा स्वर्गं मोक्षं च विन्दति ।&lt;br&gt;&#xA;पठनाच्छ्रवणादस्य मुक्तो भवेन्न संशयः ॥८९॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कथाश्रवणेन मद्यपस्य मिष्टासवध्वजिकुटुम्बस्य मार्गे लुण्टकप्राप्तकष्टस्य श्रीहरिणा मार्गे श्रेष्ठिरूपेण रक्षितस्य मोक्षणं कृतमित्यादिनिरूपणनामाऽष्टचत्वारिंशोऽध्यायः ॥४८ ॥&lt;/p&gt;</description>
    </item>
    <item>
      <title>०४९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/049/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/049/</guid>
      <description>&lt;p&gt;श्रीनरनारायण उवाच&lt;br&gt;&#xA;शृणु बद्रीप्रिये देवि चक्रिण्याः शोभनां कथाम् ।&lt;br&gt;&#xA;आसीत् कालान्तके राष्ट्रे गण्डवाताभिधा सती ॥१ ॥&#xA;भार्या सा यास्कवादस्य चक्रिणो यन्त्रकारिणः ।&lt;br&gt;&#xA;पुत्रपुत्रीयुता चापि कुटुम्बिनी सुविश्रुता ॥२ ॥&#xA;यस्या गृहे लोहयन्त्राण्युत्पद्यन्ते सहस्रशः ।&lt;br&gt;&#xA;इक्षुपेषणयन्त्राणि तिलपेषणकानि च ॥३ ॥&#xA;बीजपेषणयन्त्राणि रसोत्पादनकान्यपि ।&lt;br&gt;&#xA;एवंविधानि लौहानि धातुजानि भवन्ति च ॥४ ॥&#xA;कलाभिर्धातुरसजान्यपि प्रढालकानि च ।&lt;br&gt;&#xA;यन्त्राणां विक्रयं सा तु करोति नित्यमेव ह ॥५॥&#xA;क्रयं करोति बीजानां तैलार्थं सर्वतस्तथा ।&lt;br&gt;&#xA;निजगृहेऽपि यन्त्राणि चलन्ति विंशतिस्तदा ॥६ ॥&#xA;भ्रमन्ति तैलपेषाणि चेक्षुपेषाणि विंशतिः ।&lt;br&gt;&#xA;चक्राणां विक्रयं नित्यं भग्नानां योजनं पुनः ॥७ ॥&#xA;सन्धानं खण्डितानां च कारयत्यपि सा सती ।&lt;br&gt;&#xA;यस्या वशे कर्मचाराः सहस्रशो भवन्ति वै ॥८ ॥&#xA;सहस्रशः कर्मचारिण्योऽपि कुर्वन्ति तत्क्रियाः ।&lt;br&gt;&#xA;प्रवर्तन्ते तु यन्त्राणि महिषोष्ट्रखरादिभिः ॥९ ॥&#xA;नाणकानि प्रलभ्यन्ते सहस्राणि दशाऽन्वहम् ।&lt;br&gt;&#xA;एवंविधा महाराज्ञी यथा तथा तु सा सती ॥4.49.१ ०॥&#xA;द्रव्याढ्या मानवाढ्या च सत्ताढ्या पशुपालिनी ।&lt;br&gt;&#xA;चक्रिणी सा दीर्घराष्ट्रे प्रसिद्धाऽऽसीत् कलावती ॥१ १॥&#xA;बद्रिके सा प्रशुश्राव माहात्म्यं जनवर्णितम् ।&lt;br&gt;&#xA;संहितायाः कथाजन्यं प्रतापं मोक्षदं परम् ॥१२।&lt;br&gt;&#xA;सा जानाति महाचक्रपेषणैः पापसञ्चयम् ।&lt;br&gt;&#xA;बीजादौ जीवजन्तूनां पेषणादिसमुद्भवम् ॥१ ३॥&#xA;सूनानां च फलं याम्यपुर्यां कष्टप्रभोगिताम् ।&lt;br&gt;&#xA;नारकीं च गतिं निम्नां जानात्येवातिकष्टदाम् ॥१४॥&#xA;तत्पापानां प्रशान्त्यर्थं जिज्ञासाप्रेरिता तु सा ।&lt;br&gt;&#xA;कथाश्रवणे श्रद्धाढ्या कृतबुद्धिर्व्यजायत ॥१५॥&#xA;प्राह स्वस्वामिनं साध्वी पारायणं प्रजायते ।&lt;br&gt;&#xA;शर्करानगरे स्वामिन् सर्वपापप्रणाशनम् ॥१६॥&#xA;चमत्काराश्च बहवः श्रूयन्ते पापनाशकाः ।&lt;br&gt;&#xA;मोक्षदो भगवाँस्तत्र दृश्यते कृपयाऽधुना ॥१७॥&#xA;वयं तु पापिनो नित्यं चक्रिणः चक्रपेषणाः ।&lt;br&gt;&#xA;पापिनां न गतिः श्रेष्ठा नारकी गतिरीरिता ॥१८॥&#xA;राज्यं राष्ट्रं समस्तं वा यद्गृहे वर्तते ह्यपि ।&lt;br&gt;&#xA;देहान्ते निरये वासश्चेत् सर्वं तन्निरर्थकम् ॥१९॥&#xA;धनं चाक्षयकोशात्म दासा दास्योऽयुतान्यपि ।&lt;br&gt;&#xA;देहान्ते नरके वासश्चेत्तत्सर्वं निरर्थकम् ॥4.49.२०॥&#xA;वाटीक्षेत्राणि चारामा उद्यानानि गृहाण्यपि ।&lt;br&gt;&#xA;देहान्ते नरके वासश्चेत्तत्सर्वं निरर्थकम् ॥२१ ॥&#xA;प्रासादाः स्वर्णकलशा ध्वजारोपसुशोभनाः ।&lt;br&gt;&#xA;सम्पदः क्षयहीनाश्चाऽसङ्ख्याता अपि सर्वथा ॥२२॥&#xA;देहान्ते नरके वासश्चेत्तत्सर्वं निरर्थकम् ।&lt;br&gt;&#xA;महिषीगोगजवाजिक्रमेलककरेणुकाः ॥२३॥&#xA;हंसगरुडमेनाद्याः शुकसारसचातकाः ।&lt;br&gt;&#xA;देहान्ते नरके वासश्चेत्तत्सर्वं निरर्थकम् ॥२४॥&#xA;पत्न्यो बह्व्यस्तथा पुत्राः पुत्र्यो वंशे च पौत्रकाः ।&lt;br&gt;&#xA;स्वसारो भ्रातरो वृद्धा बान्धवा मातरः स्त्रियः ॥२५॥&#xA;पतयो दासवर्गाश्च दास्यश्चापि सहस्रशः ।&lt;br&gt;&#xA;अप्यन्ते नरके वासस्तदा सर्वं निरर्थकम् ॥२६॥&#xA;व्यापारा बहवँश्चापि शकटीनां सहस्रकम् ।&lt;br&gt;&#xA;यन्त्राणामयुतं चापि वाहनानां सहस्रकम् ॥२७॥&#xA;आनन्त्यं चापि भोगानां कीर्तीनामुत्सवास्तथा ।&lt;br&gt;&#xA;विद्यन्तेऽपि च देहान्ते नारकी चेन्निरर्थकाः ॥२८॥&#xA;तस्मात् स्वामिन्नात्मकल्याणार्थं विचिन्तयाम्यहम् ।&lt;br&gt;&#xA;पापानां नाशनं दानैः सतां सेवादिभिस्तथा ॥२९॥&#xA;कथानां श्रवणैः स्याच्च पुण्योदयो भवेदपि ।&lt;br&gt;&#xA;नैषा स्मृद्धिः पुण्यदाऽस्ति हिंसात्मिका तु चक्रिणी ॥4.49.३० ॥&#xA;सा स्मृद्धिः पुण्यकार्यार्थं योजनीयेति मे मतिः ।&lt;br&gt;&#xA;लक्षाधिकं नाणकं वै लब्ध्वा यामः कथास्थलीम् ॥३ १ ॥&#xA;श्रोष्यामः सत्कथां नित्यं दास्यामो नाणकादिकम् ।&lt;br&gt;&#xA;करिष्यामश्चात्मशुद्धिं लप्स्यामश्चात्मनो हितम् ॥३२॥&#xA;द्रक्ष्यामः श्रीपतिं कृष्णं प्राप्स्यामः परमं पदम् ।&lt;br&gt;&#xA;प्रधानस्याऽग्र्यभृत्यस्य कृत्वाऽऽत्मसात् समस्तकम् ॥३३॥&#xA;असङ्ख्यं वा धनं नीत्वा गच्छामो वै कथास्थलीम् ।&lt;br&gt;&#xA;जीवने निश्चयो नास्ति नेदं सहाऽऽगमिष्यति ॥३४॥&#xA;धर्मकर्म महादानं सतां प्रसन्नता व्रतम् ।&lt;br&gt;&#xA;कृष्णभक्तिः कथापुण्यं परलोके सहायदाः ॥३५॥&#xA;तत्कृत्वाऽक्षयपुण्यात्मधनं समर्ज्य सर्वथा ।&lt;br&gt;&#xA;मोक्षमार्गे गमिष्यामो मा वृथाक्लेशमावह ॥३६॥&#xA;इत्युक्तः स्वपतिर्नार्या मुमुक्षुश्चात्मवानपि ।&lt;br&gt;&#xA;सम्मतिं प्रददौ तस्यै यात्रार्थं मुक्तिहेतवे ॥३७॥&#xA;प्रसन्ना गण्डवाता सा सज्जाऽभवत्ततो द्रुतम् ।&lt;br&gt;&#xA;शतपुत्रसुतायुक्ता शतदासीसमन्विता ॥३८॥&#xA;शतदासैर्युता पौत्रैद्विशताम्यां समन्विता ।&lt;br&gt;&#xA;स्नुषाभिः सहिता बालैर्बालिकाभिर्युता तथा ॥३९॥&#xA;वृद्धाभिः सहिता रक्षाकृद्भिश्च सद्भटैर्युता ।&lt;br&gt;&#xA;द्वेशते शकटानां च वाजिनां द्वेशते तथा ॥4.49.४०॥&#xA;उष्ट्राणां विंशतिं चापि वृषभाणां शतं तथा ।&lt;br&gt;&#xA;भारवाहार्थमेवैषा पयोदानां गवां शतम् ॥४१ ॥&#xA;भोजनानामपारं च वस्त्राणां चाप्यनन्तकम् ।&lt;br&gt;&#xA;पात्राणामप्यसङ्ख्यत्वं नीत्वा सज्जाऽभवत्तदा ॥४२॥&#xA;यास्कवादोऽपि मुदितो यात्रार्थं मोक्षहेतवे ।&lt;br&gt;&#xA;सज्जो बभूव नृपवत् कोटिस्वर्णसमन्वितः ॥४३॥&#xA;सर्वोपस्करणैर्युक्तः श्रेष्ठविमानमास्थितः ।&lt;br&gt;&#xA;पत्न्या साकं विमानेन नत्वा गणेशमीश्वरम् ॥४४॥&#xA;व्योम्ना तु शर्कराभूमिं ययौ कुटुम्बिभिः सह ।&lt;br&gt;&#xA;सार्थवाहाश्च भृत्याश्च गोधनं सम्पदोऽपि च ॥४५॥&#xA;भूमार्गेण समायातं सायं तु शर्करापुरम् ।&lt;br&gt;&#xA;तत्रोद्याने सिन्धुतटे नैजे व्यापारयोगिनि ॥४६॥&#xA;उवास सर्वसम्पन्नो यास्कवादः कुटुम्बिभिः ।&lt;br&gt;&#xA;व्यवस्थाप्य समस्तं स्वं सैन्यं स्नात्वा ततश्च सः ॥४७॥&#xA;पत्न्या युतो ययौ श्रीमल्लोमशं द्रष्टुमुत्सुकः ।&lt;br&gt;&#xA;गत्वा नेमे पुपूजापि हार्दं न्यवेदयत्तथा ॥४८॥&#xA;लोमशोऽपि शुभाशीर्भिः प्रोत्साहं प्रददौ तदा ।&lt;br&gt;&#xA;ददौ कृष्णामृतवारि प्रसादं प्रददौ तथा ॥४९॥&#xA;संहितायाः स्थलं नीत्वा कारयामास दर्शनम् ।&lt;br&gt;&#xA;चक्री व्यासासनं व्यासं पूजयामास सद्धनैः ॥4.49.५०॥&#xA;बहुभिश्चोपचारैश्च व्रतं जग्राह तत्र च ।&lt;br&gt;&#xA;सभार्यो नित्यमेवाऽन्नं ग्रहीष्याम्येकभक्तकम् ॥५१ ॥&#xA;साधुसेवां करिष्यामि कथाश्रवणमन्वहम् ।&lt;br&gt;&#xA;नित्यं सतां भोजनानि दास्ये यथेष्टकान्यपि ॥५२॥&#xA;नित्यं सुवर्णदानानि वस्त्रदानानि नित्यशः ।&lt;br&gt;&#xA;नित्यं प्रसादवार्यादिपानं च नेतरद्ग्रहम् ॥५३॥&#xA;स्वतःप्रकाशव्यासस्य पयःपानादि सर्वथा ।&lt;br&gt;&#xA;मत्सकाशाद्भवेच्चेति जग्राह नियमान् स तु ॥५४॥&#xA;नित्यं मालाशतावर्त्तप्रदक्षिणशतादिकम् ।&lt;br&gt;&#xA;दण्डवन्मन्त्रजपनं सहस्रवारमुत्तमम् ॥५५॥&#xA;एवंविधाँस्तु नियमान् तेभ्यो ददौ हि लोमशः ।&lt;br&gt;&#xA;ददौ मन्त्रं च मालाश्च नाम जपार्थमार्पयत् ॥५६॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;&amp;lsquo;कृष्णनारायणस्वामिप्रभोनारायणेश्वर ॥५७॥&#xA;अनादिश्रीकृष्णनारायणश्रीमाधवीश्वर ।&lt;br&gt;&#xA;एवं दत्वा नियमाँश्च लोमशः स्वाश्रमं ययौ ॥५८॥&#xA;यास्कवादादयः सर्वे निवासं स्वं ययुस्ततः ।&lt;br&gt;&#xA;यथानियममेवैते वर्तन्ते स्म सुखस्थिताः ॥५९॥&#xA;कथायाः श्रवणं नित्यं प्रकुर्वन्ति समुत्सुकाः ।&lt;br&gt;&#xA;साधूनां सेवनं सर्वे प्रकुर्वन्ति कृतादराः ॥4.49.६० ।&lt;br&gt;&#xA;निःसंशया देहसेवां साक्षात् कुर्वन्ति वै सताम् ।&lt;br&gt;&#xA;एवंविधानां सहसा ध्वस्तान्यघानि चक्रिणाम् ॥६१ ।&lt;br&gt;&#xA;नरा नार्यः समस्तास्ते निष्पापा ह्यभवन् द्रुतम् ।&lt;br&gt;&#xA;अन्तःकपाटं निर्भिन्नं ज्ञानवन्तोऽभवन् द्रुतम् ॥६२।&lt;br&gt;&#xA;यास्कवादो भोजनानि साधुभ्यश्चान्वहं ददौ ।&lt;br&gt;&#xA;वस्त्रदानानि बहूनि फलदानानि सन्ददौ ॥६३॥&#xA;इष्टदानानि सर्वाणि गोदानानि ददौ तथा ।&lt;br&gt;&#xA;दुग्धदधिघृतदानं हव्यदानानि सन्ददौ ॥६४॥&#xA;कम्बलानां प्रदानानि पत्रदानानि वै ददौ ।&lt;br&gt;&#xA;शृङ्गारवस्तुदानानि पूजायां मूर्तये ददौ ॥६५॥&#xA;यानवाहनदानि छत्रचामरदानकम् ।&lt;br&gt;&#xA;उपानदुष्णीषवर्मदानं भूषार्पणं व्यधात् ॥६६॥&#xA;शय्यादानं चान्नदानं धान्यदानं ददौ तथा ।&lt;br&gt;&#xA;स्वर्णरूप्यकमुद्रादिदानं रत्नार्पणं व्यधात् ॥६७॥&#xA;वाचकाय ददौ वेषाम्बराणि कानकं घटम् ।&lt;br&gt;&#xA;विभूषणानि सर्वाणि स्वर्णाम्बराणि वै तथा ॥६८॥&#xA;अथ भार्या गण्डवाता प्रसन्नमानसा तदा ।&lt;br&gt;&#xA;विप्राणीभ्यो ददौ स्वर्णं रूप्यकं भूषणानि च ॥६९॥&#xA;मौक्तिकानि सुरत्नानि हीरकान् शाटिका ददौ ।&lt;br&gt;&#xA;कुर्चध्रीं च कुचध्रीं च कचलों चोलिकां ददौ ॥4.49.७०॥&#xA;सुरवालीं घर्घरीं च कुचलीं कम्बलीं ददौ ।&lt;br&gt;&#xA;रशनां वालपाशीं च ललाटिकां च कर्णिकाम् ॥७१॥&#xA;ऊर्मिकांऽगुलीयकानि कङ्कणवलयान् ददौ ।&lt;br&gt;&#xA;कण्ठिकां चाङ्गदे स्वर्णमालाश्च मुद्गमालिकाः ॥७२॥&#xA;नरो बिन्द्वीं कुण्डले च सौवर्णीः शृङ्खला ददौ ।&lt;br&gt;&#xA;वातगण्डा ददौवेव मिष्टान्नापि जलान्यपि ॥७३॥&#xA;कुङ्कुमाऽक्षतपुष्पाणि शृङ्गाराणि ददौ तथा ।&lt;br&gt;&#xA;तस्याः पुत्राश्च पुत्र्यश्च गोदानानि प्रचक्रिरे ॥७४॥&#xA;वाजिदानोष्ट्रदानानि वृषदानानि वै तदा ।&lt;br&gt;&#xA;चक्रुस्तत्र सुपात्रेषु महादानानि वै तदा ॥७५॥&#xA;अनसामपि दानानि सौधदानानि भावतः ।&lt;br&gt;&#xA;तुलसीवृक्षदानानि हव्यदानानि सन्दधुः ॥७६॥&#xA;संहितापुस्तकदानं सर्वदानानि सन्दधुः ।&lt;br&gt;&#xA;सर्वास्तत्र सह नीताः सम्पदो जडचेतनाः ॥७७॥&#xA;ददुर्दाने हरेर्भक्त्या विदित्वाऽवसरं शुभम् ।&lt;br&gt;&#xA;यानवाहनदानानि दासीदासप्रदानकम् ॥७८॥&#xA;प्रचक्रिरे यथायोग्यं मोक्षार्थं कृष्णमानसाः ।&lt;br&gt;&#xA;गते पक्षे समये तु कथाज्ञानपरिप्लुताः ॥७९॥&#xA;दिव्यभावा व्यजायन्त सर्वे ते चक्रिणस्तदा ।&lt;br&gt;&#xA;दासा दास्यो भृत्यवर्गा बान्धवाश्च कुटुम्बिनः ॥4.49.८०॥&#xA;आबालवृद्धाः श्रीकृष्णनारायणस्य दर्शनम् ।&lt;br&gt;&#xA;आतुराः कर्तुमेवाऽऽसन् मोक्षमार्गपरायणाः ॥८१ ॥&#xA;माघैकादशिकासायं कृष्णपक्षेऽर्हणोत्तरम् ।&lt;br&gt;&#xA;आरार्त्रिकं विनिष्पाद्य यावत् कीर्तनकोविदाः ॥८२॥&#xA;कुर्वन्ति कीर्तनं तावत् कृष्णनारायणप्रभुः ।&lt;br&gt;&#xA;भासयँस्तेजसा व्योम दिशाश्चावातरद् भुवि ॥८३॥&#xA;कानकेन विमानेन प्रियालक्ष्मीयुतो हरिः ।&lt;br&gt;&#xA;विमानाद् बहिरागत्य दर्शनं स्वं ददौ तदा ॥८४॥&#xA;आश्चर्यं परमं प्राप्ताः श्रोतारो लक्षशो जनाः ।&lt;br&gt;&#xA;नरा नार्यः क्षणं स्तब्धास्तेभ्योऽभिभवदृष्टयः ॥८५॥&#xA;अभवँश्च ततः कृष्णं संहृतातिप्रभं शुभम् ।&lt;br&gt;&#xA;अपश्यँस्ते मुहुः रम्यं सुन्दरं गोपिकापतिम् ॥८६॥&#xA;गण्डवाताऽभवन्मुग्धा श्रीकृष्णे माधवीपतौ ।&lt;br&gt;&#xA;तत्पुत्र्यश्चाभवन् मुग्धाश्चातीव परमात्मनि ॥८७॥&#xA;त्यक्तभाना अभवँस्ताः कृष्णाकृष्टात्मवृत्तयः ।&lt;br&gt;&#xA;श्रीकृष्णाय निजदानं तदैव समचिन्तयन् ॥८८॥&#xA;दास्यश्च कन्यकाश्चापि या युवत्योऽभवँस्तदा ।&lt;br&gt;&#xA;सर्वा मुग्धा निजदानं तदा नारायणे व्यधुः ॥८९ ॥&#xA;एवं नराश्च ये भृत्याः पुत्रा दासाश्च कर्मिणः ।&lt;br&gt;&#xA;कृष्णाऽऽकृष्टात्मदेहास्ते मोक्षणं वव्रिरे हरेः ॥4.49.९०॥&#xA;ज्ञात्वा तेषामभिप्रायं श्रीकृष्णपरमेश्वरः ।&lt;br&gt;&#xA;तूर्णं विधाय दिव्याँस्तान् समस्तान् दिव्यविग्रहान् ॥९ १ ॥&#xA;धृत्वा नैजे विमाने तु कृत्वा मुक्तान् सुरूपिणः ।&lt;br&gt;&#xA;विवृत्तदेहान् पुरुषान् नारीर्मुक्तानिकास्तथा ॥९२॥&#xA;कृत्वा शेषानवस्थाप्य बालवर्गान् कुटुम्बिनः ।&lt;br&gt;&#xA;पोषकान् रक्षकाँश्चापि युगलान् वरयोषितः ॥९३॥&#xA;अवस्थाप्य क्षितौ तत्र तेभ्यो दत्वा शुभाशिषः ।&lt;br&gt;&#xA;नेतुं योग्यान्नरान्नारीर्निन्ये धामाऽक्षरं निजम् ॥९४॥&#xA;सहस्रशो नरानार्यस्तदा तद्देहधारिणः ।&lt;br&gt;&#xA;दिव्यदेहाः प्रभूत्वैव ययुर्धामाऽक्षरं हरेः ॥९५॥&#xA;अहो वै चक्रिणां भाग्यं बद्रिके नरयोषिताम् ।&lt;br&gt;&#xA;सर्वस्वार्पणकर्तॄणां येषां नेता नरायणः ॥९६॥&#xA;अहो कालस्य कवला अपि देहा हि भौतिकाः ।&lt;br&gt;&#xA;कृष्णेच्छया विना पातं दिव्या भूत्वा ययुः सह ॥९७॥&#xA;अन्यथाकर्तृसामर्थ्यं त्वेतद्वै परमात्मनः ।&lt;br&gt;&#xA;जडं तु चेतनं कृत्वा क्रीडत्येव च तैः सह ॥१८॥&#xA;शेषाः सहस्रशश्चापि नरा नार्यस्तदा तु ये ।&lt;br&gt;&#xA;कथां श्रुत्वा विनिष्पाद्या दर्शनादभवँस्तथा ॥९९॥&#xA;गण्डवाताकुटुम्बं तद् यास्कवादस्य वंशिन ।&lt;br&gt;&#xA;वैष्णवास्ते तु मासान्ते ययुर्नैजं गृहं ततः ॥4.49.१ ००॥&#xA;स्वदेशे तन्महाश्चर्यं जगदुः सर्वतः शुभम् ।&lt;br&gt;&#xA;मुक्तिं प्राप्ताश्चक्रधारा वृद्धा मध्याश्च भावुकाः ॥१० १॥&#xA;अन्ये तथैव भजनं बद्रिके स्वालये व्यधुः ।&lt;br&gt;&#xA;एवं महाँश्चमत्कारस्तदा ख्यातोऽभवद् भुवि ॥१ ०२॥&#xA;पठनाच्छ्रवणादस्य स्मरणात्पापनाशनम् ।&lt;br&gt;&#xA;भुक्तिर्मुक्तिर्भवेच्चापि सर्वेच्छापूरणं भवेत् ॥१० ३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कथाश्रवणेन चक्रिणो यास्कवादस्य तत्पत्न्या गण्डवा- तायाश्च कथाश्रवणेन सहस्राधिनरनारीभिः&lt;br&gt;&#xA;सहितायाः श्रीकृष्णनारायणेन मोक्षणं कृतमित्यादिनिरूपणनामा नवाधिक चत्वारिंशोऽध्यायः ॥४९ ॥&lt;/p&gt;</description>
    </item>
    <item>
      <title>०५०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/050/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/050/</guid>
      <description>&lt;p&gt;श्रीनरनारायण उवाच&amp;ndash;&lt;br&gt;&#xA;शृणु बद्रीप्रिये देवि कथां निन्दकयोषितः ।&lt;br&gt;&#xA;बालवने पुरे त्वासीन्नास्तिका द्वेषकारिणी ॥१ ॥&#xA;द्विर्वदन्तीतिनाम्न्येव प्रसिद्धा शूद्रभामिनी ।&lt;br&gt;&#xA;अनपत्या रुग्णपतिभार्या सर्वस्य निन्दिका ॥२ ॥&#xA;यस्य कस्यापि श्रैष्ठ्यं वाऽभ्युदयं सा शृणोति चेत् ।&lt;br&gt;&#xA;खण्डयत्येव सामर्षा स्वभावाज्ज्वलनात्मिका ॥३ ॥&#xA;तेजोद्वेषकरी चाप्यसहमानाऽन्यगौरवम् ।&lt;br&gt;&#xA;निन्दत्येव सती लोकान् सज्जनाँश्च सतीस्तथा ॥४ ॥&#xA;विप्रं गुरुं पितरौ च वृद्धान् कुटुम्बिनोऽपि च ।&lt;br&gt;&#xA;नृपं राज्ञीं सतीं साध्वीं साधून्निन्दति वै वृथा ॥५ ॥&#xA;एतादृश्यास्तु निन्दायाः पापं तस्या महद्ध्यभूत् ।&lt;br&gt;&#xA;अनपत्या ततश्चास्ते रुग्णश्चास्याः पतिस्तथा ॥६ ॥&#xA;निन्दनं खननं प्रोक्तं भाग्यस्य वंशजस्य च ।&lt;br&gt;&#xA;वंशस्योच्छेदनं तेन पापेन जायते ततः ॥७ ॥&#xA;नरके वसतिः स्याच्च निर्वंशस्य मृतस्य वै ।&lt;br&gt;&#xA;पुण्यनाशो निन्दया स्याद् धर्मनाशोऽपि निन्दया ॥८ ॥&#xA;यशोहानिर्निन्दया चाऽनृतं सर्वं हि निन्दया ।&lt;br&gt;&#xA;मृषा क्षेपो निन्दया स्यादनर्थो निन्दया भवेत् ॥९ ॥&#xA;अपराधो निन्दया स्याद् देवधर्मादिखण्डनम् ।&lt;br&gt;&#xA;निन्दया शास्त्रनास्तिक्यं व्रतोत्सवादिखण्डनम् ॥4.50.१ ०॥&#xA;एवमादीनि पापानि प्रजायन्ते हि निन्दया ।&lt;br&gt;&#xA;निन्दास्वभाविनी नारी निन्दति स्वपतिं ह्यपि ॥११ ॥&#xA;मातरं पितरं श्वश्रूं श्वशुरं निन्दति ह्यपि ।&lt;br&gt;&#xA;योगिनं च महात्मानं गुरुं पूज्यं परेश्वरम् ॥१२॥&#xA;लक्ष्मीं राधां माणिकीं च ललितां चापि निन्दति ।&lt;br&gt;&#xA;मुक्तान् मुक्तानिकाश्चापि मन्दिराणि हरेस्तथा ॥१ ३॥&#xA;देवालयान् दैविजनान् सत्पुरुषान् विनिन्दति ।&lt;br&gt;&#xA;कथां मोक्षकरीं मोक्षं स्वगृहं च परगृहम् ॥१४॥&#xA;निन्दत्येषा चरित्राणि श्रीकृष्णस्यापि सर्वथा ।&lt;br&gt;&#xA;पावनानि च कार्याणि तीर्थान्यपि च निन्दति ॥१५॥&#xA;यज्ञयागादिकं चेष्टापूर्त्तं चापि विनिन्दति ।&lt;br&gt;&#xA;निन्दकः सर्वथा द्वेष्यकारणकः प्रजायते ॥१६॥&#xA;तस्मान्निन्दा महापापं दुष्टनिरयसदृशम् ।&lt;br&gt;&#xA;अधोनिरयदा निन्दा महारौरवदायिनी ॥१७॥&#xA;वंशनाशकरी निन्दा बद्रिकेऽर्थविनाशिनी ।&lt;br&gt;&#xA;एवम्पापाभिसंव्याप्ता द्विर्वदन्ती तु शूद्रिका ॥१८॥&#xA;शुश्राव लोकमुखतो माहात्म्यं पापनाशकम् ।&lt;br&gt;&#xA;संहितायाः कथाया वै कृष्णनारायणस्य च ॥१९॥&#xA;द्विर्वदन्ती पतिं प्राह नाम्ना द्विर्गर्जनं तदा ।&lt;br&gt;&#xA;शर्करानगरे कृष्णनारायणस्य गौरवम् ॥4.50.२० ॥&#xA;श्रूयते च चमत्कारः प्रत्यक्षदर्शनं तथा ।&lt;br&gt;&#xA;कथायाः श्रवणं चापि सर्वपापविनाशनम् ॥२१॥&#xA;गच्छन्ति तीर्थयात्रार्थं मानवास्तत्र सङ्घशः ।&lt;br&gt;&#xA;न मन्येऽहं तादृशं वै माहात्म्यं तीर्थभूमिजम् ॥२२॥&#xA;तीर्थं व्रतं कथा यात्रा दानं सर्वं मृषा सदा ।&lt;br&gt;&#xA;किं तीर्थेन कथया वा वृथा यान्ति जनाः खलाः ॥२३॥&#xA;गतानुगतिको लोको लुण्टको मिषमात्रकृत् ।&lt;br&gt;&#xA;वृथा गायन्ति माहात्म्यं लोकाः कृष्णस्य तत्र वै ॥२४॥&#xA;स्वामिन् किं तद्भवेत् सत्यं मयाऽनृतं तु मन्यते ।&lt;br&gt;&#xA;कपटं सर्वमेवैतज्जडानां तत् प्रतारणम् ॥२५॥&#xA;इत्युक्तः स पतिर्नाम्ना द्विर्गर्जनो जगाद ताम् ।&lt;br&gt;&#xA;मैवं मैवमवोचस्तत् सत्यमेवाऽनृतं नहि ॥२६॥&#xA;सत्यो नारायणः कृष्णः सत्या कथाऽघहारिणी ।&lt;br&gt;&#xA;सत्यः सर्वश्चमत्कारो माहालयं च ऋतं हरेः ॥२७॥&#xA;तीर्थं व्रतं कथा यात्रा दानं सर्वमृतं प्रिये ।&lt;br&gt;&#xA;तीर्थेन कथयाऽघानां क्षालनं जायते प्रिये ॥२८॥&#xA;न लोको लुण्टकः पत्नि न गतानुगतोऽपि च ।&lt;br&gt;&#xA;यत्र श्रीभगवद्वार्तायज्ञो भवति सर्वथा ॥२९॥&#xA;वार्षिकः स महायज्ञस्तत्रोद्धरन्ति पापिनः ।&lt;br&gt;&#xA;निन्दिका नास्तिका त्वॆ तु पापा पापमयी सदा ॥4.50.३० ॥&#xA;पापमेव कल्पयसि निन्दनं प्रकरोषि च ।&lt;br&gt;&#xA;किं त्वया निन्दया भार्ये प्राप्यते दुष्टवादिनि ॥३ १ ॥&#xA;मैवं पुनरवोचो मां न श्रोष्यामि हि निन्दनम् ।&lt;br&gt;&#xA;निन्दाफलं महाघोरं भुज्यते त्वनपत्यता ॥३२॥&#xA;पुनर्निन्दाफलेन त्वं प्रयास्यसि यमालयम् ।&lt;br&gt;&#xA;इत्युक्ता सा द्विर्वदन्ती प्राहाऽनृतो यमालयः ॥३३॥&#xA;न यमा न यमावासो बालानां भयमेव तत् ।&lt;br&gt;&#xA;असत्या वै यमाः सर्वे यमालयोऽनृतालयः ॥३४॥&#xA;एवमाह तदा तां च पतिः प्राह हितावहम् ।&lt;br&gt;&#xA;दुष्टे! वीक्ष्य चमत्कारं सत्यॆ सर्वमवाप्स्यसि ॥३५॥&#xA;पापफलं भवत्येव कृष्णनिन्दोत्थमुल्बणम् ।&lt;br&gt;&#xA;तदा ज्ञास्यसि सत्यं तद् यमालयं यमानपि ॥३६॥&#xA;विरराम पतिस्तूक्त्वा सापि नास्तिक्यभावतः ।&lt;br&gt;&#xA;निन्दत्येव हरिं धर्मं कथां साधून् यमादिकान् ॥३७॥&#xA;तावदेवाम्बरात्तत्र यमदूतो विनिर्ययौ ।&lt;br&gt;&#xA;श्रुत्वा वाक्यं द्विर्वदन्त्याः ऋद्धश्च दर्शनं गताः ॥३८॥&#xA;अदृश्यत करालोऽति पर्वतप्रायदेहवान् ।&lt;br&gt;&#xA;दंष्ट्राकरालः कृष्णश्च कज्जलाभो भयावहः ॥३९॥&#xA;ऊर्ध्वरोमा बहिर्दन्तो रक्तस्फारितनेत्रकः ।&lt;br&gt;&#xA;महामुद्गरहेतिश्च ललज्जिह्वो विवस्त्रकः ॥4.50.४० ॥&#xA;वज्रकाठिन्यपुष्टश्च महाकपर्दिमालिकः ।&lt;br&gt;&#xA;शङ्कुकर्णो द्विशृङ्गश्च दीर्घपाशाढ्यहस्तकः ॥४१ ॥&#xA;लोष्ठशृखलास्कन्धश्च बद्धाऽयोमेखलाकटिः ।&lt;br&gt;&#xA;लोहदण्डं सशूलं च करे दधन् सरोषकः ॥४२॥&#xA;उद्यम्य मुद्गरं वेगात् क्रुद्धस्ताडयितुं च ताम् ।&lt;br&gt;&#xA;अभ्यायौ द्विर्वदन्तीं गर्जयन् सर्वतो दिशः ॥४३॥&#xA;तावत् सा तं विलोक्यैवाऽभवत् त्रस्ता सवेपथुः ।&lt;br&gt;&#xA;शैथिल्यदेहबन्धाश्च त्यक्तविण्मूत्रमूर्छिता ॥४४॥&#xA;आक्रोशं दुःश्रवं कृत्वा पपात तत्र भूतले ।&lt;br&gt;&#xA;रक्षां रक्षां करोत्वेवं वदमाना पपात सा ॥४५॥&#xA;प्रसारितांऽघ्रिहस्ता चोत्ताना व्यात्ताननाऽभवत् ।&lt;br&gt;&#xA;स्वेदक्लिन्नाऽभवत् तावद् यमदूतेन वै क्रुधा ॥४६॥&#xA;ताडिता मुद्गरेणैव शिक्षार्थं द्विर्वदन्तिका ।&lt;br&gt;&#xA;महाकष्टं च लेभे सा द्रुतं भग्नाऽस्थिकाऽभवत् ॥४७॥&#xA;चूर्णदेहा महामारमापन्ना मरणोन्मुखी ।&lt;br&gt;&#xA;सञ्जाता सा तदा दूतः पस्पर्श तां करेण वै ॥४८॥&#xA;सम्पन्नदेहा सञ्जाता यथापूर्वशरीरिणी ।&lt;br&gt;&#xA;पुनः सा गदया वह्नि ताडिता शिक्षणाय वै ॥४९॥&#xA;भग्नवंशा भग्नदेहा प्रभग्नमस्तक&amp;rsquo;ऽभवत् ।&lt;br&gt;&#xA;विह्वला चूर्णितदेहा स्रवद्रक्ताऽभितोऽभवत् ॥4.50.५०॥&#xA;तथापि सा स्थिरप्राणा महाकष्टमवाप ह ।&lt;br&gt;&#xA;पुनः करेण दूतस्तं पस्पर्श सा समन्ततः ॥५१॥&#xA;यथापूर्वशरीरा साऽभवत् तावद् यमानुगः ।&lt;br&gt;&#xA;लोहदण्डेन तां पृष्ठे मारयामास वै बलात् ॥५२॥&#xA;प्रफुल्लपृष्ठभागा सा महामारप्रपीडिता ।&lt;br&gt;&#xA;आक्रन्दनं महच्चक्रे मुक्तकण्ठाऽतिताडिता ॥९३॥&#xA;पाशेनाऽऽबध्य तां दूतस्तस्थौ नग्नां विधाय वै ।&lt;br&gt;&#xA;प्रकाशं व्यक्तरूपोऽभूद् गोचरः सर्वदेहिनाम् ॥५४॥&#xA;आक्रन्दनं महच्छ्रुत्वा पतिः पार्श्वनिवासिनः ।&lt;br&gt;&#xA;नरा नार्यः प्रपश्यन्तो महात्रासाऽतिविह्वलाः ॥५५॥&#xA;दूरे एव स्थितास्त्रस्ता नाऽऽययुः सन्निधौ भयात् ।&lt;br&gt;&#xA;दूतदर्शनमात्रेण निर्बला विविशुर्गृहम् ॥५६॥&#xA;दूतस्तु तां महापापां सर्वेषां शृण्वतां तदा ।&lt;br&gt;&#xA;गर्जयन् दिग्विभागाँश्च जगाद मर्मभेदकम् ॥५७॥&#xA;रण्डे दुष्टे पापकर्त्रि निन्दिके नास्तिकि खले ।&lt;br&gt;&#xA;कथं निन्दसि धर्मं त्वं व्रतं पुण्यं हरिं कथाम् ॥५८॥&#xA;कस्मान्निन्दसि साधूँस्त्वं वंशविनाशकारिणि ।&lt;br&gt;&#xA;जिह्वां ते कर्तयिष्यामि कर्णौ च नासिकां तथा ॥५९॥&#xA;भेदयिष्यामि वक्षोजौ नाशयिष्यामि मस्तकम् ।&lt;br&gt;&#xA;मूर्धजान् कर्तयिष्यामि पाटयिष्येऽर्धवर्ष्म ते ॥4.50.६०॥&#xA;त्वचं चोत्कर्तयिष्यामि पातयिष्यामि दन्तकान् ।&lt;br&gt;&#xA;उदरं त्रोटयिष्यामि वह्निं दास्यामि गुह्यके ॥६१॥&#xA;लौहेन शङ्कुना देहं भेदयिष्यामि पापिनि ।&lt;br&gt;&#xA;कथं त्वं निन्दसि सर्वान् मृषावादान् प्रकत्थसे ॥६२॥&#xA;यमदूतान् यमं नैव गणयस्यतिनास्तिके ।&lt;br&gt;&#xA;जीवतो मारयिष्यामि पुनर्नैवं कृथा यथा ॥६३॥&#xA;वदन्नेव ममारैनां पाशबद्धां वशङ्गताम् ।&lt;br&gt;&#xA;स्पर्शेन सज्वरा चापि कुर्वन्मुहुर्गतज्वराम् ॥६४॥&#xA;हाहाकारो महान् जातो नगरे तत्र सर्वशः ।&lt;br&gt;&#xA;रक्षको नहि तत्राऽऽसीद् बलवान् हरिमन्तरा ॥६५॥&#xA;सा तदाऽतिमहादुःखा ताड्यमाना निराश्रया ।&lt;br&gt;&#xA;अनाथा नास्तिका स्वार्थरक्षार्थं त्वास्तिकाऽभवत् ॥६६॥&#xA;सस्मार श्रीकृष्णनारायणं त्रातारमच्युतम् ।&lt;br&gt;&#xA;हृदये प्राञ्जलिर्भूत्वा दध्यौ श्रीपार्श्वगम्प्रभुम् ॥६७॥&#xA;तावद् दूतो निजहेतीन् वृत्वा मारान्न्यवर्तत ।&lt;br&gt;&#xA;तदा ज्ञातवती दुष्टा कृष्णस्मृतेर्बलं महत् ॥६८॥&#xA;अथ कष्टाऽतिमग्ना सा व्याजहार हरे हरे ।&lt;br&gt;&#xA;कृष्णनारायणस्वामिन्नारायणनरायण ॥६९॥&#xA;तावद् दूतः स्थलं त्यक्त्वा दुद्राव दूरतो ययौ ।&lt;br&gt;&#xA;अदृश्यतां गतो व्योम्नि दुर्वदन्ती सुखं गता ॥4.50.७०॥&#xA;स्वास्थ्यमासाद्य चोत्थाय धृत्वा वस्त्राणि वर्ष्मणि ।&lt;br&gt;&#xA;गलितगर्वा लोकेन धिक्कृता च तिरस्कृता ॥७१ ॥&#xA;विवेश लज्जिता तूर्णं स्वं गृहं चाप्यघोमुखी ।&lt;br&gt;&#xA;विवेद कृष्णमाहात्म्यं माहात्म्यं कृष्णसंस्मृतेः ॥७२॥&#xA;कृष्णनाम्नां च माहात्म्यं विवेद याम्यमारतः ।&lt;br&gt;&#xA;अथ सा स्वपतिं प्राह श्रेयसे पापनुत्तये ॥७३॥&#xA;संहितायाः कथास्थानं गन्तव्यं तीर्थरूपि यत् ।&lt;br&gt;&#xA;यत्र पारायणं मोक्षप्रदं पापघ्नमुत्तमम् ॥७४॥&#xA;अनादिश्रीकृष्णनारायणस्यास्ति कथामृतम् ।&lt;br&gt;&#xA;तत्पानार्थं च साधूनां सेवार्थं गम्यमेव तत् ॥७५॥&#xA;याम्यदुःखविनाशार्थं गन्तव्यं तत्र सर्वथा ।&lt;br&gt;&#xA;इत्युक्तः स्वपतिस्त्वाह तथास्त्वेवं कुरु प्रिये ॥७६॥&#xA;मयापि श्रेयसे तत्राऽऽगन्तव्यं मोक्षदे स्थले ।&lt;br&gt;&#xA;इत्येवं बद्रिके कृत्वा निश्चयं तौ तु दम्पती ॥७७॥&#xA;सज्जावभवतां तूर्णं पद्भ्यां मार्गेण निर्गतौ ।&lt;br&gt;&#xA;प्राप्य वै शर्कराभूमिं स्नात्वा सिन्धुजले ततः ॥७८॥&#xA;संहिताया मण्डपौ तौ गत्वा वृत्तान्तमात्मनोः ।&lt;br&gt;&#xA;निवेदयामासतुर्वै लोमशाय महात्मने ॥७९॥&#xA;लोमशस्तत्समये च ददौ कृष्णपदामृतम् ।&lt;br&gt;&#xA;वारि प्रसादं मिष्टं च व्रतं ददौ ततः परम् ॥4.50.८०॥&#xA;एकभुक्तं नित्यकथाश्रवणं साधुसेवनम् ।&lt;br&gt;&#xA;प्रसादभोजनं चापि सभास्थानादिमार्जनम् ॥८१ ॥&#xA;वैष्णवानां देहसंवाहनादिकं च प्रत्यहम् ।&lt;br&gt;&#xA;सेवाव्रतं ददौ ताभ्यां तथा मन्त्रं सुखप्रदम् ॥८२॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;&amp;lsquo;कृष्णनारायणस्वामिन्नारायणनरायण ॥८३॥&#xA;अनादिश्रीकृष्णनारायणभक्तपरायण&amp;rsquo; ।&lt;br&gt;&#xA;एवं धुन्यं सदा कर्तुं शिक्षयामास नाम च ॥८४॥&#xA;तौ ततः पावनौ नित्यं धुन्यं विदधतः शुभम् ।&lt;br&gt;&#xA;नष्टपापौ गतक्लेशौ कथाश्रवणपावितौ ॥८५॥&#xA;साधुसेवादिभिर्नष्टवासनौ सम्बभूवतुः ।&lt;br&gt;&#xA;मासमात्रं श्रुतवन्तौ पारायणकथामृतम् ॥८६॥&#xA;दिवारात्रं सतां सेवां चक्रतुश्च यथोचिताम् ।&lt;br&gt;&#xA;सर्वस्वार्पणभावौ तौ साधुप्रसादभोजिनौ ॥८७॥&#xA;भक्तिमन्तौ स्नेहवन्तौ बभूवतुर्नरायणे ।&lt;br&gt;&#xA;कृतध्यानौ निमग्नौ च हरेर्मूर्तौ बभूवतुः ॥८८॥&#xA;निन्दापापं समस्तं तत् सत्सेवया लयं गतम् ।&lt;br&gt;&#xA;महिमा साधुषु कृष्णनारायणे व्यवर्धत ॥८९॥&#xA;अथाऽऽयुःपूर्णतां प्राप्तौ गतसंसारबन्धनौ ।&lt;br&gt;&#xA;द्विर्गर्जनो द्विर्वदन्ती ह्युभौ पारायणस्थले ॥4.50.९०॥&#xA;माघे वसन्तपञ्चम्यां वसन्तोत्सवनोत्तरम् ।&lt;br&gt;&#xA;प्राप्तमूर्छौ द्रुतं त्यक्त्वा देहौ दिव्यौ बभूवतुः ॥९१ ॥&#xA;देहाभ्यां षोडशवर्षौ दिव्याभ्यां तैजसान्वितौ ।&lt;br&gt;&#xA;पश्यतां सर्वलोकानां गोचरौ सुन्दरौ शुभौ ॥९२॥&#xA;दिव्यभूषणमालाढ्यौ दिव्यगन्धानुगन्धितौ ।&lt;br&gt;&#xA;दिव्यवेषाभिसम्पन्नौ मुक्तौ तौ सम्बभूवतुः ॥९३॥&#xA;तावत्तत्र समायातं विमानं भास्वरं शुभम् ।&lt;br&gt;&#xA;सौवर्णं तेजसा व्याप्तं व्योममार्गादवातरत् ॥९४॥&#xA;यत्र नारायणस्वामी कृष्णनारायणो हरिः ।&lt;br&gt;&#xA;श्रिया साकं विमाने श्रीमाणिक्यया युतोऽभवत् ॥९५॥&#xA;दिव्यमालाम्बरभूषादिव्यशृङ्गारशोभनः ।&lt;br&gt;&#xA;दिव्याभिश्च समस्ताभिः शक्तिभिः परिसेवितः ॥९६॥&#xA;हसन् प्रसादं जनयन् पश्यतां सर्वदेहिनाम् ।&lt;br&gt;&#xA;तौ द्वौ मुक्तौ विमाने स्वे नीत्वा धामाऽक्षरं ययौ ॥९७॥&#xA;जयशब्दा जयनादास्तदाऽभवन् समन्ततः ।&lt;br&gt;&#xA;एवं श्रीबद्रिके कृष्णनारायणः प्रियेश्वरः ॥९८॥&#xA;कथाश्रवणपुण्येन सतां सेवाफलेन च ।&lt;br&gt;&#xA;निनाय तौ महाभक्तौ कृपया स्वाऽक्षरं पदम् ॥९९॥&#xA;शरणागतभक्तानां गणयत्येव नैव सः ।&lt;br&gt;&#xA;दूषणान्यपराधान् श्रीकृष्णनारायणप्रभुः ॥4.50.१० ०॥&#xA;दयालुः स दयां कृत्वा शरणागतरक्षकः ।&lt;br&gt;&#xA;आपद्दुःखं वारयति नयत्यक्षरमुत्तमम् ॥१०१ ॥&#xA;पठनाच्छ्रवणादस्य स्मरणाच्चिन्तनादपि ।&lt;br&gt;&#xA;भुक्तिः स्वर्गं बद्रि मुक्तिः कृष्णस्य कृपया भवेत् ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने सर्वनिन्दापरायणयोः द्विर्वदन्तीद्विर्गजनयोर्यमदूतदर्शनोत्तरं संहिताश्रवणार्थङ्गतयोः कृपालुर्भगवान् परममुक्तिं कृतवानित्यादिनिरूपणनामा पञ्चाशत्तमोऽध्यायः ॥५० ॥&lt;/p&gt;</description>
    </item>
    <item>
      <title>०५१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/051/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/051/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां गुरुघ्नमोक्षदाम् ।&lt;br&gt;&#xA;आसीत् खनिपुरे विप्रो नाम्ना सुरप्रसादकः ॥१ ॥&#xA;मातापितरौ वार्धक्ये सुतमेकमवापतुः ।&lt;br&gt;&#xA;बुद्ध्या युक्तं च वात्सल्यपात्रं स्नेहास्पदं परम् ॥२ ॥&#xA;लालयामासतुः सम्यक् पालयामासतुर्बहु ।&lt;br&gt;&#xA;वर्धयामासतुः खानपानादिभिः समाहितौ ॥३ ॥&#xA;मोदयामासतुः पुत्रं वस्त्रभूषादिभिस्तथा ।&lt;br&gt;&#xA;पाठयामासतुश्चापि विप्रविद्यां च वैदिकीम् ॥४ ॥&#xA;तथापि बद्रिके भाग्यं यादृशं रेखयोत्थितम् ।&lt;br&gt;&#xA;तादृशं भुज्यते काले भोगार्थे समुपस्थितम् ॥५ ॥&#xA;यदि पूर्वकृतं पुण्यं पुत्रजन्मप्रदं भवेत् ।&lt;br&gt;&#xA;तदा पुत्रो जायतेऽथ ऋणाऽपाकरणाय सः ॥६ ॥&#xA;यदि पुण्यं न दीर्घं स्याज्जीवनार्थं तथा सुतः ।&lt;br&gt;&#xA;उत्पद्य मरणं चैति दैवं तादृक् हि निर्मितम् ॥७ ॥&#xA;यदि पुण्यं दशवर्षायुष्यप्रदं भवेत्तदा ।&lt;br&gt;&#xA;तावन्मात्रं गृहे स्थित्वा परलोकाय याति सः ॥८ ॥&#xA;यदि सेवाऽर्थकं पुण्यं पित्रोः पुत्रस्य चार्जितम् ।&lt;br&gt;&#xA;भवेत्तदा सुतः सेवां पित्रोः करोति वै ध्रुवाम् ॥९ ॥&#xA;यदि पुण्यं न सेवार्थं पितृभ्यां पालितोऽपि सः ।&lt;br&gt;&#xA;तदा पितरौ सन्त्यज्य परदेशं परगृहम् ॥4.51.१ ०॥&#xA;पराऽङ्कं वा परवशं परपुत्रत्वमेत्यपि ।&lt;br&gt;&#xA;सेवते न सुतो नैजः पितरावप्यपुण्यतः ॥११ ॥&#xA;परपुत्रः सेवतेऽप्यपितरौ पुण्ययोगतः ।&lt;br&gt;&#xA;कर्मबन्धो हि संसारो यत्रर्ण तत्र पद्यते ॥१२॥&#xA;अनृणं न पशुश्चापि समेति मानवः कुतः ।&lt;br&gt;&#xA;बद्रिके यद् यददृष्टजन्यं तद् दूरमित्यपि ॥१३॥&#xA;साक्षात्परम्परया वा तदर्थमुपयाति तम् ।&lt;br&gt;&#xA;कन्या गौर्गजहंसाद्या जायन्ते परभूमिषु ॥१४॥&#xA;प्रपद्यन्तेऽदृष्टवन्तं स्वामिनं परभूस्थितम् ।&lt;br&gt;&#xA;अन्नं पत्रं फलं पुष्पं क्षारं सलिलमोषधम् ॥१५॥&#xA;प्रजायन्तेऽन्यत्र भाग्यवन्तोऽन्यत्राऽऽप्नुवन्ति तान् ।&lt;br&gt;&#xA;तापः शैत्यं पयो मुद्राऽम्बरं भूषा च हीरकः ॥१ ६॥&#xA;खन्यन्तरोद्भवाश्चापि प्राप्नुवन्ति परं जनम् ।&lt;br&gt;&#xA;एवं वै बद्रिके लोके कर्मसम्बन्धयोजितम् ॥१७॥&#xA;प्रवर्तते महाचक्रमगम्ययोगदायकम् ।&lt;br&gt;&#xA;यदर्थं यतते लोकस्तल्लोकार्थं न तिष्ठति ॥१८॥&#xA;यदर्थे न यतते तत् प्रसह्याऽऽगत्य तिष्ठति ।&lt;br&gt;&#xA;एवंविधेऽत्र लोकै वै ज्ञानिनां रागशून्यता ॥१९॥&#xA;अपरिग्रहता चापि विशोकता विबद्धता ।&lt;br&gt;&#xA;आत्मारामसुखिता च ब्रह्मानन्दपदस्थितिः ॥4.51.२० ॥&#xA;जायन्ते निर्गुणत्वं च मायाशून्यत्वमित्यपि ।&lt;br&gt;&#xA;मोक्षणं ते प्राप्नुवन्ति विवेकिनो हि भक्तितः ॥२१ ॥&#xA;अन्यथा तु सुयोगे स्यात् सुखं दुःखं वियोगके ।&lt;br&gt;&#xA;कर्मबद्धं सुखं दुःखं योजनं च वियोजनम् ॥२२॥&#xA;कर्मशून्यस्य मोक्षः स्याद् दुर्भाग्यस्य न मोक्षणम् ।&lt;br&gt;&#xA;सर्वेऽर्थाः सन्ति लोकेऽत्र दुर्भाग्या नाप्नुवन्ति हि ॥२३॥&#xA;वार्धक्ये पुत्रवत्तापि दौर्भाग्ये सुखदा न हि ।&lt;br&gt;&#xA;तथा सुरप्रसादस्य पितरावतिवत्सलौ ॥२४॥&#xA;प्रेषयामासतुः पुत्रमध्ययनार्थमुत्सुकौ ।&lt;br&gt;&#xA;प्रभावरपुरं विद्वद्विप्रगृहे हितावहौ ॥२५॥&#xA;बहुविद्यादिलाभार्थ ययौ सुरप्रसादकः ।&lt;br&gt;&#xA;अध्येतुमधिकां विद्यामाशा हि बलवत्तरा ॥२६॥&#xA;सोऽपि विद्येच्छया त्यक्त्वा मातरं देवनन्दिनीम् ।&lt;br&gt;&#xA;पितरं देवधर्माणं ययौ गुरोर्गृहं द्रुतम् ॥२७॥&#xA;नत्वा गुरुं भर्गचात्वालकं वृत्तान्तमाह तम् ।&lt;br&gt;&#xA;गुरुः प्रसन्नचित्तश्चाध्यापयामास तं मुदा ॥२८॥&#xA;उवास बहुवर्षाणि गुरोर्गृहे निरामयः ।&lt;br&gt;&#xA;निश्चिन्तो नित्यपाठी च महोद्यमपरायणः ॥२९॥&#xA;दैवज्ञता तत्त्ववित्त्वमात्मविद्यां समार्जयत् ।&lt;br&gt;&#xA;विद्वान् कीर्तिपरिपूर्णो जातो विद्याप्रभाववान् ॥4.51.३०॥&#xA;बद्रिके स तु - विद्याप्तिपुण्यवानपि सर्वथा ।&lt;br&gt;&#xA;पित्रो सेवापुण्यहीनः तयोः सेवां न लब्धवान् ॥३१ ॥&#xA;अधित्याऽपि गृहं नैव ययौ विद्याभिमानवान् ।&lt;br&gt;&#xA;कदर्यस्य गृहं यद्वन्नैजं गृहं न रोचते ॥३२॥&#xA;अतो नैव ययौ पित्रोः सेवालाभं न चाप्तवान् ।&lt;br&gt;&#xA;स लाभस्तु गतश्चाऽस्य तावद्वृद्धौ तु तद्गृहे ॥३३॥&#xA;वार्धक्येनाऽऽमयव्याप्तावभूतां ज्वरपीडितौ ।&lt;br&gt;&#xA;सस्मरतुः सुतं त्वेकं विद्वासं दूरवासिनम् ॥३४॥&#xA;अधित्वा नाऽऽगतं प्रेष्ठं तत्यजतुश्च जीवनम् ।&lt;br&gt;&#xA;पुत्रपुत्रेतिपुत्रेति वदन्तौ मरणं गतौ ॥३५॥&#xA;बद्रिके बहुपुण्येन पित्रोः सेवा तु लभ्यते ।&lt;br&gt;&#xA;मरणस्य क्षणे पुत्राऽऽस्यप्रदर्शनमित्यपि ॥३६॥&#xA;बहुपुण्येन भवति न भवेत् कर्महिनयोः ।&lt;br&gt;&#xA;एवं पापं तु पुत्रस्य जातं तदा तु बद्रिके ॥३७॥&#xA;पित्रसेवाकृतं सर्वं मृत्युर्निःश्वासकारितम् ।&lt;br&gt;&#xA;विद्याधनं न वै श्रेष्ठं पितृसेवादिसन्निधौ ॥३८॥&#xA;पितृसेवा चातिपुण्यतमा श्रेष्ठा च पुण्यदा ।&lt;br&gt;&#xA;मोक्षदा स्वर्गदा सर्वपापध्वंसविधायिनी ॥३९॥&#xA;सर्वापन्नाशिनी बद्रि पितृसेवोत्तमोत्तमा ।&lt;br&gt;&#xA;सा न लब्धा सुतैश्चेत् सा परा हानिः प्रजन्मिनाम् ॥4.51.४०॥&#xA;सर्वं विनाशितं तेन पितृनिःश्वासभस्मितम् ।&lt;br&gt;&#xA;अप्यन्याशीःसहस्राणि दह्यन्ति पितृशापतः ॥४१॥&#xA;अन्यशापसहस्राणि नश्यन्ति तत्प्रसादतः ।&lt;br&gt;&#xA;बद्रिके पुण्यहीनस्य सुरप्रसादकस्य ह ॥४२॥&#xA;पित्रसेवोद्भवं पापं हानिदं समजायत ।&lt;br&gt;&#xA;विद्याध्यापयितुर्द्वेषं तत आरभत द्विजः ॥४३॥&#xA;भर्गचात्वालको विद्यागुरुः ख्यातोऽभवद्ध्यति ।&lt;br&gt;&#xA;सहते न स तां ख्यातिं दुष्टभावोऽतिमानवान् ॥४४॥&#xA;गुरुं स निन्दति नित्यं विद्यायां गौरवं गतः ।&lt;br&gt;&#xA;गुरोः कीर्तिं खण्डयति गतोऽन्यत्र सभादिषु ॥४५॥&#xA;एवं पापेन लिप्तः स विशेषेणाऽप्यजायत ।&lt;br&gt;&#xA;दुष्टा बुद्धिरुत्थिताऽस्य विद्वानहं न चाऽपरः ॥४६॥&#xA;गुरुर्मया समो नास्ति तदाऽन्यस्य तु का कथा ।&lt;br&gt;&#xA;एवं स्वं गौरवं वक्ति चिन्तयत्येव तादृशम् ॥४७॥&#xA;मनसा वचसा निन्दां द्वेषं करोति सद्गुरोः ।&lt;br&gt;&#xA;कर्मणाऽपि क्रतौ श्रैष्ठ्यं नैजं विज्ञापयत्यपि ॥४८॥&#xA;कर्मकाण्डे च विज्ञाने गर्वं करोति चोर्ध्वगम् ।&lt;br&gt;&#xA;बद्रिके नाशमायाति पुण्यं सर्वं गुरुद्विषः ॥४९॥&#xA;विद्या भाग्यं सम्पदश्च यशो नाशं प्रयान्ति च ।&lt;br&gt;&#xA;पापं भ्रमो विचित्तत्वमुन्मत्तता भवन्ति च ॥4.51.५० ॥&#xA;औन्मत्येन तु दोषेण सहितोऽपि गुरोर्गृहे ।&lt;br&gt;&#xA;वसत्येव स तं द्वेष्टि गुरुं चेद् दृष्टिगोचरम् ॥५१॥&#xA;पुत्रवत् पालितं शिष्यं दयालुर्गुरुदेवता ।&lt;br&gt;&#xA;न निष्कासयति स्थानाद् वात्सल्यं हि निरोधकृत्॥५२॥&#xA;उन्मत्तोऽपि महाविद्वान्नव्यवस्थो विवेकवान् ।&lt;br&gt;&#xA;पापाभिभूतहृदयः पापनष्टविचारवान् ॥५३॥&#xA;एकदा स्वगुरुं सुप्तं गत्वा हस्तकुठारकः ।&lt;br&gt;&#xA;चिच्छेद मस्तकं रात्रौ ननर्त चित्तवर्जितः ॥५४॥&#xA;नृत्यघोषं समाकर्ण्य तत्र भार्या गुरोस्तदा ।&lt;br&gt;&#xA;तथा शिष्या अपरे च समाययुस्तदन्तिके ॥५५॥&#xA;तावत् कुठारहस्तं तं वीक्ष्य भासं प्रपेदिरे ।&lt;br&gt;&#xA;वीक्ष्य हतं गुरुं सर्वे रुरुदुर्मुक्तकण्ठिनः ॥५६॥&#xA;हाहाकारो महान् जातश्चाश्रमेषु द्विजातिषु ।&lt;br&gt;&#xA;विचित्तस्याऽतिदुष्टत्वं ज्ञात्वा शापान्ददुस्तदा ॥५७॥&#xA;अहो हत्या कृताऽनेन दुष्टेन गृहवासिना ।&lt;br&gt;&#xA;महाचाण्डालतुल्येन सोऽपि हतोऽस्तु तत्तथा ॥५८॥&#xA;गुरोर्हत्या महाहत्या शतस्त्रीहत्यया समा ।&lt;br&gt;&#xA;स्त्रीहत्या तु शतभ्रूणहत्यातुल्या निगद्यते ॥५९॥&#xA;भ्रूणहत्या शतमत्स्यहत्यासमा निगद्यते ।&lt;br&gt;&#xA;मत्स्यहत्या शतवृक्षहत्यासमा भवत्यपि ॥4.51.६०॥&#xA;वृक्षहत्या शतस्तम्बनाशसमा प्रकीर्त्यते ।&lt;br&gt;&#xA;पिता बीजप्रदः श्रेष्ठो माता गर्भस्य रक्षिणी ॥६१॥&#xA;गुरुर्ज्ञानप्रदानेन मुक्तिदो हि तयोः परः ।&lt;br&gt;&#xA;संसारार्णवमग्नानामुद्धारकृद्गुरुर्हरिः ॥६२॥&#xA;मोक्षं करोति जीवानां पापानि क्षालयत्यपि ।&lt;br&gt;&#xA;कृष्णवद्रक्षणं मायापाशात् करोति सद्गुरुः ॥६३॥&#xA;स वै श्रेष्ठतमश्चाऽऽस्तेऽसङ्ख्यप्राणिप्रमोक्षकृत् ।&lt;br&gt;&#xA;नारायणस्य विज्ञानं परिचयं ददात्यपि ॥६४॥&#xA;नयत्यग्रे गतिं गच्छन्नाकर्षयन् प्रपन्नकम् ।&lt;br&gt;&#xA;साक्षी यो धर्मकर्मादौ याम्यकष्टनिवारकः ॥६५॥&#xA;ब्रह्मानन्दप्रदाता च गुरुः श्रेष्ठतमोऽधिकः ।&lt;br&gt;&#xA;गुरोर्मुखे चतुर्वेदा जिह्वायां शारदा सती ॥६६॥&#xA;गायत्री चौष्ठयोस्तस्य सावित्री कण्ठवर्तिनी ।&lt;br&gt;&#xA;मस्तके ब्रह्मनिर्वाणं भाले रुद्रस्थली गुरोः ॥६७॥&#xA;भ्रूमध्ये तु भवश्चास्ते ब्रह्मा भूकुटिमध्यगः ।&lt;br&gt;&#xA;विष्णुर्गुरोस्तु हृदये सूर्यचन्द्रौ तु नेत्रयोः ॥६८॥&#xA;कर्णयोर्वर्तते शब्दब्रह्म शाश्वतमक्षरम् ।&lt;br&gt;&#xA;हस्तयोरिन्द्रदेवाद्या नासायामश्विनीसुतः ॥६९॥&#xA;गोलोकश्चापि वैकुण्ठस्तनयोर्वर्तते गुरोः ।&lt;br&gt;&#xA;उदये त्वमृतं धाम नाभावव्याकृतं पदम् ॥4.51.७०॥&#xA;जघने सत्यलोकं च गुप्ते ब्रह्मव्रतं गुरोः ।&lt;br&gt;&#xA;कट्यां हिरण्यगर्भोऽस्ति पृष्ठे मेरुः सुरालयः ॥७१॥&#xA;नितम्बयोर्महापृथ्वी प्रकृतिर्गह्वरेऽस्ति च ।&lt;br&gt;&#xA;सक्थ्नोः श्वेतद्वीपदुग्धोदधी स्तः श्रीगुरोः सदा ॥७२॥&#xA;जान्वोः सुतलवासाश्च जङ्घयोर्दिव्यशक्तयः ।&lt;br&gt;&#xA;पादयोः श्रीगुरोः सर्वतीर्थान्यभिवसन्ति वै ॥७३॥&#xA;पितरश्चाऽस्य केशेषु सिद्धाश्चाऽस्य त्वचि स्थिताः ।&lt;br&gt;&#xA;प्राणे पुण्यानि सर्वाणि मोक्षो गुरोः करे स्थितः ॥७४॥&#xA;गुरोः प्रसादे स्वर्गाणि सङ्कल्पे सम्पदः स्थिताः ।&lt;br&gt;&#xA;गुरोः क्रियायां वै चिन्तामणयः कामधेनवः ॥७५॥&#xA;सेवायां कल्पवृक्षाश्च वचने कल्पवल्लयः ।&lt;br&gt;&#xA;इच्छायामक्षयपात्रं गुरोः स्नेहे हरिः स्वयम् ॥७६॥&#xA;गुरोः शरणे मुक्तिश्च गुर्वासने श्रियः पुरम् ।&lt;br&gt;&#xA;गुरोर्मूर्तिः परब्रह्म वासुदेवो गुरौ स्थितः ॥७७॥&#xA;श्रीकृष्णोऽस्ति गुरुतादात्म्यतां प्राप्तः परेश्वरः ।&lt;br&gt;&#xA;सर्वकामप्रपूरः श्रीसद्गुरुर्बद्रिके भुवि ॥७८॥&#xA;विना गुरुं न निस्तारो भवार्णवरणस्य वै ।&lt;br&gt;&#xA;अगुरूणां देहिनां तु गतिः कुत्रापि नास्ति वै ॥७९॥&#xA;तस्माद् गुरुं श्रयेद् भक्त्या सर्वस्वार्पणसेवया ।&lt;br&gt;&#xA;गुरुघ्नः सर्वविद्याघ्नः सर्वदेवादिनाशकः ॥4.51.८०॥&#xA;स्वर्गमोक्षर्द्धिसम्पद्घ्नश्चात्मघ्नो ब्रह्महा मतः ।&lt;br&gt;&#xA;सर्वपुमर्थहाः प्रोक्तः सर्वशक्तिविघातकः ॥८ १॥&#xA;गतिर्नास्ति स्थितिर्नास्ति स्थानं नास्ति गुरोर्हनः ।&lt;br&gt;&#xA;यशो नास्ति सुखं नास्ति सर्वथा धिग् गुरोर्हनः ।८२॥&#xA;सर्वपापानि लोकानां नश्यन्ति गुरुसन्निधौ ।&lt;br&gt;&#xA;गुरोर्द्वेषात्मकं पापं कृष्णाग्रेऽपि न नश्यति ॥८३॥&#xA;श्रीकृष्णो गुर्वधीनोऽस्ति राधालक्ष्म्यादिका अपि ।&lt;br&gt;&#xA;गुर्वधीना देवताश्च सर्वातिवाहिकीप्रभाः ॥८४॥&#xA;गुरुस्त्वनर्गलं दिव्यं कपाटं परमोक्षिणाम् ।&lt;br&gt;&#xA;गुरुर्विद्युत्प्रकाशोऽस्ति महादीपोऽन्तरप्रभः ॥८५॥&#xA;तद्धाते सर्वघातानां जायन्तेऽघानि घातिनाम् ।&lt;br&gt;&#xA;तत्सेवने सर्वसेवाफलान्यभिमिलन्ति च ॥८६॥&#xA;तत्प्रसादे सर्वप्रसन्नता भवन्ति सेविनः ।&lt;br&gt;&#xA;गुरोर्लाभे सर्वलाभा गुरोर्हाने लयो महान् ॥८७॥&#xA;गुरोर्मूर्तिः सदा दिव्या त्वाशिखानखमद्भुता ।&lt;br&gt;&#xA;नारायणः पृथङ् नास्ति गुरोर्मूर्तेः कदाचन ॥८८॥&#xA;पूजया सद्गुरोः कृष्णनारायणः प्रपूज्यते ।&lt;br&gt;&#xA;भोजनेन गुरोः कृष्णनारायणो भुनक्ति च ॥८९॥&#xA;जलपानेन च गुरोः कृष्णस्तृप्तो पिबत्यपः ।&lt;br&gt;&#xA;गुरोर्देहस्य सेवाभिः सेव्यते परमेश्वरः ॥4.51.९०॥&#xA;गुरोर्नाशेन यावत्यः सेवा नष्टा भवन्ति वै ।&lt;br&gt;&#xA;एवं तेन द्विजेनापि गुरोर्हत्या कृता यतः ॥९१ ॥&#xA;सर्वं तस्याऽभवद् बद्रि विनष्टं शुभसञ्ज्ञितम् ।&lt;br&gt;&#xA;विचित्तो जडवन्मूर्ख उन्मत्तो बुद्धिवर्जितः ॥९२॥&#xA;भ्रमन् मार्गे वनेऽरण्ये निर्ययौ स गुरोर्गृहात् ।&lt;br&gt;&#xA;शर्करानगरं प्राप्तो दैवात्पूर्वानुकर्मतः ॥९३॥&#xA;कथास्थानं ययौ विद्वाँस्तस्थौ क्षणं मुदं ययौ ।&lt;br&gt;&#xA;संहितायाः कथां श्रुत्वा पीत्वाऽमृतं हरेस्तदा ॥९४॥&#xA;प्रसादान्नं महापङ्क्तौ बुभुजे च कथामखे ।&lt;br&gt;&#xA;सतां महर्षिवर्याणां दर्शनं प्राप्तवान् मुदा ॥९५॥&#xA;गुरुहत्याकृतं पापं शनैः शनैर्न्यवर्तत ।&lt;br&gt;&#xA;मनसः स्वस्थता जाता देहभानं व्यवर्तत ॥९६॥&#xA;उन्मादोऽस्य लयं प्राप्तो विचित्तता सुचित्तता ।&lt;br&gt;&#xA;जाता ततः सशोकेन लोमशं शरणं ययौ ॥९७॥&#xA;न्यवेदयत् समस्तं तत् पापं दुःखं विशोधनम् ।&lt;br&gt;&#xA;लोमशो ब्रह्मकूर्चाख्यं व्रतं तस्मै ददौ तदा ॥९८॥&#xA;मासं चक्रे पलाशादिपत्राणां वह्निना कृतम् ।&lt;br&gt;&#xA;गव्यानां क्वथितं वारि पपौ शुद्धिं जगाम सः ॥९९॥&#xA;कथायाः श्रवणेनाऽसौ निष्पापः साधुसेवया ।&lt;br&gt;&#xA;विप्रो जातस्ततो मन्त्रमस्मै श्रीलोमशो ददौ ॥4.51.१ ००॥&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ।&lt;br&gt;&#xA;कृष्णनारायणस्वामिन् &amp;lsquo;श्रीहरेवल्लभ प्रभो ॥१० १॥&#xA;अनादि श्रीकृष्णनारायण पद्मावतीप्रभो ।&lt;br&gt;&#xA;एवं स भजनं चक्रे ध्याननिष्ठो हरौ स्थितः ॥१ ०२॥&#xA;तीव्रसंवेगमापन्नः स्मृत्वा हत्यां गुरोः स्वयम् ।&lt;br&gt;&#xA;पितृत्यागं तथा स्मृत्वा महाशोकमगात्तथा ॥१ ०३॥&#xA;रात्रिन्दिवं भजनं स चकार पारमेश्वरम् ।&lt;br&gt;&#xA;विरागभावमापन्नः प्रातिलोम्यमवाप सः ॥१ ०४॥&#xA;सर्वा वृत्तीः परावृत्त्य प्रत्याहारं परं गतः ।&lt;br&gt;&#xA;धारयामास सततं प्रभुं कृष्णं महाप्रभुम् ॥१ ०५॥&#xA;दध्यौ कृष्णं रमाकान्तं गोपालबालकं हृदि ।&lt;br&gt;&#xA;समाधौ श्रीपतिं बद्रि साक्षात् प्रापाऽतिवेगवान् ॥१ ०६॥&#xA;माघशुक्लैकादश्यां स प्रातः स्नात्वा कथास्थलम् ।&lt;br&gt;&#xA;भजन्नाम रटन् प्राप तस्थौ व्यासं व्यलोकयन् ॥१ ०७॥&#xA;पुपूज मन्त्रसहितो व्यासं च संहितां तथा ।&lt;br&gt;&#xA;शुश्राव च सभासंस्थः कथान्ते कीर्तनोत्तरम् ॥१ ०८॥&#xA;शीघ्रं समाधिमापन्नः प्राणाः सङ्कुचिता द्रुतम् ।&lt;br&gt;&#xA;पपात देहो भूमौ वै श्रोतॄणां पश्यतां सताम् ॥१ ०९॥&#xA;विमानमम्बराद् दिव्यमवातरत् समुज्ज्वलम् ।&lt;br&gt;&#xA;कृष्णनारायणस्तस्माद् बहिरागत्य तं द्विजम् ॥4.51.११ ०॥&#xA;दिव्यरूपं सुमुक्तं च विधाय दिव्यविग्रहम् ।&lt;br&gt;&#xA;नीत्वा विमानके तूर्णं हसन् धामाऽक्षरं ययौ ॥१११ ॥&#xA;आश्चर्यं परमं जातं कथाश्रवणकारिणाम् ।&lt;br&gt;&#xA;अहो गुरुघ्नविप्रस्य शरण्यो भगवान् प्रभुः ॥११ २॥&#xA;शरणागतरक्षाकृत् पापं विधूय सर्वथा ।&lt;br&gt;&#xA;विप्रं भक्तं निजं धाम निन्ये देहिषु वत्सलः ॥११ ३॥&#xA;एतादृशी कृपा तस्य घटते परमात्मनः ।&lt;br&gt;&#xA;जीवास्तु सर्वथा पापाः सन्ति वै पापकारिणः ॥१ १४॥&#xA;कुपालुर्भगवानस्ति कृपालवश्च साधवः ।&lt;br&gt;&#xA;विना विनिमयं वा च करमृणं विना खलान् ॥१ १५॥&#xA;दुष्टान् पापान् पावयित्वा प्रेषयन्त्यक्षरं पदम् ।&lt;br&gt;&#xA;एवं वै बद्रिके कृष्णो मोक्षं ददाति सेविने ॥१ १६॥&#xA;पठनाच्छ्रवणादस्य स्मरणाच्चिन्तनादपि ।&lt;br&gt;&#xA;भुक्तिमुक्तिः शुभं स्वर्गं भवेदेव न संशयः ॥१ १७॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने सुरप्रसादनामकविप्रस्य मातापितृसेवाविहीनस्य विद्याप्रदगुरुहत्याविधायिनोऽपि श्रीलक्ष्मीनारायणसंहिताकथाश्रवणेन सतां सेवया पापनाशो मुक्तिश्चेत्यादिनिरूपणनामैकपञ्चाशत्ततमोऽध्यायः ॥५१ ॥&lt;/p&gt;</description>
    </item>
    <item>
      <title>०५२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/052/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/052/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि देवद्रोहिकथां तथा ।&lt;br&gt;&#xA;विक्रमाख्ये पुरे त्वासीत् क्षत्रियो नागविक्रमः ॥१ ॥&#xA;पूर्वकर्मानुरोधेन बाल्ये चास्तिक उत्तमः ।&lt;br&gt;&#xA;देवपूजां साधुसेवां करोति भावतः सदा ॥२ ॥&#xA;द्रव्येच्छया भूपतित्वेच्छया राज्येच्छया तथा ।&lt;br&gt;&#xA;यत्र यत्र भवन्त्येव सन्तो वा दैवपूरुषाः ॥३ ॥&#xA;तत्र तत्र सकामोऽयं प्रयात्याशीर्ग्रहेच्छया ।&lt;br&gt;&#xA;यौवने सर्वथा क्षात्रधर्ममाश्रित्य योधने ॥४ ॥&#xA;तत्परो वर्तते नित्यं राज्येच्छया परैः सह ।&lt;br&gt;&#xA;यत्र यत्र गतश्चायं योधनार्थं जयार्थकः ॥५ ॥&#xA;तत्र तत्राऽभवत्तस्य पराभवो जयो न तु ।&lt;br&gt;&#xA;ततः स देवतानां तु मानता कृतवान् मुहुः ॥६ ॥&#xA;तत्रापि निष्फलत्वं स प्राप्तवान् विजयं न तु ।&lt;br&gt;&#xA;एवं कृते मुहुः पश्चान्नास्तिक्यं त्वाप्तवान् स तु ॥७ ॥&#xA;पूजाया निन्दनं देवमूर्तेश्च निन्दनं तथा ।&lt;br&gt;&#xA;खण्डनं धर्मशास्त्राणां धर्माणां खण्डनं तथा ॥८ ॥&#xA;साधूनां खण्डनं चापि व्रतानां खण्डनं तथा ।&lt;br&gt;&#xA;दानानां खण्डनं सर्वसत्कर्मणां तु खण्डनम् ॥९ ॥&#xA;करोति सर्वथा वक्ति देवा मृषा हि मूर्तयः ।&lt;br&gt;&#xA;सन्तो मृषा मानताश्च मृषा भवन्ति निष्फलाः ॥4.52.१ ०॥&#xA;पराक्रमं कृतं सत्यं दैवं दैवं तु निष्फलम् ।&lt;br&gt;&#xA;पराक्रमं परं दैवं पुत्तलं दैवमेव न ॥११ ॥&#xA;तस्मात् पराक्रमं कार्यं तेन सर्वमवाप्यते ।&lt;br&gt;&#xA;पराक्रमेण राजानो भवन्ति राज्यभोगिनः ॥१२॥&#xA;देवा मूर्तिमयाः सर्वे वञ्चनार्थं प्रकल्पिताः ।&lt;br&gt;&#xA;न तत्र जायते चेच्छापूर्तिर्वा लाभ उत्तमः ॥१ ३॥&#xA;न ते वदन्ति ददति पूरयन्ति न वाञ्छितम् ।&lt;br&gt;&#xA;तस्मान्मूर्तिर्मृषा बोध्या केवला काजनैः कृता ॥१४॥&#xA;जीविकार्थं कृता तत्र पाषाणे काऽर्थना भवेत् ।&lt;br&gt;&#xA;फलं चेतनवृक्षाद्वै लभ्यते न तु भित्तितः ॥१५॥&#xA;गवादिभ्यः पयोलाभो न पाषाणगवादितः ।&lt;br&gt;&#xA;मक्षिकागृहतः क्षौद्रं लभ्यते न तु शून्यतः ॥१६॥&#xA;चेतनाल्लभ्यते सौख्यं शवान्नैव तु लभ्यते ।&lt;br&gt;&#xA;राज्ञेऽर्पितं फलत्येव बहुधा न शवाय तत् ॥१७॥&#xA;तस्माच्छवात्मकं काष्ठपाषाणाद्युत्थपुत्तलम् ।&lt;br&gt;&#xA;देवता नास्ति सा साक्षाच्छिला प्रतारणार्थिका ॥१८॥&#xA;राजवेषधरो नाट्यकारो राजा न वै क्वचित् ।&lt;br&gt;&#xA;देववेषधरा मूर्तिः शिला न देवता क्वचित् ॥१ ९॥&#xA;तादृशी या शिला मूर्तिः खण्डनीया हि सर्वशः ।&lt;br&gt;&#xA;एवं नास्तिक्यमापन्नो निन्दत्येव तु देवताम् ॥4.52.२०॥&#xA;देवालयान् देवतायतनानि देवभूमिकाः ।&lt;br&gt;&#xA;खण्डयत्येव सर्वत्र क्षत्रियो नागविक्रमः ॥२१ ॥&#xA;तथा विशेषतश्चापि देवद्रोहपरोऽभवत् ।&lt;br&gt;&#xA;शङ्करः सर्वदा कामी विष्णुर्हिंसापरायणः ॥२२॥&#xA;इन्द्रचन्द्रादयश्चापि कामवासनया हताः ।&lt;br&gt;&#xA;कथं कल्याणदास्ते स्युः स्वयं दोषैः प्रपूरिताः ॥२३॥&#xA;साधवो भोजनासक्ता रसास्वादपरायणाः ।&lt;br&gt;&#xA;विप्रा विवाहकर्माणो नारीमन्तो गृहाश्रमाः ॥२४॥&#xA;लोभाढ्यास्ते दोषवन्तः श्रेयसे स्युर्न सर्वथा ।&lt;br&gt;&#xA;गुरवो मानिनः सर्वे पूज्यतालालसान्विताः ॥२५॥&#xA;एवं तृष्णामयी सृष्टिः श्रेयसे स्यात् कथं त्विह ।&lt;br&gt;&#xA;ये तरन्ति तारयन्ति निमज्जन्ति न वै क्वचित् ॥२६॥&#xA;निमज्जन्त्येव ये ते न तारयन्ति कथञ्चन ।&lt;br&gt;&#xA;तस्मात् सर्वं मृषा लोकेऽनृतं मूर्तिर्गुरुः सुरः ॥२७॥&#xA;पराक्रमं परं सत्यं यस्य तात्कालिकं फलम् ।&lt;br&gt;&#xA;पराक्रमः सदा कार्यः श्रेयसे सर्वथा जनैः ॥२८॥&#xA;भाव्यं शूरेण वीरेण न षण्ढेन कदाचन ।&lt;br&gt;&#xA;पराक्रमविहीनस्य दैवाशा षण्ढता मता ॥२९॥&#xA;न षण्ढाज्जायते गर्भो न दैवाल्लभ्यते फलम् ।&lt;br&gt;&#xA;एवं श्रीबद्रिके नागपराक्रमो हि खण्डनम् ॥4.52.३०॥&#xA;देवद्रोहं करोत्येव तिष्ठन् गच्छन् जनव्रजे ।&lt;br&gt;&#xA;अथैकदा विचार्येत्थं ययौ युद्धार्थमेव सः ॥३ १ ॥&#xA;स्वसदृशान् क्षत्रियान् विंशतिं श्रेष्ठान् बलान्वितान् ।&lt;br&gt;&#xA;सङ्घे कृत्वा शस्त्रसज्जान् द्रव्यार्थं निर्ययौ बहिः ॥३५॥&#xA;स्वग्रामाद् योजनषट्के ग्रामं फलोदयं तु यत् ।&lt;br&gt;&#xA;युद्धपुरमहाराज्यशासने वर्तते तु तत् ॥३ ३॥&#xA;तत्र योद्धुं गतः सर्वशूरैः सह सहेतिभिः ।&lt;br&gt;&#xA;पर्णपत्रं लिखित्वैव प्राहिणोत् पत्रमुत्सुकः ॥३४॥&#xA;दूतेन शार्दूलविक्रमाख्यं ग्रामेश्वरं प्रति ।&lt;br&gt;&#xA;ग्रामाध्यक्षो द्रुतं युद्धपुरेशस्य भटेश्वरम् ॥३५॥&#xA;न्यवेदयद् व्यवसायं नागविक्रमनामिनः ।&lt;br&gt;&#xA;युद्धपुरमहाराजो ज्ञात्वा वृत्तान्तमुल्बणम् ॥३६॥&#xA;सैन्यं सम्प्रेषयामास गजैर्विमानकैस्तथा ।&lt;br&gt;&#xA;धर्मयुद्धं तदा बद्रि तूर्णं तत्र व्यजायत ॥३७॥&#xA;नाराचैस्तोमरैः खङ्गैर्भल्लैः शिलिमुखैः शरैः ।&lt;br&gt;&#xA;गोलकैः करवालैश्च भिन्दिपालैश्च मुद्गरैः ॥३८॥&#xA;दिव्यादिव्यायुधैश्चापि युद्धमर्धदिनं ह्यभूत् ।&lt;br&gt;&#xA;युद्धराजमहाराजसैन्येनाऽभिजितास्तु ते ॥३९॥&#xA;क्षताश्चार्धजनाश्चार्धजनाश्च प्राणतो हताः ।&lt;br&gt;&#xA;नागपराक्रमाद्याश्च दशकारागृहे तदा ॥4.52.४०॥&#xA;क्षिप्ता निगडपादास्तेऽभवन् कष्टप्रपीडिताः ।&lt;br&gt;&#xA;क्षतपीडान्विताश्चापि पुनस्ते रोगपीडिताः ॥४१ ॥&#xA;कारागारेऽभवन् सर्वे देवद्रोहविधायिनः ।&lt;br&gt;&#xA;देहांऽगघातभुग्नाऽस्थिमहापीडाऽतिपीडिताः ॥४२॥&#xA;नाऽऽप्नुवँस्ते मनाक् शान्तिं निद्रां निगडपातिताः ।&lt;br&gt;&#xA;देवद्रोहफलं तेषां तृष्णया योधनात्तदा ॥४३॥&#xA;बद्रिके त्वागतं तूर्णं मोहाद्गर्वाद्बलात्तथा ।&lt;br&gt;&#xA;अवलेपात् सुनास्तिक्यान्मृषा व्यापारयोजनात् ॥४४॥&#xA;प्राप्तं फलं समस्तं तद्भूमौ युद्धमिषेण वै ।&lt;br&gt;&#xA;युद्धपुराधिपो भक्तोऽभवद् राजा नरायणे ॥४५॥&#xA;देवद्रोहकरं दुष्टं क्षत्रं ज्ञात्वाऽत्यपीडयत् ।&lt;br&gt;&#xA;दण्डं ददौ महाघोरं देवद्राग्ध्रे विशेषतः ॥४६॥&#xA;द्रोहजन्यफलं नागप्राक्रमस्याऽभवच्छृणु ।&lt;br&gt;&#xA;बद्रिके मूकतां प्राप्तो वृक्णतां खञ्जतां च सः ॥४७॥&#xA;बाधिर्यं कुष्ठितां लिङ्गक्षयतां चाऽन्धतां गतः ।&lt;br&gt;&#xA;अन्ये साहाय्यकर्तारश्चापि योद्धार एव ये ॥४८॥&#xA;तेऽपि दण्डगृहे व्यङ्गा न्यूनाऽधिकतयाऽभवन् ।&lt;br&gt;&#xA;भग्नगर्वा महाकष्टाः कदर्या इव तेऽभवन् ॥४९॥&#xA;बद्रिके मुग्धसंसारे लोका विवेकवर्जिताः ।&lt;br&gt;&#xA;स्वबलैर्गर्वमापन्ना वृथा गर्जन्ति मेघवत् ॥4.52.५०॥&#xA;क्षणान्ते स्वविनाशं स्वसर्वस्वापगमं च ते ।&lt;br&gt;&#xA;कालकृतं न जानन्ति गर्ववायुप्रपेरिताः ॥५१ ॥&#xA;यौवनं न स्थिरं चास्ते बलं नैव स्थिरं क्वचित् ।&lt;br&gt;&#xA;अच्छेद्यं न शरीरं च मृषा द्रुह्यन्ति मोहिताः ॥५२॥&#xA;स्वं विनाशं चाह्वयन्ति बलिनां द्रोहकारिणः ।&lt;br&gt;&#xA;देवद्रोहो बलिद्रोहश्चात्मद्रोहो विनाशकृत् ॥५३॥&#xA;देवानां द्रोहकरणाद् देवा निर्यान्ति देहतः ।&lt;br&gt;&#xA;अन्धा वृकाः कुष्ठिनश्च पङ्गवस्ते भवन्त्यतः ॥५४॥&#xA;मनुष्याणां द्रोहभावाच्छापान् सम्प्रेरयन्ति ते ।&lt;br&gt;&#xA;शापदग्धा विनश्यन्ति वंशैर्धनैश्च सम्पदा ॥५५॥&#xA;देवद्रोग्धुरकस्मात् स्यात् दैवं कष्टं प्रभूतकम् ।&lt;br&gt;&#xA;दुःप्रधर्ष्यं प्रयोगैश्चाऽनिवर्त्यं जीवनान्तकृत् ॥५६॥&#xA;सर्वद्रोहात्परो द्रोहो देवद्रोहोऽधिको मतः ।&lt;br&gt;&#xA;प्रतिकारोऽन्यद्रोहाणां देवद्रोहस्य नास्ति सः ॥५७॥&#xA;अपि स्वर्गगतं देवद्रोहो निपातयेद् द्रुतम् ।&lt;br&gt;&#xA;अपि मोक्षगतं देवद्रोहस्तस्मान्निपातयेत् ॥५८॥&#xA;अद्रोग्धुः सर्वदा शान्तिर्द्रोग्धुर्वै सर्वदा भयम् ।&lt;br&gt;&#xA;तस्माद् गर्वं परित्यज्य शान्तिं यच्छेन्न वै भयम् ॥५९॥&#xA;मानुषाणां भये प्राप्ते दैवी शान्तिः प्रयुज्यते ।&lt;br&gt;&#xA;दैवे भयेऽपि शान्तिः सा दैवी भयनिवर्तिनी ॥4.52.६०॥&#xA;किन्तु देवद्रोहजे तु भये सा निर्बला वृथा ।&lt;br&gt;&#xA;अन्यक्षेत्रकृतो द्रोहो देवक्षेत्रे निवर्तते ॥६१ ॥&#xA;देवक्षेत्रकृतो द्रोहो वज्रलेपायते सदा ।&lt;br&gt;&#xA;देवरोषे प्रलयो वै फलं नान्यत् फलं क्वचित् ॥६२॥&#xA;तस्माद् देवास्तोषणीयाः साक्षाद्वा दूरतोऽपि वा ।&lt;br&gt;&#xA;गोचरा वाप्यविषयास्तोषणीयाः सुराः सदा ॥६३॥&#xA;मूर्त्यात्मकाश्च वा चैत्यवृक्षात्मकाः स्थलात्मकाः ।&lt;br&gt;&#xA;प्रेतात्मकाश्च वा देवास्तोषणीयाः क्षणे क्षणे ॥६४॥&#xA;तुष्टा देवाः सुखं स्मृद्धिं कुर्वन्ति तोषणं सदा ।&lt;br&gt;&#xA;रुष्टा देवा रुषं हान्तिं कुर्वन्ति कष्टमुल्बणाम् ॥६५॥&#xA;गृहदेवा ग्रामदेवाः कुलदेवाः स्वदेवताः ।&lt;br&gt;&#xA;इष्टदेवाः स्वर्गदेवास्तोषणीया विधानतः ॥६६॥&#xA;ऋतुदेवा यज्ञदेवा भूदेवा वायुदेवताः ।&lt;br&gt;&#xA;इन्द्रियाणां देवताश्च तोषणीया विधानतः ॥६७॥&#xA;देहदेवा गुरौ देवा गोदेवाः साधुदेवताः ।&lt;br&gt;&#xA;नारीदेवाः सतीदेवास्तोषणीया विधानतः ॥६८॥&#xA;अद्रिदेवाः सरिद्देवा वनदेवाः पथः सुराः ।&lt;br&gt;&#xA;गोत्रदेवाः सर्वदेवास्तोषणीया विधानतः ॥६९॥&#xA;वास्तुदेवा यज्ञदेवा दिव्याः प्रासाददेवताः ।&lt;br&gt;&#xA;यन्त्रमन्त्रतन्त्रदेवास्तोषणीया विधानतः ॥4.52.७० ॥&#xA;सीमदेवा गर्भदेवाः गृहदेवा प्रजेश्वराः ।&lt;br&gt;&#xA;शाखामण्डपदेवाद्यास्तोषणीया विधानतः ॥७१॥&#xA;जलदेवा वह्निदेवा विश्वेदेवाः सभासुराः ।&lt;br&gt;&#xA;शक्तयो देवताः सर्वास्तोषणीया विधानतः ॥७२॥&#xA;वृद्धदेवाः सिद्धदेवाः पितृदेवाश्च भिक्षुकाः ।&lt;br&gt;&#xA;ब्राह्मदेवाः पूज्यदेवास्तोषणीया विधानतः ॥७३॥&#xA;गृहदेवा राजसा वा तामसाः सात्त्विकास्तथा ।&lt;br&gt;&#xA;आभिचारिकदेवाश्च तोषणीया विधानतः ॥७४॥&#xA;स्वप्नदेवा दिवादेवा रात्रिदेवास्तदाश्रिताः ।&lt;br&gt;&#xA;देववाहनभृत्याद्यास्तोषणीया विधानतः ॥७५॥&#xA;विघ्नदेवाः क्रूरदेवा भूतदेवा विरोधिनः ।&lt;br&gt;&#xA;आशापाशहता हते तोषणीया विशेषतः ॥७६॥&#xA;आशां कुर्वन्ति देवाश्च पितरोऽपि तथाविधाः ।&lt;br&gt;&#xA;आशया ये तु वल्गन्ति सर्वे ते भिक्षुका यतः ॥७७॥&#xA;तोषणीयास्तदिष्टानां प्रदानैः सर्वभिक्षुकाः ।&lt;br&gt;&#xA;प्रसन्नास्ते प्रकुर्वन्ति योगं क्षेमं क्षुखं सवम् ॥७८॥&#xA;कराशाः सर्वराजानः पूजाशाः सर्वदेवताः ।&lt;br&gt;&#xA;मानाशाः श्रेष्ठिनः सर्वे सत्काराशास्तु पण्डिताः ॥७९॥&#xA;दानाशा भिक्षुकाः सर्वे श्राद्धाशाः पितरः सदा ।&lt;br&gt;&#xA;भिक्षाशा भिक्षुकाः सर्वे ब्रह्माद्याः साधवः सदा ॥4.52.८०॥&#xA;पुत्राशा दम्पतीवर्गा द्रव्याशा निर्धनाः सदा ।&lt;br&gt;&#xA;विवेकिनो निराशाश्च सन्तुष्टा देवतोत्तमाः ॥८ १॥&#xA;एवंविधाऽस्ति वै सृष्टिस्तोषणीया हि देवताः ।&lt;br&gt;&#xA;तोषणं सुखसंस्थानं तोषणं मोक्षणं तृषः ॥८२॥&#xA;तोषणं परमं स्वर्गं तुष्टोऽत्र ब्रह्मसदृशः ।&lt;br&gt;&#xA;तृप्तिर्धर्मो हि साधूनां तृप्तिर्धर्मोऽस्ति मोक्षणे ॥८३॥&#xA;सदा तृप्तिर्हरावस्ति तृप्तिः सम्पत् परा मता ।&lt;br&gt;&#xA;वासनाविलये तृप्तिः सदाऽऽत्मनां प्रजायते ॥८४॥&#xA;सा मुक्तिः सा परा शान्तिः परो मोदः प्रमोदनम् ।&lt;br&gt;&#xA;तृप्तानां तु करे नित्यं ब्रह्मानन्दप्रवाहणम् ॥८५॥&#xA;बद्रिके दुःखमापन्नश्चाऽतृप्तोऽपि निवर्तते ।&lt;br&gt;&#xA;दुःखं कष्टं गुरुस्तस्य येन दुःखी निवर्तते ॥८६॥&#xA;तथा दुःखं परं प्राप्तः कारागारे परश्रितः ।&lt;br&gt;&#xA;नागपराक्रमश्चान्येऽन्ततस्तस्य सहस्थिताः ॥८७॥&#xA;सर्वे ते मनसा दध्युर्देवं नारायणं प्रभुम् ।&lt;br&gt;&#xA;अनादिश्रीकृष्णनारायणं श्रुतं प्रियेश्वरम् ॥८८॥&#xA;बालकृष्णं कृष्णनारायणं श्रीमाधवीपतिम् ।&lt;br&gt;&#xA;ध्यात्वा स्मृत्वा च शरणं ययुः कारालये हृदि ॥८९॥&#xA;कृष्णनारायणस्वामिन्नारायणेति सञ्जगुः ।&lt;br&gt;&#xA;भक्तिं च भजनं ज्ञात्वा युद्धपुरनराधिपः ॥4.52.९०॥&#xA;प्रसन्नमानसो भूत्वा दोषक्षमां ततोऽकरोत् ।&lt;br&gt;&#xA;कारागारविनिर्मुक्तान् प्रचकार दशापि तान् ॥९१ ॥&#xA;ते तूर्णं श्रीहरेः सर्वं माहात्म्यं परमं शुभम् ।&lt;br&gt;&#xA;जानन्तो द्रोहशान्त्यर्थं पापनाशाय सर्वथा ॥९२॥&#xA;शर्करापत्तनं पारायणस्य मण्डपं ययुः ।&lt;br&gt;&#xA;नत्वा देवं लोमशं च गुरुं धर्मप्रकाशकम् ॥९३॥&#xA;सभां नत्वा क्षमां तत्र ययाचिरे हरेः पुनः ।&lt;br&gt;&#xA;कथाव्यासासने व्यासः क्षमयामास तत्कृतम् ॥९४॥&#xA;पाययामास तेभ्यश्च प्रसादाऽमृतवारि च ।&lt;br&gt;&#xA;प्रसादान्नं तत्र तावद् भोजयामास ताँस्तदा ॥९५॥&#xA;ददौ मन्त्रं ततस्तेभ्योऽभयदानं तदा ददौ ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥९६॥&#xA;प्रभोनारायण श्रीमाधवीनारायण प्रभो ।&lt;br&gt;&#xA;राधाकृष्ण बालकृष्ण ललिताकृष्ण सद्विभो ॥९७॥&#xA;एवं तेभ्यो ददौ नाम तेऽपि चक्रुश्च कीर्तनम् ।&lt;br&gt;&#xA;मासे गते तु माघस्य पूर्णायां सायमेव ह ॥९८॥&#xA;कथोत्तरक्षणे व्योम्नश्चागतं सुविमानकम् ।&lt;br&gt;&#xA;अनादिश्रीकृष्णनारायणो यत्र विराजते ॥९९॥&#xA;श्रीवल्लभो द्रुतं तस्मादवातरद् भुवः स्थले ।&lt;br&gt;&#xA;पस्पर्श पाणिना ताँश्च सर्वे मृतास्तदाऽभवन् ॥4.52.१० ०॥&#xA;दिव्यदेहा अभवँश्च विमाने तेऽभवन् स्थिताः ।&lt;br&gt;&#xA;कृष्णनारायणो निन्ये तान् सर्वानक्षरं पदम् ॥१० १॥&#xA;एवं श्रीबद्रिके तत्र महाश्चर्यमभूत्तदा ।&lt;br&gt;&#xA;पश्यतां सर्वलोकानां ययुस्ते परमं पदम् ॥१ ०२॥&#xA;इहैव भोगमापन्ना द्रोहस्य मोक्षणं ततः ।&lt;br&gt;&#xA;श्रीकृष्णकृपया जातं कथायाः श्रवणेन च ॥१ ०३॥&#xA;कृष्णनारायणनामजपेन साधुसेवया ।&lt;br&gt;&#xA;प्रसादान्नाशनेनापि मोक्षणं जातमुत्तमम् ॥१ ०४॥&#xA;सर्वद्रोहप्रणाशोऽपि श्रीकृष्णस्य कृपावशात् ।&lt;br&gt;&#xA;तेषां जातो वज्रनाशो मोक्षश्चाऽपुनरागमः ॥१ ०५॥&#xA;बद्रिके श्रीकृष्णनारायणो गोपालबालकः ।&lt;br&gt;&#xA;कम्भराश्रीसुतः सर्वान् मुक्तान् करोति भक्तिगान् ॥१ ०६॥&#xA;दोषान्नैव तथाऽघानि नैव पश्यति देहिनाम् ।&lt;br&gt;&#xA;कृपयैव महामोक्षं करोति शरणार्थिनाम् ॥१ ०७॥&#xA;पठनाच्छ्रवणाच्चाऽस्य स्मरणात् प्रविचिन्तनात् ।&lt;br&gt;&#xA;भुक्तिर्मुक्तिः परं स्वर्गं लभ्यते श्रीहरेः पदम् ॥१ ०८॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने नागविक्रमस्य क्षत्रियस्य सर्वद्रोहिणो देवद्रोहिणश्च तत्सहायिनां च व्यङ्गत्वादिमहाकष्टं कारागारवासस्ततः संहिताकथाश्रवणेन नवद्रोहिसहितस्य पापनाशो मोक्षणं चेत्यादिनिरूपणनामा द्वापञ्चाशत्तमोऽध्यायः ॥५२ ॥&lt;/p&gt;</description>
    </item>
    <item>
      <title>०५३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/053/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/053/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि राजाऽऽसीत् शालमित्रकः ।&lt;br&gt;&#xA;क्षत्रियो धर्मनिष्ठश्च प्रजापालनतत्परः ॥१ ॥&#xA;दानधर्मरतो नित्यं गोविप्रसाधुपूजकः ।&lt;br&gt;&#xA;अन्नसत्रं गृहे यस्य वस्त्रसत्रं महत्तथा ।&lt;br&gt;&#xA;धनसत्रं तथा यस्य कोशेऽभूद् दीनरक्षकम् ॥२ ॥&#xA;यस्य ग्रामे दिव्यदेवालयाः सन्ति सुशोभिताः ।&lt;br&gt;&#xA;विप्राश्च साधवः साध्व्यो देवसेवापरायणाः ॥३ ॥&#xA;वर्तन्ते &amp;lsquo;यस्य नगरे राष्ट्रग्रामेषु वै तथा ।&lt;br&gt;&#xA;जीविकाजीवनाः सर्वे राज्ञा दत्तार्थवृत्तिकाः ॥४ ॥&#xA;प्रतिदेवालयं क्षेत्रं सस्यानां जनकं महत् ।&lt;br&gt;&#xA;महती वाटिका चापि गोधनं दांसदासिकाः ॥५ ॥&#xA;अन्नवस्त्रप्रदानं च प्रतिवर्षं पृथक् तथा ।&lt;br&gt;&#xA;धनदानं पृथक् चापि जीविका प्रतिमन्दिरम् ॥६ ॥&#xA;एवं राज्ये सर्वतोऽस्य धर्मशालास्तथाऽभवन् ।&lt;br&gt;&#xA;वृक्षच्छायाश्च मार्गेषु तथोद्यानानि मन्दिरे ॥७ ॥&#xA;वर्तन्ते दैवपुष्पार्थं जलकूपाः प्रतिस्थलम् ।&lt;br&gt;&#xA;देवपूजाप्रवाहाश्च चन्दनाक्षतकुङ्कुमम् ॥८ ॥&#xA;धूपदीपसुनैवेद्यफलताम्बूलकानि च ।&lt;br&gt;&#xA;राजकोशात् प्रपद्यन्ते प्रतिदेवालयं सदा ॥९ ॥&#xA;एवं पूर्वैः पूर्वतरैः पूर्वतमैः सुजीविकाः ।&lt;br&gt;&#xA;बद्धा देवार्हणार्थं वै सर्वथा पूर्वजीविकाः ॥4.53.१ ०॥&#xA;अथ राजा वर्तमानः शालामित्रस्तदा स्वयम् ।&lt;br&gt;&#xA;भक्तो भूत्वा परीक्षार्थं पूजाकालेऽन्वहं द्रुतम् ॥११॥&#xA;प्रत्येकं मन्दिरं याति यात्राक्षुर्भिक्षुको यथा ।&lt;br&gt;&#xA;विलोकयति बद्धां तां व्यवस्थां पूजकैः कृताम् ॥२॥&#xA;पूजका नैव कुर्वन्ति पूजां पूर्वैर्यथाऽर्पिताम् ।&lt;br&gt;&#xA;यथाक्लृप्तां न कुर्वन्ति सेवानैवेद्यकं ह्यपि ॥१ ३॥&#xA;आरार्त्रिकं न कुर्वन्ति क्वचित् क्वचिन्न वन्दनम् ।&lt;br&gt;&#xA;कुत्रचिद्धूपनं नैव कुत्रचिन्नैव दीपनम् ॥१४॥&#xA;कुत्रचिच्चन्दनं नैव कुत्रचिन्नैव तूलसी ।&lt;br&gt;&#xA;कुत्रचिन्न महादेवे स्नानपुष्पाम्बरादिकम् ॥१५॥&#xA;कुत्रचिन्न हरौ कृष्णे भूषाम्बरनिवेदनम् ।&lt;br&gt;&#xA;कुत्रचिन्न रवौ देव्यां पूजाशृङ्गारतर्पणम् ॥१ ६॥&#xA;कुत्रचिन्न नरे नारायणे नैवेद्यकार्पणम् ।&lt;br&gt;&#xA;कुत्रचिन्नैव पूजाऽस्ति नीराजनं न जायते ॥१७॥&#xA;पूजकेषु व्यसनानि प्रत्यक्षं स व्यलोकयत् ।&lt;br&gt;&#xA;नरानार्यो धर्महीना वर्तन्ते मन्दिरादिषु ॥१८॥&#xA;स्नानसत्कर्महीनाश्च पूजका मलिनास्तथा ।&lt;br&gt;&#xA;स्वार्थमात्रपरा नैजोदरम्भरा वसन्ति च ॥१९॥&#xA;क्वचित्तु मन्दिरे भ्रष्टाचारा मद्यपरायणाः ।&lt;br&gt;&#xA;वर्तन्ते पूजकाश्चेति प्रत्यक्षं स व्यलोकयत् ॥4.53.२०॥&#xA;वीक्ष्यैवं निजराज्ये वै मन्दिरेषु घृणास्थितिम् ।&lt;br&gt;&#xA;विचारमकरोद् राजा बुद्ध्या विवेकमिश्रया ॥२१ ॥&#xA;मम ये पूर्वजा दत्तवन्तो दानानि जीविकाः ।&lt;br&gt;&#xA;धर्मार्थं देवपूजार्थं दैवकार्यार्थमन्वहम् ॥२२॥&#xA;मन्दिरेषु पूजका ये पूजिका याश्च सन्ति वै ।&lt;br&gt;&#xA;न कुर्वन्ति यथार्थं ते पूजनं देवतार्चनम् ॥२३॥&#xA;वृथा खादन्ति ते सर्वे घसाशिनो वृषोज्झिताः ।&lt;br&gt;&#xA;येन ध्येयेन तेभ्यो वा देवेभ्यो दत्तजीविकाः ॥२४॥&#xA;तद्ध्येयं जायते नैव देवपूजा न जायते ।&lt;br&gt;&#xA;व्यसनानि पूजकास्ते समाचरन्ति सर्वथा ॥२५॥&#xA;न तेजो विद्यते तेषामाननेषु मनागपि ।&lt;br&gt;&#xA;निस्तेजसो विलोक्यन्ते पूजका मन्दिरेषु वै ॥२६॥&#xA;भ्रष्टाचारा भ्रष्टधर्माः कदर्या इव धूम्रिणः ।&lt;br&gt;&#xA;यत्र पूजाकरा भ्रष्टाचाराः स्वोदरपूर्त्तिकाः ॥२७॥&#xA;व्यसनाभिभूतचित्ता देवास्तत्र वसन्ति न ।&lt;br&gt;&#xA;यत्र वै पूजकाः स्नानहीनाश्च मलिनान्तराः ॥२८॥&#xA;मलिवस्त्रा मलिदेहा देवास्तत्र वसन्ति न ।&lt;br&gt;&#xA;यत्र वै पूजकाः कामिक्रोधिलोभिप्रतारिणः ॥२९॥&#xA;असत्याऽनृतमिथ्याढ्या देवास्तत्र वसन्ति न ।&lt;br&gt;&#xA;सतृष्णाः पूजका यत्र प्रमादाऽऽलस्यसम्भराः ॥4.53.३०॥&#xA;निस्त्रपाः स्वाध्यायहीना देवास्तत्र वसन्ति न ।&lt;br&gt;&#xA;पूजकाः स्नेहहीनाश्च भक्तिसेवोज्झताः खलाः ॥३१ ॥&#xA;देवगौरवहीनाश्च देवास्तत्र वसन्ति न ।&lt;br&gt;&#xA;यत्राऽर्चका व्रतहीना नास्तिक्याडम्बरान्बिताः ॥३२॥&#xA;मृषावादा मृषाकार्या देवोत्सवादिवर्जिताः ।&lt;br&gt;&#xA;पूजाप्रकारशून्याश्च देवास्तत्र वसन्ति न ॥३३॥&#xA;यत्र गन्धः सुगन्धो न धूपो दीपो न विद्यते ।&lt;br&gt;&#xA;यत्र नीराजनं नास्ति देवास्तत्र वसन्ति न ॥३४॥&#xA;यत्र शुद्धिर्न पात्राणां जलशुद्धिर्न विद्यते ।&lt;br&gt;&#xA;नैवेद्यस्य न वै शुद्धिर्देवास्तत्र वसन्ति न ॥३५॥&#xA;देवगृहस्य शुद्धिर्न शुद्धिः सिंहासनस्य न ।&lt;br&gt;&#xA;देवशय्यादिशुद्धिर्न देवास्तत्र वसन्ति न ॥३६॥&#xA;मन्दिरे मार्जनं नास्ति प्रक्षालनं न वा क्वाचित् ।&lt;br&gt;&#xA;धूलिनिष्कासनं नास्ति देवास्तत्र वसन्ति न ॥३७॥&#xA;निर्माल्यदूरता नास्ति नूत्नपुष्पार्पणं न च ।&lt;br&gt;&#xA;नूत्नशृङ्गारभूषा न देवास्तत्र वसन्ति न ॥३८॥&#xA;नूत्नवेषार्पणं नास्ति नूत्नजलार्पणं न च ।&lt;br&gt;&#xA;नूत्नचन्दनचर्चा न देवास्तत्र वसन्ति न ॥३९॥&#xA;नूतनाऽक्षतकुङ्कुमतुलसीफलशर्कराः ।&lt;br&gt;&#xA;मध्वाज्यादि नूतनं न देवास्तत्र वसन्ति न ॥4.53.४०॥&#xA;यत्रोपकरणौज्ज्वल्यं वस्त्रौज्ज्वल्यं न विद्यते ।&lt;br&gt;&#xA;भूषौज्ज्वल्यं बिम्बौज्ज्वल्यं देवास्तत्र वसन्ति न ॥४१॥&#xA;अन्धकारो यत्र शैत्यं महौष्ण्यं दुष्टवायवः ।&lt;br&gt;&#xA;क्लेशाः कलहा यत्स्थाने देवास्तत्र वसन्ति न ॥४२॥&#xA;पूजको ब्रह्मचारी न पाचकः शुद्धिवर्जितः ।&lt;br&gt;&#xA;स्तावको भावशून्यश्च देवास्तत्र वसन्ति न ॥४३॥&#xA;यद्देवाऽग्रे सोपानत्का मानवा यान्ति सन्निधौ ।&lt;br&gt;&#xA;सशस्त्रा गर्वयुक्ताश्च देवास्तत्र वसन्ति न ॥४४॥&#xA;मद्यमांसाशनं यत्र दुर्गन्धिभक्षणादिकम् ।&lt;br&gt;&#xA;दुष्टपानादिकं यत्र देवास्तत्र वसन्ति न ॥४५॥&#xA;निषिद्धाचरणं यत्र विहितत्यजनं तथा ।&lt;br&gt;&#xA;पूजाकालनियमो न देवास्तत्र वसन्ति न ॥४६॥&#xA;देववाद्यानि पात्राणि चामरादीनि सन्ति न ।&lt;br&gt;&#xA;मन्त्रा यत्र न विद्यन्ते देवास्तत्र वसन्ति न ॥४७॥&#xA;मानवा मन्दिरे देवगृहे स्वपन्ति यत्र च ।&lt;br&gt;&#xA;सहनिवासनं नित्यं देवास्तत्र वसन्ति न ॥४८॥&#xA;देवानां गौरवं यत्र पाल्यते मानवैर्नहि ।&lt;br&gt;&#xA;पृष्ठे देवा मनुष्याणां देवास्तत्र वसन्ति न ॥४९॥&#xA;श्वानश्च शूकरा यत्र गृहे भ्रमन्ति वानराः ।&lt;br&gt;&#xA;भ्रष्टजीवा यत्र सन्ति देवास्तत्र वसन्ति न ॥4.53.५०॥&#xA;पापिनां पादसञ्चारः स्पर्शो देवस्य सर्वदा ।&lt;br&gt;&#xA;भ्रष्टवस्त्वर्पणं यत्र देवास्तत्र वसन्ति न ॥५१॥&#xA;आदरो भावना नास्ति प्रेम स्नेहो न विद्यते ।&lt;br&gt;&#xA;पूजकस्यां न चाऽऽस्तिक्यं देवास्तत्र वसन्ति न ॥५२॥&#xA;यद्देवाग्रे ग्राम्यवार्ता देहकार्याणि यत्पुरः ।&lt;br&gt;&#xA;यदग्रे चित्तमालिन्यं देवास्तत्र वसन्ति न ॥५३॥&#xA;विधिहीना प्रतिष्ठा चाऽजलपुष्पं प्रपूजनम् ।&lt;br&gt;&#xA;स्तुतिहीनः प्रवेशश्च देवास्तत्र वसन्ति न ॥५४॥&#xA;पूजकस्य तपो यत्र पूजा श्रेष्ठा प्रजायते ।&lt;br&gt;&#xA;आभिरूप्यं यत्र मूर्तेर्देवास्तत्र वसन्ति वै ॥५५॥&#xA;साधवः पूजका यत्र ब्रह्मचर्यपरायणाः ।&lt;br&gt;&#xA;साध्व्यो वा दीक्षिताः शीतव्रतास्तत्र हि देवताः ॥५६॥&#xA;आत्मशुद्धिर्भावशुद्धिर्द्रव्यशुद्धिः समस्तिका ।&lt;br&gt;&#xA;पूजाशुद्धिर्भक्तशुद्धिर्देवास्तत्र वसन्ति वै ॥५७॥&#xA;विद्यमानासु सर्वासु जीविकास्वपि ये नराः ।&lt;br&gt;&#xA;पूजोत्सवान्न कुर्वन्ति देवास्तत्र वसन्ति न ॥५८॥&#xA;अपूजा वा न्यूनपूजा भ्रष्टपूजास्तु देवताः ।&lt;br&gt;&#xA;रुष्टा खनन्ति वंशान् वै स्थापकस्य नृपस्य च ॥५९॥&#xA;विलोक्यन्ते मया सर्वदेवालयेषु राष्ट्रके ।&lt;br&gt;&#xA;पूजका भ्रष्टपूजास्ते दोषं कुर्वन्त मन्दिरे ॥4.53.६०॥&#xA;दोषभागो भवेऽन्यस्मिन् नृपतेः शासकस्य च ।&lt;br&gt;&#xA;तस्मात्ते शिक्षणीया वै राजाज्ञया मयाऽधुना ॥६१॥&#xA;विचार्येत्थं नवं कृत्वा नियमं सप्रकाशकम् ।&lt;br&gt;&#xA;श्रावयामास सर्वत्र देवार्चनार्थमन्वहम् ॥६२॥&#xA;अद्याऽऽरभ्य तु देवानां पूजनं विधिना तु ये ।&lt;br&gt;&#xA;सर्वथा न करिष्यन्ति राजा वृत्तिं हरिष्यति ॥६३॥&#xA;इत्येवं निजराष्ट्रे वै श्रावयामास सर्वथा ।&lt;br&gt;&#xA;भूत्वा श्रीबद्रिके वृत्तिहानेर्भयात्तु केचन ॥६४&lt;br&gt;&#xA;विधिवत् पूजनं चारेभिरे भक्तियुता नराः ।&lt;br&gt;&#xA;ये खलाश्च शठाश्चासन् प्रमादमोहगर्विताः ॥६५॥&#xA;नास्तिक्यमिथ्यावादाश्च मृषादेवादिवादिनः ।&lt;br&gt;&#xA;ते तु चित्तं ददुर्नैव पूजादौ परमात्मनः ॥६६॥&#xA;राज्ञा निरीक्षकेनैषां वृत्तयः संहृतास्ततः ।&lt;br&gt;&#xA;दण्डिताः केचन दुष्टा निष्कासिताश्च केचन ।६७॥&#xA;उत्थापिता भग्नबिम्बा अपहृताश्च जीविकाः ।&lt;br&gt;&#xA;जीर्णदेवालयास्तेन नीता वै शून्यतां तदा ॥६८।&lt;br&gt;&#xA;एवं कृतवता साङ्गा वृत्तिहर्तृत्वपातकम् ।&lt;br&gt;&#xA;पूजकानां कुटुम्बानां निःश्वासाः शपथानि च ६९॥&#xA;उत्पादितानि भागेन भागेन पुण्यमर्जितम् ।&lt;br&gt;&#xA;शापस्तु सहसा हन्ति पुण्यं चिरेण रक्षति ॥4.53.७०॥&#xA;जीविकाहरणे पापं जायते सर्वनाशकम् ।&lt;br&gt;&#xA;जीर्णस्य जीविका नैव हर्तव्या वै कदाचन ॥७१ ॥&#xA;जीर्णोद्धारः प्रकर्तव्यः कर्तव्या रिक्तता न तु ।&lt;br&gt;&#xA;शून्यतायाः फलं शून्यं कर्तुस्तत्र प्रजायते ॥७२॥&#xA;बद्रिके तस्य भूपस्य जीविकाहरणस्य वै ।&lt;br&gt;&#xA;पापं शापस्य चायातं तूर्णं दुःखप्रदं तदा ॥७ ३॥&#xA;राजा रोगेण संव्याप्तो जलोदरेण सर्वथा ।&lt;br&gt;&#xA;अजीर्णेन च रोगेण ह्यतिसारेण वै रुजा ॥७४॥&#xA;अभिभूतोऽभवन्मन्दाग्निना जाठरवर्तिना ।&lt;br&gt;&#xA;भोजनं नाऽस्य पचति वमनं वै प्रजायते ॥७५॥&#xA;जलोदरं वर्धते च रक्तं जले विवर्त्तते ।&lt;br&gt;&#xA;शुष्कायन्तेऽस्य मांसानि रक्तोत्सर्गो भवत्यपि ॥७६॥&#xA;उदरं गर्भिणीतुल्यं गलितौ पादहस्तकौ ।&lt;br&gt;&#xA;पिङ्गताऽस्याऽभवद्देहे शक्तिहासोऽभवत्तथा ॥७७॥&#xA;अपाचनं महारोगो बद्रिके मरणान्तकः ।&lt;br&gt;&#xA;शालमित्रो भूपतिस्तु श्रेष्ठौषधान्यकारयत् ॥७८॥&#xA;तथापि दैवरोषेण शापेनाऽऽप्ता हि रुग्णता ।&lt;br&gt;&#xA;मनागपि न नष्टा सा वृद्धिं गता दिने दिने ॥७९॥&#xA;जीविकाहरणं सर्वपापाधिकं हि पातकम् ।&lt;br&gt;&#xA;अत्रैव भुज्यते बद्रि हर्तव्या नैव जीविका ॥4.53.८०॥&#xA;राज्ञः पत्नी जयालक्ष्मीर्नाम्ना सापि तथा रुजा ।&lt;br&gt;&#xA;रक्तस्राववती नित्यं जाता च दुर्बला सती ॥८१ ॥&#xA;राजा शोकं समापन्नश्चौषधं न गुणायते ।&lt;br&gt;&#xA;शुश्राव संहितावार्ताचमत्कारं तदा क्षणे ॥८२॥&#xA;जना ये तीर्थयात्रार्थं यान्ति वै शर्करापुरम् ।&lt;br&gt;&#xA;संहितायाश्चमत्कारं वर्णयन्ति तु ते कथाम् ॥८३॥&#xA;पापिनां मोक्षणं चापि साक्षाच्च दर्शनं हरेः ।&lt;br&gt;&#xA;शुश्राव वर्णितं सर्वं जनैर्माहात्म्यमुत्तमम् ॥८४॥&#xA;तूर्णं सज्जोऽभवद् गन्तुं संहिताश्रवणाय सः ।&lt;br&gt;&#xA;परिमेयाऽनुगो राज्ञ्या समं श्रोतुं कथां ययौ ॥८५॥&#xA;बहुभिर्दक्षिणाभिश्चोपदाभिर्वाचकं मुनिम् ।&lt;br&gt;&#xA;पूजयामास नृपतिर्गत्वा कथास्थलं द्रुतम् ॥८६॥&#xA;आशीर्वादान् समगृह्य राज्ञ्या समं च लोमशम् ।&lt;br&gt;&#xA;पुपूज भावतो राजा लोमशो वीक्ष्य दुर्बलम् ॥८७॥&#xA;नीरुग्णो भव नृपते नीरुग्णा पत्निका तव ।&lt;br&gt;&#xA;पापशून्यावुभौ भूत्वा यातं कार्ष्णं परं पदम् ॥८८॥&#xA;असारः खलु संसारः सारस्तस्मात्तु मोक्षणम् ।&lt;br&gt;&#xA;जीवनं सर्वथा पापं पुण्यं संसारमोक्षणम् ॥८९॥&#xA;एवमाशीर्वचनैस्तौ द्रुतं दुरितवर्जितौ ।&lt;br&gt;&#xA;सञ्जातौ तद्वर्ष्मणोश्च रोगौ तत्रैव निर्गतौ ॥4.53.९०॥&#xA;मूर्तिमन्तौ जगदतुर्जीविकाहरणोत्थितौ ।&lt;br&gt;&#xA;आवां रोगौ चातिसारौ प्राणहरौ द्वयोरपि ॥९१॥&#xA;स्वस्ततोऽद्य युवयोरायुष्यं शेषं न विद्यते ।&lt;br&gt;&#xA;लोमशस्य संहिताया वाचकस्य हरेर्बलात् ॥९२॥&#xA;निर्गतौ युवयोर्देहाभ्यां तथापि मृतिध्रुवा ।&lt;br&gt;&#xA;ततो दानानि सर्वाणि दत्वा लब्ध्वा मनुं हरेः ॥९३॥&#xA;भक्तिं कृत्वा यातमेवाऽक्षरं पदं प्रभोर्हरेः ।&lt;br&gt;&#xA;इत्युक्त्वा ययतू रोगौ राजा राज्ञी द्रुतं तदा ॥९४॥&#xA;राज्यार्पणं कुमारे च कृत्वा पत्रेण वै तदा ।&lt;br&gt;&#xA;दत्वा दानानि सर्वाणि प्रदत्वा जीविका पुनः ॥९५॥&#xA;नैर्ऋण्यं सर्वथा कृत्वा प्राप्य मन्त्रं तु लोमशात् ।&lt;br&gt;&#xA;भक्तिं कृत्वा मासमात्रमुषित्वा तौ कथान्तिके ॥९६॥&#xA;शोधयित्वा निजात्मानौ साधून् संसेव्य भावतः ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥९७॥&#xA;&amp;lsquo;प्रभोनारायण श्रीशवेदीनारायण प्रभो ।&lt;br&gt;&#xA;अनादिश्रीकृष्णनारायण श्रीकान्त सद्विभो ॥९८॥&#xA;एवं मन्त्रं च भजनं चक्रतुर्भृत्यसङ्घिनौ ।&lt;br&gt;&#xA;एकाग्रमानसौ भूत्वा क्षपयित्वा तु वासनाः ॥९९॥&#xA;हरेः प्रासादिकं जग्ध्वा पावयित्वा समस्तकम् ।&lt;br&gt;&#xA;सज्जौ बभूवतुर्गन्तुं मोक्षे धामाऽक्षरं हरेः ॥4.53.१ ००॥&#xA;फाल्गुनस्याऽसिते पक्षे त्वेकादश्यां कथोत्तरम् ।&lt;br&gt;&#xA;प्रगे दिव्यं विमानं वै सौवर्णं परमात्मनः ॥१०१ ॥&#xA;व्योम्नश्चावातरत् तत्र सर्वेषां पश्यतां शुभम् ।&lt;br&gt;&#xA;बद्रिके श्रीकृष्णनारायणस्तस्माद्विनिर्ययौ ॥१ ०२॥&#xA;पस्पर्श तौ पाणिना च विमुच्य देहतः पृथक् ।&lt;br&gt;&#xA;दिव्यमुक्तौ दिव्यदेहौ विधाय सहसा प्रभुः ॥१ ०३॥&#xA;निधाय स्वविमाने तौ ययौ धामाऽक्षरं निजम् ।&lt;br&gt;&#xA;एवं तौ वृत्तिहर्तारौ तथापि पुण्यकारिणौ ॥१ ०४॥&#xA;देवार्थं कृतसर्वस्वौ पावयित्वा प्रभुः पुनः ।&lt;br&gt;&#xA;श्रावयित्वा कथां नैजां निन्ये मोक्षदं निजम् ॥१ ०५॥&#xA;बद्रिके जयकारोऽभूत्तदा सर्वत्र भूतले ।&lt;br&gt;&#xA;राजा राज्ञी गतौ मोक्षं संहितायाः कथाबलात् ॥१ ०६॥&#xA;कथां श्रोतुं समायान्ति समन्ततोऽयुताऽयुतम् ।&lt;br&gt;&#xA;मनुष्याः कृष्णचित्तास्ते लभन्ते स्वेष्टमुत्तमम् ॥१ ०७॥&#xA;पठनाच्छ्रवणादस्य स्मरणादपि बद्रिके ।&lt;br&gt;&#xA;भुक्तिर्मुक्तिश्चेष्टसिद्धिः स्वर्गं दीर्घं च लभ्यते ॥१ ०८॥&#xA;वासनानां क्षयश्चापि शुद्धिर्निजात्मनस्तथा ।&lt;br&gt;&#xA;धाम्न्यक्षरे गतिः स्थानं शाश्वतं सुखमाप्यते ॥१ ०९॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने शालमित्रनृपतेर्देवजीविकाऽपहरणेन तद्राज्ञ्याश्च महातिसाररुग्णताऽऽयुर्नाशश्चेति वेदनोत्तरं संहिताकथाश्रवणार्थं गतयोस्तत्र मुक्तिरित्यादिनिरूपणनामा त्रिपञ्चाशत्तमोऽध्यायः ॥५३ ॥&lt;/p&gt;</description>
    </item>
    <item>
      <title>०५४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/054/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/054/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कन्याघ्नस्य कथां तथा ।&lt;br&gt;&#xA;युद्धपुरमहाराज्ये युद्धराजोऽभवन्नृपः ॥१ ॥&#xA;दानधर्मरतः पुण्यकरः साधुप्रपूजकः ।&lt;br&gt;&#xA;प्रजारक्षाकरश्चापि गर्वमानभरोऽभवत् ॥२ ॥&#xA;तत्र प्रथाऽभवद् बद्रि कन्याहिंसामयी पुरा ।&lt;br&gt;&#xA;कन्याया जन्म जायेत क्षत्रियस्य गृहे यदि ॥३ ॥&#xA;कन्याभ्राता कस्यचित्तु शालकः स्याद् भविष्यति ।&lt;br&gt;&#xA;कन्यापिता श्वशुरः स्यात् तदनिष्टं परं यतः ॥४ ॥&#xA;क्षत्रियः शालको न स्याज्जामातृश्वशुरो न च ।&lt;br&gt;&#xA;स्नुषाश्वशुरः स्यादेव कुत्रचित् सा प्रथाऽभवत् ॥५ ॥&#xA;अतः कन्या प्रहन्तव्या क्षत्रियेण तु जन्मतः ।&lt;br&gt;&#xA;मानिनो युद्धराजस्य राज्ञ्यां कन्या त्वजायत ॥६ ॥&#xA;राज्ञीप्रसूतिकालेऽपि दास्यां पुत्रोऽप्यजायत ।&lt;br&gt;&#xA;राज्ञीस्नेहेन सा दासी कन्यानाशभयेन च ॥७ ॥&#xA;कन्यां जग्राह दत्वा स्वं पुत्रं राज्ञ्यै सुसुन्दरम् ।&lt;br&gt;&#xA;पुत्रोऽभवन्नृपतेस्तु प्रकाशेऽप्रसरच्छुभम् ॥८ ॥&#xA;अतिहर्षेण राज्ञा वै कृतः पुत्रोत्सवः शुभः ।&lt;br&gt;&#xA;कन्याकुमारौ सदृशौ वृद्धिमाप्तौ शनैः शनैः ॥९ ॥&#xA;कन्यामानं तु सा दासी राजकन्यावदाचरत् ।&lt;br&gt;&#xA;राज्ञी चापि तथा मानं राजकन्यावदाचरत् ॥4.54.१० ॥&#xA;न तादृशं कुमारस्य प्रकृतिर्हि बलीयसी ।&lt;br&gt;&#xA;कुमारोऽपि महान् जातो दासीं स्वमातरं प्रति ॥११ ॥&#xA;दासीं कृत्वा वर्तते सः किङ्करीं मानवर्जिताम् ।&lt;br&gt;&#xA;अथैकदा स्नेहमग्ना दासी रहः स्वपुत्रकम् ॥१२॥&#xA;अधीरा प्राह वृत्तान्तं सर्वं जातं यथातथम् ।&lt;br&gt;&#xA;राजकन्याप्ररक्षार्थं विनिमयस्तु जन्मतः ॥१ ३॥&#xA;कृत एव मया पुत्र कन्या राज्ञ्याः सुतोऽसि मे ।&lt;br&gt;&#xA;अतो मां मातरं गर्भधारिणीं जन्मदायिनीम् ॥१४॥&#xA;विद्धि वत्स प्रकाशं मां कुरु स्वं कुशलं कुरु ।&lt;br&gt;&#xA;कन्यायाः कुशलं चापि प्रकाशे सति नैव ह ॥१५॥&#xA;अतो गोप्यं समस्तं तन्मां विद्धि तव मातरम् ।&lt;br&gt;&#xA;बद्रिके स्त्रीहृदयं निष्ठुरं भिन्नकपाटकम् ॥१६॥&#xA;कदाचिद्भिद्यते क्रोधात् कदाचित् स्नेहतो ध्रुवम् ।&lt;br&gt;&#xA;तेनाऽनिर्घारितं स्याद्वै व्यसनं दुःसहं ततः ॥१७॥&#xA;स्त्रीतो गोप्यं गोपनीयं प्रकाश्यं न स्त्रियाः पुरः ।&lt;br&gt;&#xA;अथैवं राजमातुश्च पुत्र्यां स्नेहोऽतिवर्तते ॥१८॥&#xA;पुत्री विवाहयोग्या सा जाता राज्ञीसमा शुभा ।&lt;br&gt;&#xA;तदा पुत्री प्रदेया क्व कस्मै चेति व्यचिन्तयत् ॥१९॥&#xA;राज्ञी स्वयं चातिचिन्तापराऽभवत् सुताकृते ।&lt;br&gt;&#xA;न दासाय प्रदातव्या देया कुमारकाय वै ॥4.54.२०॥&#xA;राजपुत्राय दातव्या नो चेद् रक्ष्या कुमारिका ।&lt;br&gt;&#xA;एवं व्यचिन्तयद् राज्ञी कन्या वरं प्रतीक्षते ॥२१ ॥&#xA;कदा मे स्याद् विवाहो वै माता कथं न वक्ति तत् ।&lt;br&gt;&#xA;इत्येवं चिन्तयाना सा पप्रच्छ मातरं त्विदम् ॥२२॥&#xA;कथं मातर्विवाहं मे नैव चिन्तयसि क्वचित् ।&lt;br&gt;&#xA;तदा माता दासिका सा प्राह राज्ञी निषेधनम् ॥२३॥&#xA;करोत्येव सदा पुत्रि ततोऽहं न वदामि तत् ।&lt;br&gt;&#xA;अथैकदा सुता राज्ञ्या देहसेवापरायणा ॥२४॥&#xA;रहः पप्रच्छ तां राज्ञीं मातर्नमामि ते मुहुः ।&lt;br&gt;&#xA;पृच्छाम्यहं हृदयस्थं मा दोषं मयि कल्पय ॥२५॥&#xA;मद्रहस्यं तु पृच्छामि यथावद् वक्तुमर्हसि ।&lt;br&gt;&#xA;कथं विवाहयोग्याया विवाहं मे शुभप्रदम् ॥२६॥&#xA;कर्तुं न मन्यसे निषिध्यसे कथं समुच्यताम् ।&lt;br&gt;&#xA;श्रुत्वा माता राजमाता निजां पुत्रीं तु दासिकाम् ॥२७॥&#xA;आकृष्य बहुधा धृत्वा वक्षस्यश्रूण्यवासृजत् ।&lt;br&gt;&#xA;ततो धैर्यं समालम्ब्य जगाद पुत्रिकां हितम् ॥१८॥&#xA;वत्से मत्कुक्षिजा चास्ते नृपस्यासि सुता शुभा ।&lt;br&gt;&#xA;किन्तु निकृष्टभाग्या त्वं दास्यै मया पुराऽर्पिता ॥२९॥&#xA;दासीपुत्रो मया प्राप्तः त्वत्समक्षणजन्मवान् ।&lt;br&gt;&#xA;करोम्येवं न चेद् राजा निहन्यात् त्वां तु जीवनः ॥4.54.३ ०॥&#xA;राजा कस्यापि न स्याद्वै शालकः श्वशुरोऽथवा ।&lt;br&gt;&#xA;भ्राता ते त्वग्रजश्चान्यो वर्तते राजदायभाग् ॥३ १॥&#xA;राज्याधिकारवाँश्चापि शालकः स कथं भवेत् ।&lt;br&gt;&#xA;पिता ते च श्वशुरो वा कथं स्यात् कस्यचित् खलु ॥३२।&lt;br&gt;&#xA;त्वं कन्या मे यदा जाता मया गुप्ता कृता न चेत् ।&lt;br&gt;&#xA;अशालकत्वरक्षार्थं चाऽश्वशुरत्वगुप्तये ॥३३॥&#xA;राजा त्वां नाशयेत्तूर्णं स्यां पुत्री रहिता त्वहम् ।&lt;br&gt;&#xA;मया प्राप्ता त्वेकपुत्री मुखदर्शनदायिनी ॥३४॥&#xA;मारयितुं कथं दद्यां गतैः प्राणशतैरपि ।&lt;br&gt;&#xA;वत्से तदा मया सम्यग् चिन्तितं श्रेयसे तव ॥३५॥&#xA;प्रसूतश्चाऽभवद् दास्यां पुत्रोऽयं यः कुमारकः ।&lt;br&gt;&#xA;स मया स्नेहबद्धाया दास्याः प्राप्तो द्रुतं गृहे ॥३६॥&#xA;तस्यै त्वं चार्पिता वत्से प्राणरक्षणहेतवे ।&lt;br&gt;&#xA;सा त्वं मत्कुक्षिजा पुत्रि वर्तसे मम सन्निधौ ॥३७॥&#xA;तां त्वां राजकुमारीं वै श्रेष्ठां मदङ्गसम्भवाम् ।&lt;br&gt;&#xA;यस्मै कस्मै तु दासाय दातुं कथं समुत्सहे ॥३८॥&#xA;ततः पुत्रि मया दासी निषिध्यते प्रदानके ।&lt;br&gt;&#xA;दासे दानं निकृष्टं यद् राजपुत्रे प्रशस्तकम् ॥३९॥&#xA;वद वत्से रहः प्रोक्तं त्वत्कृते किं करोम्यहम् ।&lt;br&gt;&#xA;त्वया पृष्टं ततः सर्वं मयोक्तं मम पुत्रिके ॥4.54.४०॥&#xA;विना राजकुमारं तु कौमार्यं ते वरं सदा ।&lt;br&gt;&#xA;तथाप्यहं यतिष्ये वै पुत्रिके यच्छुभं भवेत् ॥४१ ॥&#xA;मा प्रकाशय वृत्तान्तं हानिस्तेन भविष्यति ।&lt;br&gt;&#xA;मम नाशस्तव नाशो राजद्वारा भविष्यति ॥४२॥&#xA;इत्येवं शयने राज्ञी जगाद निजबालिकाम् ।&lt;br&gt;&#xA;पुत्री ज्ञात्वा समस्तं तन्मातृसेवापरायणा ॥४३॥&#xA;विशेषतः प्रजाता वै कुमारोऽपि प्रसूं प्रति ।&lt;br&gt;&#xA;एवं स्वाभाविकस्नेहे विनिमयोऽप्यजायत ॥४४॥&#xA;वचने हृदये देहे क्रियास्वपि समन्ततः ।&lt;br&gt;&#xA;स्वस्वमातृस्नेहभावो व्यवर्धत तयोस्तदा ॥४५॥&#xA;अथैकदा नृपो नैजे शयने निद्रितोऽभवत् ।&lt;br&gt;&#xA;मध्यरात्रौ नृपनिद्रा नष्टा जागरितो नृपः ॥४६॥&#xA;राज्ञी नृपस्य शय्यायां सुप्ताऽऽसीत् स्वप्ननिद्रिता ।&lt;br&gt;&#xA;स्वप्ने जजल्प नृपतेः शृण्वतो दैवनोदिता ॥४७॥&#xA;अहो पुत्रि मम पुत्रि मा राज्ञे त्वं निवेदय ।&lt;br&gt;&#xA;राज्ञीपुत्रीति चैवाऽसि कुमारो दासिकासुतः ॥४८॥&#xA;अहो दासि ह्यहो दासि मा कस्मैचिन्निवेदय ।&lt;br&gt;&#xA;कुमारो दासिकापुत्रः कुमारी नृपपुत्रिका ॥४९॥&#xA;राजा श्रुत्वा महाश्चर्यं गतः सत्यार्थविस्मितः ।&lt;br&gt;&#xA;मोहितो वाक्यबोधेन ऋतार्थं समचिन्तयत् ॥4.54.५०॥&#xA;निर्णयार्थं त्वेकदा तु दास्यै सौवर्णशृङ्खलाम् ।&lt;br&gt;&#xA;ददौ पप्रच्छ दासीं स वद चान्यदभीप्सितम् ॥५१॥&#xA;प्रसन्नोऽस्मि सेवया ते किं ददाम्यपरं धनम् ।&lt;br&gt;&#xA;प्रासादं वाटिकां क्षेत्रं ग्रामं वा किं ददामि ते ॥५२॥&#xA;दासी प्रसन्नवदना बद्रिके ह्रस्वबुद्धितः ।&lt;br&gt;&#xA;ययाचे नैव वाटीं वा क्षेत्रं ग्रामं धनं गृहम् ॥५३॥&#xA;न मे सर्वं रोचते वै राजँस्तृप्तास्मि सर्वथा ।&lt;br&gt;&#xA;यदि देयो वरो मह्यं ययाचे तु कुमारयोः ॥५४॥&#xA;द्वितीयाय कुमाराय राज्यं देहि समस्तकम् ।&lt;br&gt;&#xA;यद्वाऽर्धं देहि नृपते ज्येष्ठायाऽर्धं प्रदेह्यपि ॥५५॥&#xA;राजा श्रुत्वा पक्षवाक्यं पप्रच्छ कारणं तदा ।&lt;br&gt;&#xA;प्रलोभ्य बहुरत्नाद्यैर्दासी जगाद कारणम् ॥५६॥&#xA;पुत्रो मद्गर्भसम्भूतो वर्तते स कुमारकः ।&lt;br&gt;&#xA;पुत्री त्वत्पत्निकाजन्या वर्तते सा कुमारिका ॥५७॥&#xA;देहि राज्यं चार्धमपि राजन् पुत्राय मे शुभम् ।&lt;br&gt;&#xA;बद्रिके साऽभवद् दासी क्षत्रिया भृत्यकर्मिणी ॥५८॥&#xA;नाम्ना प्रभावती देवी पुत्रस्तस्यास्तु भूपजः ।&lt;br&gt;&#xA;क्षत्रियोऽभूद् द्वितीयः सः साऽतो राज्यमयाचत ॥५९॥&#xA;अकथ्यं कथितं सर्वं लोभवृत्त्या भुजिष्यया ।&lt;br&gt;&#xA;स्नेहवृत्त्या सुते नैजे कथितं रह उत्तमम् ॥4.54.६०॥&#xA;अथ राजा विदित्वैव कुमारं दासिकासुतम् ।&lt;br&gt;&#xA;कुमारीं निजपुत्रीं च ख्यातां तां दासिकासुताम् ॥६१॥&#xA;किङ्कर्तव्यप्रमूढोऽतिविह्वलः सोऽभवत् सदा ।&lt;br&gt;&#xA;शालकेन न वै भाव्य ज्येष्ठकुमारकेण वै ॥६२॥&#xA;श्वशुरेण न वै भाव्यं मया चान्यनृपस्य वै ।&lt;br&gt;&#xA;वार्ता प्रसिद्धिमापन्नाऽवश्यं प्रकाशमेष्यति ॥६३॥&#xA;राज्याधिकारी ज्येष्ठोऽस्ति चार्धस्य यावतोऽपि वा ।&lt;br&gt;&#xA;दासीपुत्राय दास्ये चेद् राज्येऽनिष्टं भविष्यति ॥६४॥&#xA;ममाऽनिष्टं भवेच्चापि ततस्तत् कार्यमेव न ।&lt;br&gt;&#xA;कन्याकुमारयोः प्राणप्रलयोऽत्र शुभो मतः ॥६५॥&#xA;विषादिसम्प्रयोगेण तूर्णं द्वयोः परेतता ।&lt;br&gt;&#xA;भविष्यति न सन्देहः कर्तव्यं श्रेष्ठमत्र तत् ॥६६॥&#xA;विचार्येत्थं युद्धराजो विषं मारकमुल्बणम् ।&lt;br&gt;&#xA;दापयामास कन्यायै कुमाराय च गुप्तितः ॥६७॥&#xA;गुप्तिस्तत्राऽभवन्नाम्ना घटमालाऽभिधाऽनुगा ।&lt;br&gt;&#xA;दासी राज्ञः कर्मकर्त्री खसजातिसमुद्भवा ॥६८॥&#xA;तथा भोजनवेलायां विषं प्रयोजितं तयोः ।&lt;br&gt;&#xA;राज्ञी दासी मातरौ ते जानीतो न विषार्पणम् ॥६९॥&#xA;मरणं यन्निमित्तेन लिखितं तद्भवत्यपि ।&lt;br&gt;&#xA;जीवनं यन्निमित्तेन लिखितं तद्भवत्यपि ॥4.54.७०॥&#xA;भुक्तवन्तौ सुतापुत्रौ भोजनं विषमिश्रितम् ।&lt;br&gt;&#xA;व्यसू जातौ च तौ तत्र तावदभ्यागतो द्विजः ॥७१ ॥&#xA;साधुर्यतिश्चमत्कारी विषहौषधिबोधवान् ।&lt;br&gt;&#xA;तदोषधिरसगूटीयुतो भ्रमन् समाययौ ॥७२॥&#xA;दैवेन प्रेरितो नाम्ना जीवनायनसञ्ज्ञकः ।&lt;br&gt;&#xA;अतिथिर्भोजनमात्रवाञ्च्छया तत्र चागतः ॥७३॥&#xA;तावत् स श्रुतवान् राज्ये प्रकाशं मरणं द्वयोः ।&lt;br&gt;&#xA;राजा तूर्णं दहनाय प्रेषयामास तौ तदा ॥७४॥&#xA;तथा जाते यतिः साधुर्ज्ञात्वा मृतौ सुतासुतौ ।&lt;br&gt;&#xA;राजश्मशानपार्श्वेण निर्गतोऽयं तु वैष्णवः ॥७५॥&#xA;ज्ञात्वा देहौ नीलवर्णौ तूर्णमोषधगूटिकाम् ।&lt;br&gt;&#xA;निष्कास्य सन्ददौ तयोरोष्ठयोश्च जलं ददौ ॥७६॥&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ।&lt;br&gt;&#xA;मन्त्रमेनं ददौ ताभ्यां श्मशाने तावदेव तु ॥७७॥&#xA;उत्थितौ शान्तगरलौ स्वस्थौ रोगविवर्जितौ ।&lt;br&gt;&#xA;&amp;lsquo;प्रभोनारायणस्वामिन् कृष्णनारायण प्रभो ॥७८॥&#xA;नामधुन्यं ददौ ताभ्यामाजीवयद् दयानिधिः ।&lt;br&gt;&#xA;अथ राज्ञः क्रूरकर्म ज्ञात्वा ययौ नृपं प्रति ॥७९॥&#xA;राजन्नैतत् त्वया दुष्टं क्रूरं कृतं तु पापकम् ।&lt;br&gt;&#xA;कन्याहत्या कुमारस्य हत्या प्रकारिता त्वया ॥4.54.८०॥&#xA;यतिश्चाहं विनिर्भीकस्त्वां दण्डयितुमीश्वरः ।&lt;br&gt;&#xA;हाहाकारो वर्ततेऽद्य राज्ञा विषेण मारितौ ॥८१ ॥&#xA;किं राज्येन तव राजन् पापातिपापकारिणः ।&lt;br&gt;&#xA;योग्यो नाऽसि सदा राजन् तवाऽऽयुः क्षीणतां गतम् ॥८२॥&#xA;याम्यलोके तव वासश्चिरं कष्टो भविष्यति ।&lt;br&gt;&#xA;पश्य कन्याकुमाराभ्यां दत्तं शापं तु गोचरम् ॥८३॥&#xA;म्रियतां युद्धराजोऽयं मारको नौ विषेण वै ।&lt;br&gt;&#xA;शापोऽयं मूर्तिमानास्ते तव प्राणहरस्त्विह ॥८४॥&#xA;इदानीं ते गतिर्नास्ति विना मृत्युं परा भुवि ।&lt;br&gt;&#xA;हत्यापापं तव जातं मृत्युस्तेऽयमुपागतः ॥८५॥&#xA;इत्युक्ते तत्र चायातो यमदूतो भयङ्करः ।&lt;br&gt;&#xA;पाशहस्तो विकरालो वह्निं समुद्गिरन् मुखात् ॥८६॥&#xA;यतिं तं वैष्णवं नत्वा कन्याकुमाररक्षकम् ।&lt;br&gt;&#xA;पाशेन पापिनं दुष्टं बबन्ध नृपतिं तु सः ॥८७॥&#xA;राजा पराधीनदेहो व्यजायत तदाऽबुधः ।&lt;br&gt;&#xA;मूर्छामवाप सहसाऽऽक्रुशन् मुद्गरमारितः ॥८८॥&#xA;विषपाशैर्निबद्धश्च वियोजयितुं वर्ष्मणः ।&lt;br&gt;&#xA;तावद्राजा हृदयेन यतिं तं शरणं गतः ॥८९॥&#xA;नारायणं तथा स्मृत्वा श्रीकृष्णशरणं गतः ।&lt;br&gt;&#xA;क्षमामयाचत तत्र मूर्छितोऽपि निजात्मनि ॥4.54.९०॥&#xA;शोकं चकार बहुधा याम्यबद्धो वशङ्गतः ।&lt;br&gt;&#xA;लोकैर्दृष्टस्तथा दूतो विकरालोऽद्रिसन्निभः ॥९१॥&#xA;प्रजाश्च राजवर्गाश्च संहितास्तत्र वै द्रुतम् ।&lt;br&gt;&#xA;श्रुत्वा ज्ञात्वा परं कष्टं कन्याकुमारभूभृताम् ॥९२॥&#xA;अनिष्टं परमं ज्ञात्वा शोकं सर्वे प्रचक्रिरे ।&lt;br&gt;&#xA;साधुमैश्वर्ययुक्तं तं ज्ञात्वा राज्ञी तु पादयोः ॥९३॥&#xA;नाम्ना नारायणीदेवी तुष्टाव साधुमीश्वरम् ।&lt;br&gt;&#xA;कृपानाथ कृपामूर्ते दयालो हितकृत् सदा ॥९४॥&#xA;हरितुल्य महायोगिन् मत्पतिं स्वस्थमावह ।&lt;br&gt;&#xA;पुत्रिका रक्षिता चापि कुमारो रक्षितस्त्वया ॥९५॥&#xA;कृपयैनं पतिं मेऽपि प्ररक्षयाऽपि पापिनम् ।&lt;br&gt;&#xA;पापाः पापं प्रकुर्वन्ति पुण्याः पुण्यं ददत्यपि ॥९६॥&#xA;पापं मत्स्वामिनश्चात्राऽगणयित्वाऽवनं कुरु ।&lt;br&gt;&#xA;पापनाशो भवेद्येन मोक्षणं च तथा भवेत् ॥९७॥&#xA;तथा त्वं भगवन्नत्र कुर्वस्माकं हितावहम् ।&lt;br&gt;&#xA;एषाऽहं तव दास्यस्मि वाक्यं मे प्रतिपालय ॥९८॥&#xA;इत्युक्त्वा चरणौ धृत्वा साधोः राज्ञी जडाऽभवत् ।&lt;br&gt;&#xA;जीवनायनसाधुः स कृत्वा हस्ते जलं तदा ॥९९॥&#xA;राज्ञ्या मुखे ददौ राज्ञी स्वस्थाऽभवत् सुखस्थिता ।&lt;br&gt;&#xA;ततो गत्वा नृपस्यापि मुखे जलं ददौ स हि ॥4.54.१ ००॥&#xA;&amp;lsquo;ओं नमः श्रीकृष्णनारायणाय स्वामिने स्वाहा॥&#xA;प्रभोनारायण श्रीशर्वरीनारायण प्रभो ॥१०१ ॥&#xA;अनादिश्रीकृष्णनारायण श्रीकान्त सद्विभो ।&lt;br&gt;&#xA;एवं मन्त्रं नामधुन्यं ददौ वारियुतं तदा ॥१ ०२॥&#xA;याम्यदूतश्च तं तूर्णं नृपं त्यक्त्वा ययौ ततः ।&lt;br&gt;&#xA;राजा बुबोध सहसा यतिं नेमे तु रक्षकम् ॥१०३॥&#xA;कन्याघ्नं च कुमारघ्नं साधुर्याम्याद् ररक्ष तम् ।&lt;br&gt;&#xA;बद्रिके च तदा सर्वे शोकं विहाय सर्वथा ॥१ ०४॥&#xA;प्रसन्नमानसा जाता जगृहिरे मनुं सतः ।&lt;br&gt;&#xA;नामधुन्यं जगृहिरे सहस्रशो नराः स्त्रियः ॥१०५॥&#xA;वार्ता सा युद्धनगरे प्रासरद् वायुवेगिनी ।&lt;br&gt;&#xA;हाहाकारसमा शान्तिस्तदा पुनरजायत ॥१ ०६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने युद्धपतनराज्ञो युद्धराजस्यविषप्रयोगात् कन्याकुमारयोर्व्यसुत्वेऽपि जीवनायनसाधुयौगेन पुनर्जीवितता, शापेन युद्धराजस्याऽऽयुर्विनाशेन याम्यदूतागमो मृत्युश्च पापफलं, साधुकृतं रक्षणं चेत्यादिनिरूपणनामा चतुष्पञ्चाशत्तमोऽध्यायः ॥५४ ॥&lt;/p&gt;</description>
    </item>
    <item>
      <title>०५५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/055/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/055/</guid>
      <description>&lt;p&gt;श्रीबद्रीप्रियोवाच-&lt;br&gt;&#xA;ततस्तत्र तु किं जातं कन्याकुमारभूभृताम् ।&lt;br&gt;&#xA;साधुना किं कृतं कृष्णनरनारायणप्रभो ॥१ ॥&#xA;श्रीनरनारायण उवाच-&lt;br&gt;&#xA;शृणु बद्रीप्रिये देवि मानवास्तु सहस्रशः ।&lt;br&gt;&#xA;लक्षशो नृपतेर्मृत्युं श्रुत्वा च जीवनं पुनः ॥२ ॥&#xA;समाययुर्लोकितुं वै साधुं नृपं चमत्कृतिम् ।&lt;br&gt;&#xA;विलोक्य जीवितं भूपं कुमारं च कुमारिकाम् ॥३ ॥&#xA;साधुजीवं कुमारं तं नाम्ना लोकास्ततोऽवदन् ।&lt;br&gt;&#xA;साधुजीवनीं कन्यां तां लोकास्तत्रैव चाऽवदन् ॥४ ॥&#xA;ज्येष्ठं कुमारकं लोका निर्विषादं जगुस्तदा ।&lt;br&gt;&#xA;तत्तन्नाम्ना प्रसिद्धास्तेऽभवन् प्रजासु वै द्रुतम् ॥५ ॥&#xA;या याः प्रजा नरा नार्यश्चाययुस्तत्र ते द्रुतम् ।&lt;br&gt;&#xA;वीक्ष्य साधोश्चमत्कारं तदाश्रयं प्रचक्रिरे ॥६ ॥&#xA;सञ्जीवनायनः साधुः प्रजाभ्यो मन्त्रदीक्षणम् ।&lt;br&gt;&#xA;प्रददौ नामभजनं कृष्णनारायणस्य च ॥७ ॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;&amp;lsquo;कृष्णनारायण कृष्णनारायण नरायण ॥८ ॥&#xA;बालकृष्णाऽनादिकृष्णनारायण नरायण&amp;rsquo; ।&lt;br&gt;&#xA;एवं मन्त्रं नामसङ्कीर्तनं ताभ्यो ददौ मुनिः ॥९ ॥&#xA;प्रजास्ता युद्धनगरे गृहे गृहे स्थले वने&lt;br&gt;&#xA;उद्याने वाटिकायां च क्षेत्रेऽरण्ये च गोपुरे ॥4.55.१ ०॥&#xA;चत्वरे राजमार्गे च रथ्यायामापणेष्वपि ।&lt;br&gt;&#xA;&amp;lsquo;कृष्णनारायण कृष्णनारायण नरायण ॥११ ॥&#xA;बालकृष्णाऽनादिकृष्णनारायण नरायण ।&lt;br&gt;&#xA;इत्येवं भजनं चक्रुः सन्महिमाढ्यमानसाः ॥१२॥&#xA;वैष्णवा लक्षशो जाता युद्धराज्ये नराः स्त्रियः ।&lt;br&gt;&#xA;पुपूजुः स्वगुरुं सन्तं यतिं सञ्जीवनायनम् ॥१ ३॥&#xA;चन्दनैः पुष्पनिवहैः फलैः पत्रैस्तथाऽम्बरैः ।&lt;br&gt;&#xA;भोजनैर्विविधैः पाथेयकैरर्हां प्रचक्रिरे ॥१४॥&#xA;सिषेविरे गुरुं श्रेष्ठं पापनाशं प्रलेभिरे ।&lt;br&gt;&#xA;महापुण्यं च पावित्र्यमर्जयामासुरुत्तमम् ॥१ ॥&#xA;सञ्जीवनायनः साधुरुपादिदेश तान् हितम् ।&lt;br&gt;&#xA;संसारोऽयमसारोऽस्ति रागद्वेषमयो जनाः ॥१६॥&#xA;देहार्थं देहपुष्ट्यर्थं रागा द्वेषा भवन्ति हि ।&lt;br&gt;&#xA;हिंसनं नाशनं चान्यदेहिनां कुरुते जनः ॥१७॥&#xA;अज्ञानेनैव रागेण द्वेषेण योजितेन वा ।&lt;br&gt;&#xA;कालोऽस्ति श्रीपरब्रह्मयोजितः सृष्टिहारकः ॥१८॥&#xA;कालः करोति सकलं कालः कलयते सदा ।&lt;br&gt;&#xA;कालेन तस्य चैवेह जगत् सर्वं प्रवाह्यते ॥१ ९॥&#xA;कालपाशं विहायैव चेद्गन्तुमिष्यतेऽक्षरे ।&lt;br&gt;&#xA;कालकालं परेशानं भजन्तां मानवाः सदा ॥4.55.२०॥&#xA;संसारहेतु त्वज्ञानं संसारं वासनात्मकम् ।&lt;br&gt;&#xA;विचार्य सम्परित्यज्याऽर्जयन्तु मोक्षकारणम् ॥२१ ॥&#xA;ज्ञानं भक्तिं सतां सेवां स्नेहपूर्वां शुभाश्रयाम् ।&lt;br&gt;&#xA;निर्वृत्तिं परमां शान्तिं लभन्तां शाश्वतीं त्विह ॥२२॥&#xA;इन्द्रे चन्द्रे रवौ वह्नौ विघ्नेशे च नरायणे ।&lt;br&gt;&#xA;परब्रह्ममयं ध्यानं चरन्तां पारमेश्वरम् ॥२३॥&#xA;चराचरं जगत्सर्वं त्यजन्तु बन्धकृद्धि तत् ।&lt;br&gt;&#xA;चराचराणां चालयितारं गृह्णन्तु तद्गतम् ॥२४॥&#xA;आभ्यन्तरस्थितं कृष्णनारायणं श्रियः पतिम् ।&lt;br&gt;&#xA;अर्चयन्तु सदा श्रीमन्नारायणं तदाश्रितान् ॥२५॥&#xA;नारायणे दत्तचित्तान् नारायणपरायणान् ।&lt;br&gt;&#xA;साधून् संसेव्य दिव्येन पथा यान्त्वक्षरं पदम् ॥२६॥&#xA;आभ्यन्तरार्चकाः पूज्याः सेव्या दिव्यक्रियापराः ।&lt;br&gt;&#xA;विरूपा विकृताश्चापि न निन्द्या ब्रह्मधामिनः ॥२७॥&#xA;आभ्यन्तरार्चकाः सर्वे न परीक्ष्याः कदाचन ।&lt;br&gt;&#xA;तन्निन्दकास्तु दुःखार्ता भवन्त्येवाऽल्पजीवनाः ॥२८॥&#xA;ब्रह्मविदस्तोषणीयाः सेवया चाऽविंशकया ।&lt;br&gt;&#xA;वर्णाश्रमविनिर्मुक्ता वर्णाश्रमसुसंस्थितैः ॥२९॥&#xA;सत्सङ्गः सर्वथा दिव्यो मोक्षदः पापनाशकः ।&lt;br&gt;&#xA;हत्यापापादिशान्त्यर्थं कर्तव्यो वै विजानता ॥4.55.३० ॥&#xA;अधुना दिव्यसत्सङ्गो विद्यते शर्करापुरे ।&lt;br&gt;&#xA;लक्ष्मीनारायणसंहितायाः पारायणात्मकः ॥३१ ॥&#xA;तत्र नारायणः साक्षात् स्वतःप्रकाशरूपधृक् ।&lt;br&gt;&#xA;श्रौतं सर्वं हि विज्ञानं श्रावयत्यद्य मोक्षदम् ॥३२॥&#xA;परं ब्रह्म परां लक्ष्मीं परं मोक्षं परं सुखम् ।&lt;br&gt;&#xA;परं धर्मं परं ज्ञानं श्रावयत्येव शाश्वतम् ॥३३॥&#xA;प्रयाम्यहं तु तत्स्थानं मोक्षलाभाय चात्मनः ।&lt;br&gt;&#xA;स लाभो न पुनर्भूमौ लोकानां सम्भविष्यति ॥३४॥&#xA;तत्र सन्तो मुनयश्च सिद्धाश्च चारणाः सुराः ।&lt;br&gt;&#xA;गन्धर्वा यतयो विद्याधराश्च किन्नरा जनाः ॥३५॥&#xA;किम्पुरुषा भूदेवाश्च महर्षयो नराः स्त्रियः ।&lt;br&gt;&#xA;ब्रह्मचर्यपरा देवा दिव्या मुक्ताः समागताः ॥३६॥&#xA;येषां तु दर्शनात् पापध्वंसो भवति सर्वथा ।&lt;br&gt;&#xA;येषां च सेवनात् सर्ववासनादग्धता भवेत् ॥३७॥&#xA;येषां प्रसादलाभेन दिव्यता दिव्यभाग्यता ।&lt;br&gt;&#xA;येषां सत्सङ्गमात्रेण मुक्तता परमा भवेत् ॥३८॥&#xA;येषां स्नेहेन सततं ब्रह्मानन्दार्जनं भवेत् ।&lt;br&gt;&#xA;येषां समाश्रयेणैव ब्रह्मधामगतिर्भवेत् ॥३९॥&#xA;ये भजन्ति सदा कृष्णनारायणपरेश्वरम् ।&lt;br&gt;&#xA;स्तुवन्ति प्रत्यहं श्रीमद्बालकृष्णं प्रभुम्पतिम् ॥4.55.४० ॥&#xA;&amp;lsquo;कृष्णनारायण कृष्णनारायण नरायण ।&lt;br&gt;&#xA;बालकृष्णाऽनादिकृष्णनारायण रमायण&amp;rsquo; ॥४१ ॥&#xA;एवं रटन्ति नित्यं तं परमेशं हि साधवः ।&lt;br&gt;&#xA;तेषां सत्सङ्गलाभेन पुरुषार्थचतुष्टयम् ॥४२॥&#xA;नमस्तेभ्यः समस्तेभ्यः साधुभ्योऽस्तु मुहुर्मुहुः ।&lt;br&gt;&#xA;नमः साधुस्वरूपाय श्रीकृष्णस्वामिने नमः ॥४३॥&#xA;नमः सर्वाधिपतये सर्वपूर्वाय चक्रिणे ।&lt;br&gt;&#xA;नमोऽवतारपूज्याय सृष्टीनां प्रभवे नमः ॥४४॥&#xA;ज्ञानानां प्रभवे तस्मै कर्मणां प्रभवे नमः ।&lt;br&gt;&#xA;ईश्वराणां प्रशास्त्रे च देवानां प्रभवे नमः ॥४५॥&#xA;ऋषीणां च ग्रहाणां च ऋक्षाणां प्रभवे नमः ।&lt;br&gt;&#xA;विद्युतां तैजसानां च मेघानां प्रभवे नमः ॥४६॥&#xA;वर्षाणां च भूधराणां नदीनां प्रभवे नमः ।&lt;br&gt;&#xA;सर्वौषधीनां भक्ष्याणां तृप्तीनां प्रभवे नमः ॥४७॥&#xA;नमो धर्मादिरूपाणां जनयित्रे परात्मने ।&lt;br&gt;&#xA;तस्मै रसानां प्रभवे रत्नानां प्रभवे नमः ॥४८॥&#xA;ऋत्वादीनां प्रभवे च वार्तानां प्रभवे नमः ।&lt;br&gt;&#xA;विश्वानां प्रभवे सर्वविद्यानां प्रभवे नमः ॥४९॥&#xA;व्रतानां प्रभवे तस्मै मन्त्राणां प्रभवे नमः ।&lt;br&gt;&#xA;सिद्धीनां प्रभवे सर्वौजसां च प्रभवे नमः ॥4.55.५० ॥&#xA;लक्ष्मीनां पतये तस्मै श्रीस्वामिने नमो नमः ।&lt;br&gt;&#xA;नमस्तस्मै वरदाय प्रजेशाय महात्मने ॥५१ ॥&#xA;अणवे महते तस्मै सर्वगाय नमो नमः ।&lt;br&gt;&#xA;नमो यज्ञस्वरूपाय नमः पूजात्मकाय च ॥५२॥&#xA;नमः शस्त्रास्त्रधाराय माधवीष्टाय ते नमः ।&lt;br&gt;&#xA;नमस्तीर्थाय देवाय वेदिशीलाय ते नमः ॥५३॥&#xA;नमो वीर्याय कामाय सदानन्दाय ते नमः ।&lt;br&gt;&#xA;नमः श्रीबालकृष्णायाऽभयदानाय ते नमः ॥५४॥&#xA;वरदाय वरेण्याय नमस्तेऽप्रतिमाय च ।&lt;br&gt;&#xA;हव्यकव्यादिरूपाय मेध्याय विष्णवे नमः ॥५५॥&#xA;पङ्क्तिपावनरूपाय नारायणाय ते नमः ।&lt;br&gt;&#xA;नमः शुद्धाय बुद्धाय सर्वनेत्राय ते नमः ॥५६ ॥&#xA;दृश्यादृश्यस्वरूपाय दम्पतीरूपिणे नमः ।&lt;br&gt;&#xA;त्यागिने च सुवर्णाय सौम्यरूपाय ते नमः ॥५७॥&#xA;नमः कान्ताय श्रीशाय वल्लभार्याय ते नमः ।&lt;br&gt;&#xA;वत्सलायोपजीव्याय मृत्युघ्नाय च ते नमः ॥५८ ॥&#xA;अप्रमेयाय बृहते कुलालाय नमो नमः ।&lt;br&gt;&#xA;रक्षोघ्नाय विषघ्नाय भक्तवेद्याय ते नमः ॥५९ ॥&#xA;निर्विशेषाय हृद्याय मोक्षदाय च ते नमः ।&lt;br&gt;&#xA;नमो गोपालबालाय कम्भराश्रीभवाय च ॥4.55.६ ० ॥&#xA;कामदाय च युवतीसेविताय नमो नमः ।&lt;br&gt;&#xA;नमो वृद्धातिवृद्धाय पुराणाय च ते नमः ॥६१ ॥&#xA;लोकधात्री त्वियं भूमिर्मूर्तिर्दिव्या हि ते मता ।&lt;br&gt;&#xA;द्यौः सर्वं मस्तकं यस्य पातालं पादसञ्ज्ञितम् ॥६२॥&#xA;सृष्टयश्चोदरे यस्य तस्मै कृष्णाय ते नमः ।&lt;br&gt;&#xA;अनादिश्रीकृष्णनारायणाय परमात्मने ॥६३॥&#xA;कुङ्कुमवापिकाक्षेत्रवासबालाय ते नमः ।&lt;br&gt;&#xA;सर्वहृत्सु निवासायाऽन्तर्यामिणे च ते नमः ॥६४॥&#xA;नारायणस्तवेनैवं ये स्तुवन्त्यात्मनां पतिम् ।&lt;br&gt;&#xA;शृण्वन्ति स्तवनं चैवं तेषां भाग्योदयो भवेत् ॥६८९॥&#xA;भजनीयो रटनीयः सेवनीयः प्रियेश्वरः ।&lt;br&gt;&#xA;सर्वकर्मसु विश्वात्मा स्नेहनीयः प्रियः पतिः ॥२६॥&#xA;प्राणपतिः पालनीयो रक्षणीयो गुहान्तरे ।&lt;br&gt;&#xA;न कदाचिन्मोचनीयः शाश्वतानन्दलिप्सुभिः ॥६७॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;इत्युक्त्वा बद्रिके साधुर्जीवनायन एकलः ॥६८॥&#xA;शर्करानगरं गन्तुं समियेष तदा जनाः ।&lt;br&gt;&#xA;नृपादयः सह यातुं सज्जाः प्रजास्तदाऽभवन् ॥६९॥&#xA;नरा नार्यो बालबाला वृद्धा युवान इत्यपि ।&lt;br&gt;&#xA;संहिताश्रवणार्थं ते सज्जा विनिर्ययुर्द्रुतम् ॥4.55.७०॥&#xA;सङ्घयात्रा चातिदीर्घा लक्षाधिमानवात्मिका ।.&lt;br&gt;&#xA;अभवच्छ्रीबद्रिके वै श्रीकृष्णलग्नमानसा ॥७१॥&#xA;कन्या साधुजीवनी सा कुमारः साधुजीवनः ।&lt;br&gt;&#xA;निर्विषादः कुमारो यो ज्येष्ठो यो नागविक्रमः ॥७२॥&#xA;युवराजः स्वयं चापि राज्ञी नारायणी सती ।&lt;br&gt;&#xA;दासी प्रभावतीदेवी घटमालाभिधाऽपरा ॥७३॥&#xA;दासा दास्यः सहस्रं च प्रजास्तु लक्षशो जनाः ।&lt;br&gt;&#xA;निर्ययुः संहितां श्रोतुं मुक्त्यर्थं च समुत्सुकाः ॥७४॥&#xA;&amp;lsquo;कृष्णनारायण कृष्णनारायण नरायण ।&lt;br&gt;&#xA;बालकृष्णाऽनादिकृष्णनारायण रमायण&amp;rsquo; ॥७५॥&#xA;नरा नार्यो वृद्धबालाः कुर्वन्तो धुन्यकीर्तनम् ।&lt;br&gt;&#xA;मार्गे यान्ति बद्रिके ते सर्वे ब्रह्मपरायणाः ॥७६॥&#xA;सिन्धुघाटं समासाद्य सस्नुस्तीर्थे पपुर्जलम् ।&lt;br&gt;&#xA;संहिताया मण्डपं ते ययुः कीर्तनघोषिणः ॥७७॥&#xA;नेमुश्च दण्डवद्वक्तारं तं स्वतःप्रकाशकम् ।&lt;br&gt;&#xA;जगृहुस्ते प्रसादस्य वारि कृष्णपदामृतम् ॥७८॥&#xA;उपदा निदधुश्चाग्रे पुपूजुः संहिताहरिम् ।&lt;br&gt;&#xA;जगृहुस्तत्र मन्त्रं च परब्रह्मसमीपतः ॥७९॥&#xA;&amp;lsquo;ओः नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;कथाश्रवणं चक्रुश्च पुपूजुर्लोमशं मुनिम् ॥4.55.८०॥&#xA;सतां सेवां सतीनां च सेवां चक्रुर्निःसंशयाः ।&lt;br&gt;&#xA;मासमेवं कथासेवां चक्रुस्तावत् समाहिताः ॥८ १॥&#xA;युद्धराजस्य पापं वै विषदानस्य यद्ध्यभूत् ।&lt;br&gt;&#xA;कन्याकुमारघातस्य समूलं तद्व्यपोहितम् ॥८२॥&#xA;अन्येषामपि पापानि प्रज्वलितानि सर्वशः ।&lt;br&gt;&#xA;विशुद्धाः पावनाः सर्वे जाता नृपप्रजादयः ॥८३॥&#xA;वासनाः श्रीकथावार्ताश्रवणाद् विलयङ्गता ।&lt;br&gt;&#xA;साधूनां सेवनाद् दिव्यभावाः सर्वेऽभवँस्तदा ॥८४॥&#xA;प्रतीक्षन्ते विरागस्था मुक्तिं श्रीपारमेश्वरीम् ।&lt;br&gt;&#xA;राजा धारणया ध्यानं लब्धवान् परमात्मनि ॥८५॥&#xA;राज्ञी चापि तथा ध्यानं लब्धवती प्रियेश्वरे ।&lt;br&gt;&#xA;दासी लब्धवती ध्यानं न्रायणे माधवीपतौ ॥८६॥&#xA;वृद्धाश्चान्ये नरा नार्यो बभूवुर्ध्यानयोगिनः ।&lt;br&gt;&#xA;फाल्गुनशुक्लैकादश्यां मुक्तीक्षका हि तत्परा ॥८७॥&#xA;आसन् गन्तुं महामुक्तिं तदा राजाऽग्रजन्मने ।&lt;br&gt;&#xA;ज्येष्ठकुमारकायैव नागविक्रमनामिने ॥८८॥&#xA;लिखित्वा समुकुटं वै राज्यधिष्ण्यं तदा ददौ ।&lt;br&gt;&#xA;कारयित्वा महायज्ञसङ्कल्पं सार्वमेधिकम् ॥८९॥&#xA;अथ कन्या कुमारौ द्वौ साध्वी साधू बभवूतुः ।&lt;br&gt;&#xA;त्यागिनौ सर्वदा शिष्यौ स्वतःप्रकाशयोगिनः ॥4.55.९०॥&#xA;अन्ये नार्यो नराश्चापि जगृहुस्त्यागिदीक्षणम् ।&lt;br&gt;&#xA;सहस्रशोऽपरे भक्तास्त्यागाश्रमं च जगृहुः ॥९१॥&#xA;शृणु बद्रीप्रिये तत्राऽऽश्चर्यं जातं परं महत् ।&lt;br&gt;&#xA;विमानानि कानकान्यागतानि व्योममार्गतः ॥९२॥&#xA;पद्मालक्ष्मीरमाराधामाणिक्यामाधवीस्त्रियः ।&lt;br&gt;&#xA;मुक्तमुक्तानिकापार्षदाश्च तिष्ठन्ति येषु वै ॥९३॥&#xA;प्रत्येके राजते कृष्णनारायणोऽपि सुन्दरः ।&lt;br&gt;&#xA;तदा व्योम ब्रह्मधामतुल्यं तैस्तु व्यजायत ॥९४॥&#xA;कृत्वा कृष्णो दिव्यदेहान् नेतुं योग्यान्निजाश्रितान् ।&lt;br&gt;&#xA;विमानेषु स्थापयित्वा सहस्राधिकमानवान् ॥९५॥&#xA;ययौ धामाऽक्षरं नैजं पश्यतां सर्वदेहिनाम् ।&lt;br&gt;&#xA;एकं वापि न वै वर्ष्म तदाऽभूच्छवरूपकम् ॥९६॥&#xA;भौतिका अपि देहास्ते दिवरूपास्तदाऽभवन् ।&lt;br&gt;&#xA;तैरेव वर्ष्मभिः सर्वे ययुर्विमानसंस्थिताः ॥९७॥&#xA;अहो लीला हरेर्बद्रि ह्यगम्या तर्कवर्जिता ।&lt;br&gt;&#xA;मायां कुर्यान्निजं धाम तदा का वार्तिकाऽपरा ॥९८॥&#xA;अथाऽन्ये ये नरा नार्यो बालाश्च बालिकाश्च वै ।&lt;br&gt;&#xA;त्यागाश्रमे स्थिताः सर्वे तदन्ये तु गृहाश्रमाः ॥९९॥&#xA;ययुर्नैजान् शुभान् देशान् युद्धराज्यनिवासिनः ।&lt;br&gt;&#xA;एवं बद्रीप्रिये तत्र चमत्कारोऽभवन्महान् ॥4.55.१ ००॥&#xA;नागविक्रमराजाऽपि ददौ दानान्यनेकशः ।&lt;br&gt;&#xA;भोजनानि विचित्राणि भूषाम्बराणि वै तदा ॥१० १॥&#xA;कृत्वा श्रीसहितापूजां नत्वा गुरुमृषिं तथा ।&lt;br&gt;&#xA;सतो नत्वाऽऽज्ञया राज्यं निजं समाययौ सुखम् ॥१०२॥&#xA;कन्याघ्नस्य कृता मुक्तिः शरणे पतितस्य वै ।&lt;br&gt;&#xA;साधोः सेवारतस्यापि कुमारघ्नस्य बद्रिके ॥१ ०३॥&#xA;अनादिश्रीकृष्णनारायणेन परमात्मना ।&lt;br&gt;&#xA;दयालुना कृता मुक्तिर्मुनिना जीवनेन च ॥१०४॥&#xA;पठनाच्छ्रवणादस्य स्मरणाच्चिन्तनादपि ।&lt;br&gt;&#xA;गुणग्राहाद् भुक्तिमुक्ती भवेतां नात्र संशयः ॥१ ०५॥&#xA;इतिश्रीलक्ष्मीनारायणीयसंहितायां चतुर्थे तिष्यसन्ताने श्रीजीवनायनेन युद्धराजेन च समं राष्ट्रीयप्रजादीनां संहितास्थानगमनं कथाश्रवणं, युद्धराजादीनां मोक्षणम्, कन्यकादीनां त्यागित्वम्, इतरेषां युवराजेन समं राष्ट्रं प्रत्यागमनमित्यादिनिरूपणनामा पञ्चपञ्चाशत्तमोऽध्यायः ॥५५ ॥&lt;/p&gt;</description>
    </item>
    <item>
      <title>०५६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/056/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/056/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथामन्यां सुपावनीम् ।&lt;br&gt;&#xA;शर्करानगरे तत्र त्वेकाऽऽसीत् कुट्टनी सखी ॥१ ॥&#xA;वाराङ्गनानां मैत्र्याढ्या व्यवायिनां नियोजिनी ।&lt;br&gt;&#xA;योषितां युवतीनां कन्यकानां शौलनाशिनी ॥२ ॥&#xA;नाम्ना साऽनङ्गवल्लीति या सा निर्धना ह्यति ।&lt;br&gt;&#xA;व्यवाययोगलब्धेन निर्वाहं प्रकरोति सा ॥३ ॥&#xA;पापिनी पापरूपा सा जानाति ह्यौषधान्यपि ।&lt;br&gt;&#xA;ज्वरनाशकरं चौष्ण्यनाशकृद् रोगनाशकृत् ॥४ ॥&#xA;गुप्तेन्द्रियादिरोगाणां त्वौषधं वेत्ति सा सखी ।&lt;br&gt;&#xA;गर्भस्रावौषधं भ्रूणघातौषधं च वेत्यपि ॥५ ॥&#xA;अत एव व्यवायादौ निर्भया योगदायिनी ।&lt;br&gt;&#xA;पापज्ञानविहीनाऽऽसीज्जडा कामातिकामिनी ॥६ ॥&#xA;स्वयं दुष्टा परा दुष्टाः सम्पादयति कर्मणा ।&lt;br&gt;&#xA;एवं तया तु बह्वीनामधवानां समुद्भवाः ॥७ ॥&#xA;गर्भा निपातिता बीजनाशाश्चापि कृता मुहुः ।&lt;br&gt;&#xA;पक्वबाला जन्मयोग्या औषधैर्मारिता ह्यपि ॥८ ॥&#xA;एवं सा बालहत्याऽघा शुश्राव संहिताकथाम् ।&lt;br&gt;&#xA;तया ज्ञातवती पापं बालहत्यादिजं महत् ॥९ ॥&#xA;दुःखं ज्ञानवती चापि याम्यजं दुःसहं सखी ।&lt;br&gt;&#xA;स्वस्या अपि प्रतिगर्भं पतनं दण्डमुल्बणम् ॥4.56.१०॥&#xA;ज्ञात्वा शुशोच बहुधा पापान्न्यवर्तताऽपि सा ।&lt;br&gt;&#xA;प्रायश्चित्तस्य जिज्ञासां चकार सद्गुरोस्ततः ॥१ १॥&#xA;एकदा श्रीलोमशाऽग्रे निवेदयितुं सा ययौ ।&lt;br&gt;&#xA;कथान्ते लोमशं गत्वा पूजयित्वा तु दीनवत् ॥१२॥&#xA;कृत्वा तु दण्डवद्योग्यं जग्राह चरणौ मुनेः ।&lt;br&gt;&#xA;पादप्रक्षालनं कृत्वा लोमशस्य महात्मनः ॥१ ३॥&#xA;पपौ पादामृतं सर्वं शिरो धृत्वा तु पादयोः ।&lt;br&gt;&#xA;जगाद कृत्य पापादि सर्वं कपटवर्जितम् ॥१४॥&#xA;कृपालुलोमशः श्रुत्वा ब्रह्मकूर्चव्रतं ददौ ।&lt;br&gt;&#xA;पलाशपत्रप्रभृतिक्वाथं च पञ्चगव्यकम् ॥१५॥&#xA;पातुमाज्ञां ददौ तस्यै सा चकार यथोदितम् ।&lt;br&gt;&#xA;मासान्ते सा शुद्धदेहा मन्त्रं जग्राह लोमशात् ॥१६॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;&amp;lsquo;कृष्णनारायण कृष्णनारायण नरायण ॥१७॥&#xA;बालकृष्णाऽनादिकृष्णनारायण रमायण&amp;rsquo; ।&lt;br&gt;&#xA;मन्त्रमेवं भजनं च जग्राह लोमशान्मुनेः ॥१८॥&#xA;मालाशतं कृष्णनारायेणनाम्नाऽप्यवर्तयत् ।&lt;br&gt;&#xA;नित्यं स्नात्वा सिन्धुनद्या जले पाति पदामृतम् ॥१९॥&#xA;नित्यं कृष्णप्रसादं च भक्षयत्येव भावतः ।&lt;br&gt;&#xA;साधूनां पात्रशेषं च भक्षयत्यपि पावनम् ॥4.56.२०॥&#xA;साधुवासेषु नित्यं सा मार्जनं पात्रमञ्जनम् ।&lt;br&gt;&#xA;करोति सेवनं गत्वा गात्रसंवाहनं सताम् ॥२१ ॥&#xA;धूलिभिर्मार्जिताभिश्चोद्धूलनं निजवर्ष्मणि ।&lt;br&gt;&#xA;करोति भावतोऽनङ्गवल्लिका पापनुत्तये ॥२२॥&#xA;धुन्यं च कीर्तनं नित्यं करोति सदसि स्थिता ।&lt;br&gt;&#xA;ददाति फलपुष्पादि संहितावाचकाय च ॥२३॥&#xA;श्रीकृष्णाय सतीसद्भ्यो लोमशाय महात्मने ।&lt;br&gt;&#xA;धनं तु ढब्बुकमात्रं नित्य ददाति चक्रिणे ॥२४॥&#xA;अक्षतानां नित्यमुष्टिं वाचकाय ददाति सा ।&lt;br&gt;&#xA;एवं कृतवती नित्यं भक्त्या साऽनङ्गवल्लिका ॥२५॥&#xA;कथां शुश्राव बहुधा सर्वपापविशोधिनीम् ।&lt;br&gt;&#xA;सर्वाऽज्ञानहरां दीर्घतमोघ्नीं ज्ञानदायिनीम् ॥२६॥&#xA;मासश्चास्या व्यतीयाय कथासेवादिकर्मभिः ।&lt;br&gt;&#xA;सा ददर्श ततः स्वप्ने प्रभुं कृष्णं समागतम् ॥२७॥&#xA;स्पृशन्तं स्वां हसन्तं स्वां हासयन्तं श्रियः पतिम् ।&lt;br&gt;&#xA;वदन्तं स्वां विशुद्धाऽसि नयन्तं स्वां निजं प्रति ॥२८॥&#xA;क्षणमेवं प्रदर्श्यैव भगवान् माधवीपतिः ।&lt;br&gt;&#xA;अदृश्यतां ययौ साऽपि जजागार समुत्सुका ॥२९॥&#xA;उत्थाय सहसा ब्राह्मे मुहूर्ते तु निजालये ।&lt;br&gt;&#xA;तूर्णं सा परितः कृष्णं मार्गयामास भामिनी ॥4.56.३०॥&#xA;प्रेमविह्वलतां प्राप्ता यदा लब्धवती न तम् ।&lt;br&gt;&#xA;तदा मुग्धा द्रुतं स्नात्वा पूजां कृत्वा परात्मनः ॥३१ ॥&#xA;ययौ तूर्णं संहितायाः पूजार्थं कुङ्कुमाऽक्षतैः ।&lt;br&gt;&#xA;ब्राह्मे मुहूर्ते नारीणां प्रवाहस्तुमुलः प्रगे ॥३२॥&#xA;सततं संहितायास्तु पूजने वर्तते सदा ।&lt;br&gt;&#xA;तन्मध्ये सा गता शीघ्रं ध्यात्वा स्वाप्नं प्रियं प्रभुम् ॥३३॥&#xA;पूजयित्वा ततस्तूर्णं समुत्सुका तु लोमशम् ।&lt;br&gt;&#xA;गत्वा जगाद सर्वं तत् प्रसन्नमानसा सखी ॥३४॥&#xA;श्रुत्वा श्रीलोमशः प्राह शुद्धा त्वं भक्तियोगिनी ।&lt;br&gt;&#xA;कृष्णप्रसन्नतां प्राप्ता वर्तसेऽद्य रमा यथा ॥३५॥&#xA;भव सज्जा धाम गन्तुं मोक्षो तेऽत्र भविष्यति ।&lt;br&gt;&#xA;सर्वं पापं गतं तेऽद्य कृष्णो यद्गोचरोऽभवत् ॥३६॥&#xA;ततः सापि जगादैनं गुरुं श्रीबद्रिके द्रुतम् ।&lt;br&gt;&#xA;सज्जाऽस्मि किन्तु भगवन्नास्ते मे हृदि चिन्तनम् ॥३७॥&#xA;मम योगेन या नार्यो युवत्यो धववर्जिताः ।&lt;br&gt;&#xA;गर्भपातादिदोषाढ्या भ्रूणूहत्यान्वितास्तथा ॥३८॥&#xA;तासां कल्याणमिच्छामि पापनाशनपूर्वकम् ।&lt;br&gt;&#xA;कृपा तेऽस्ति तथा चाज्ञा कृपालोस्ते गुरोरिह ॥३९॥&#xA;ताः सर्वास्त्वच्छरणं चानयामीह प्रमुक्तये ।&lt;br&gt;&#xA;विना नारायणं कृष्णं विना च सद्गुरुं क्वचित् ॥4.56.४० ॥&#xA;पापानां नैव निस्तारो योषितां स्यात् कदाचन ।&lt;br&gt;&#xA;विना वैष्णवभक्तानां शरणं नैव रक्षणम् ॥४१ ॥&#xA;विना श्रीकृष्णभक्तानां सेवनं नाऽघमर्षणम् ।&lt;br&gt;&#xA;विना सतां प्रसादं न पापिनां वासनाक्षयः ॥४२॥&#xA;विना चेतनतीर्थं न पापात्मनां विशोधनम् ।&lt;br&gt;&#xA;नारीणां दुर्लभा शुद्धिर्गुरो लोकेऽत्र मायिके ॥४३ ॥&#xA;कामक्षेत्रे तु निष्कामिसतां सेवा हि शुद्धिदा ।&lt;br&gt;&#xA;या नारी वाञ्छति शुद्धिं मुक्तिं ब्राह्मीं परं पदम् ॥४४॥&#xA;तया सेव्या हरेः सन्तो निष्कामाः कृष्णमूर्तयः ।&lt;br&gt;&#xA;सतां प्रसेवया कामक्रोधलोभादिनाशनम् ॥४५॥&#xA;वासनानां विनाशश्च भवेन्मे वै यथाऽभवत् ।&lt;br&gt;&#xA;तस्माद् गुरो समिच्छामि मत्सखीनां विशोधनम् ॥४६॥&#xA;प्राप्ते कृष्णे गुरौ दिव्ये त्वात्ममोक्षः पुरो मतः ।&lt;br&gt;&#xA;कृष्णगुर्वोः कृपया तु चात्मीयानां मतोऽपि सः ॥४७॥&#xA;आत्मनस्तारणे पुण्यं ततोऽयुतं परस्य तु ।&lt;br&gt;&#xA;योषितां तारणे तत्र पुण्यं कोटिगुणं मतम् ॥४८॥&#xA;अनाथानां तारणे तु ब्रह्माण्डोद्धारजं हि तत् ।&lt;br&gt;&#xA;अनाथा योषितो यास्ता मत्पाशे पतिता गुरो ॥४९॥&#xA;यावत्तासां तु नोद्धारस्तावन्मे नरकं भवेत् ।&lt;br&gt;&#xA;पातितस्योदयं कृत्वा क्षन्त्वाऽपराधमस्य च ॥4.56.५० ॥&#xA;निर्ऋणं तु निजं कृत्वा ततो गम्यं दिवं सुखम् ।&lt;br&gt;&#xA;इत्येवं मे गुरो चास्ते मतिर्नारीप्रमोक्षिणा ॥५१ ॥&#xA;ताः सर्वास्तमसि स्थाप्य कथं मे मोक्षणं भवेत् ।&lt;br&gt;&#xA;सखीत्वं तु तदेवाऽत्र समलाभो यदात्मनोः ॥५ २ ॥&#xA;स्वार्थमात्रस्तु लाभादिर्नरकं कपटान्वितम् ।&lt;br&gt;&#xA;तन्मया सर्वथा तासां कर्तव्यं मोक्षणं प्रभो ॥५ ३॥&#xA;पुनः क्षणो दिव्यगतिर्नागमिष्यति सद्गुरो ।&lt;br&gt;&#xA;इत्युक्त्वा सा विरराम बद्रिकेऽनङ्गवल्लरी ॥५४॥&#xA;लोमशोऽपि शुभं मत्वा कृपया तां जगाद ह ।&lt;br&gt;&#xA;योग्यं वदसि कल्याणि श्रेष्ठं विचार्यते त्वया ॥५५ ॥&#xA;स्वार्थस्य साधकः प्राणी नारकी नात्र संशयः ।&lt;br&gt;&#xA;स एव काकः सर्पश्च सूकरः स्वार्थसाधकः ॥५ ६ ॥&#xA;त्वं परार्थपरा साध्वी द्वयोः कल्याणकारिणी ।&lt;br&gt;&#xA;परकल्याणकर्त्र्यास्तु स्वं कल्याणं प्रजायते ॥५७॥&#xA;अवश्यं परलोकाँस्त्वं जिताऽसि चोपकारिणी ।&lt;br&gt;&#xA;यथेष्टं वर्तमाना या चापि पापातिपापिनी ॥५८॥&#xA;परोपकारधर्मा चेत् स्वर्गं विन्दति सा सती ।&lt;br&gt;&#xA;परोपकारः पुण्यार्थः परपीडा तु पापदा ॥५९॥&#xA;परपीडानाशयित्री मुच्यते दुःखबन्धनात् ।&lt;br&gt;&#xA;परेषां सुखदो लोकः स्वर्गे लोके महीयते ॥4.56.६०॥&#xA;अवश्यं चानङ्गवल्लि! समानय सखीजनान् ।&lt;br&gt;&#xA;ताभ्यो मन्त्रं प्रदास्येऽत्र दास्ये नामजपं तथा ॥६१॥&#xA;व्रतं दास्ये ब्रह्मकूर्चं करिष्ये पापनाशनम् ।&lt;br&gt;&#xA;पावनास्ताः करिष्येऽहं मोक्षभागा विशुद्धिगाः ॥६२॥&#xA;इत्येवं बद्रिके सोक्ता लोमशेन महर्षिणा ।&lt;br&gt;&#xA;शर्करानगरं तूर्णं गत्वा यत्र च यत्र च ॥६३॥&#xA;युवत्यो धवहीनाश्च व्यवायव्यवसायिकाः ।&lt;br&gt;&#xA;गर्भपातभ्रूणहत्यादोषवत्योऽभवन् पुरे ॥६४॥&#xA;अनङ्गवल्लीसङ्गिन्यस्तास्ताः साऽनङ्गवल्लरी ।&lt;br&gt;&#xA;बोधयामास पापानां नुत्तये श्रेयसे तथा ॥६५॥&#xA;ताश्च विश्वासमापन्ना अनङ्गवल्लिकायुताः ।&lt;br&gt;&#xA;स्नात्वा पूजोपसामग्रीर्नीत्वा गुर्वग्रमागताः ॥६६॥&#xA;युवत्यस्ताः शतं बद्रि विधवा गर्भपातिकाः ।&lt;br&gt;&#xA;कन्यकाश्च शतं गर्भहन्त्र्योऽपि यौवनान्विताः ॥६७॥&#xA;आगताः श्रीलोमशाग्रे पापभयेन शोकिताः ।&lt;br&gt;&#xA;सलज्जा स्वसखीवाक्यविश्वस्ता आययुर्मुनिम् ॥६८॥&#xA;पादजलं पपुः सर्वा लोमशस्य ततः कथाम् ।&lt;br&gt;&#xA;शुश्रुवुस्तास्ततो ब्रह्मकूर्चं व्रत च जगृहुः ॥६९॥&#xA;पूजां ताः संहितायाश्च प्रचक्रुर्वाचकस्य वै ।&lt;br&gt;&#xA;प्रदक्षिणं स्तुतिं चक्रुः क्षमां ययाचिरे ततः ॥4.56.७०॥&#xA;मन्त्रं जगृहुर्मुनितो नामधुन्यं प्रजगृहुः ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥७१ ॥&#xA;&amp;lsquo;कृष्णनारायण कृष्णनारायण नरायण ।&lt;br&gt;&#xA;बालकृष्णाऽनादिकृष्णनारायण रमायण ॥७२॥&#xA;एवं मन्त्रं च भजनं प्राप्य तथा समाचरन् ।&lt;br&gt;&#xA;स्नात्वा तीर्थे सदा ताश्च शुश्रुवुः संहिताकथाम् ॥७३॥&#xA;एवं तासु समस्तासु वर्तमानासु बद्रिके ।&lt;br&gt;&#xA;पूतासु जायमानासु सतां सेवापरासु च ॥७४॥&#xA;आज्ञापरासु सर्वासु लोमशस्य प्रसन्नता ।&lt;br&gt;&#xA;अभवल्लोमशस्ताभ्यो ददौ कृष्णप्रसादजम् ॥७५॥&#xA;स्वभुक्तं फलमेवाऽपि मिष्टान्नं निजपात्रजम् ।&lt;br&gt;&#xA;साधुप्रसादमासाद्य बुभुजिरेऽतिभावतः ॥७६॥&#xA;तावत्तासां शरीरेभ्यः कृष्णाः काका विनिर्ययुः ।&lt;br&gt;&#xA;सर्वे ते गर्भहत्याख्या भ्रणूहत्यास्तथाऽभवन् ॥७७॥&#xA;उड्डीयोड्डीय चाकाशे निपेतुः सिन्धुसागरे ।&lt;br&gt;&#xA;विनाशं सहसा प्रापुः काकात्मकान्यघानि वै ॥७८॥&#xA;स्त्रियस्ताः शुद्धतां प्राप्ता भजन्ति स्म नरायणम् ।&lt;br&gt;&#xA;पारायणं भावभिन्नाः शृण्वन्त्वेकाग्रमानसाः ॥७९॥&#xA;तावदनगवल्लीं तु नेतुं कृष्णः समाययौ ।&lt;br&gt;&#xA;फाल्गुनस्य तु पूर्णायां तिथौ कृष्णनरायणः ॥4.56.८०॥&#xA;विमानेनाऽऽस्थितो भूमावनङ्गवल्लिकापुरः ।&lt;br&gt;&#xA;प्राह तां तु समागन्तुं मोक्षार्थं तु विमानके ॥८१॥&#xA;तावत् सा दयया प्राह कृष्णनारायणप्रभो ।&lt;br&gt;&#xA;द्वे शते मम सङ्गिन्यश्चैताः स्त्रियोऽघभाजनाः ॥८२॥&#xA;कथालोमशयोगेन निष्पापा यदि सन्ति चेत् ।&lt;br&gt;&#xA;नेतव्यास्तास्तव धामाऽक्षरं दिव्या विधाय ताः ॥८३॥&#xA;नान्यथाऽहं कृष्णकान्त मोक्षमिच्छामि चैकला ।&lt;br&gt;&#xA;उद्धर ताः समस्ता वै ततश्चोद्धर मामपि ॥८४॥&#xA;श्रुत्वा चातिप्रसन्नोऽभूद् बालकृष्णः प्रभेश्वरः ।&lt;br&gt;&#xA;कृपालुर्भगवानाहाऽनङ्गवल्लि शुभं तव ॥८५॥&#xA;याः सर्वा विधवास्तास्तु नेष्ये मेऽक्षरमुत्तमम् ।&lt;br&gt;&#xA;त्वया साकं विमानेन करिष्ये कमलासमाः ॥८६॥&#xA;यास्तु सन्ति कन्यका वै तासां मोक्षोऽधुना नहि ।&lt;br&gt;&#xA;ताः सर्वाः स्वजनकस्य गृहे वसन्तु निर्भयाः ॥८७॥&#xA;पूता निष्पापदेहास्ताः कृपया भालिता मया ।&lt;br&gt;&#xA;विवाह्य ताश्च गार्हस्थ्यमनुभूय ततः परम् ॥८८॥&#xA;आयुषोऽन्ते मम धाम चायास्यन्ति न संशयः ।&lt;br&gt;&#xA;इत्युक्त्वा श्रीकृष्णनारायणः पस्पर्श पाणिना ॥८९॥&#xA;सर्वास्तास्तत्र तत्काले संहिताश्रवणाऽऽस्थिताः ।&lt;br&gt;&#xA;पावयित्वा समस्तास्ता विधवास्तु शतं तदा ॥4.56.९०॥&#xA;दिव्यदेहा विधायैव विमाने स्वेऽध्यरोहयत् ।&lt;br&gt;&#xA;कन्यकास्तु समाज्ञाप्य स्थातुं पितृगृहे तदा ॥९१ ॥&#xA;विमानेन ययौ कृष्णो धामाक्षरं निजं महत् ।&lt;br&gt;&#xA;सर्वेषां पश्यतां बद्रि साऽनङ्गवल्लिका ह्यपि ॥९२॥&#xA;दिव्यदेहाऽभवत्तूर्णं दिव्या दिव्यविभूषिता ।&lt;br&gt;&#xA;विमानं समधिरुह्य ययौ धामाऽक्षरं हरेः ॥९३॥&#xA;जयकारो महानासीत् पुष्पवृष्टिरभूत्तदा ।&lt;br&gt;&#xA;अधमोद्धारके कृष्णे माहात्म्यमतुलं ह्यभूत् ॥९४॥&#xA;बद्रिके गर्भघातिन्यः कथाश्रवणमात्रतः ।&lt;br&gt;&#xA;पूततां ता गताः सर्वा गुरोर्बलात्प्रमोचिताः ॥९५॥&#xA;अहो बलं गुरोः श्रेष्ठतमं श्रीभगवानपि ।&lt;br&gt;&#xA;यदग्रे निर्बलो भूत्वा करोति सद्गुरोर्वचः ॥९६॥&#xA;वीक्ष्य श्रुत्वा तु माहात्म्यं व्यवायदोषनाशकम् ।&lt;br&gt;&#xA;अन्या अपि तदा नार्यः कृष्णाश्रयं व्यधुर्मुदा ॥९७॥&#xA;स्वदोषान् क्षपयामासुरनन्यभक्तितत्पराः ।&lt;br&gt;&#xA;मन्त्रं ता रटयामासुर्नामकीर्तनमाव्यधुः ॥९८॥&#xA;सतां सेवां प्रचक्रुश्च दानपुण्यं प्रचक्रिरे ।&lt;br&gt;&#xA;प्रपत्तिं जगृहुश्चापि पवित्रत्वं प्रपेदिरे ॥९९॥&#xA;दिव्यभावाः शीलपरा धर्मदार्ढ्यास्ततोऽभवन ।&lt;br&gt;&#xA;अनादिश्रीकृष्णनारायणभक्तियुताः सदा ॥4.56.१० ०॥&#xA;एवं श्रीबद्रिके देवि प्रभुःकृष्णो हरिः स्वयम् ।&lt;br&gt;&#xA;चकार मोक्षणं तासां प्राप्तकाले दयानिधिः ॥१० १॥&#xA;पठनाच्छ्रवणादस्य स्मरणाच्चिन्तनादपि ।&lt;br&gt;&#xA;गुणग्राहाद् वर्तनाच्च स्वर्गो मोक्षो भवेद् ध्रुवः ॥१०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने शर्करापुरवासिन्याः व्यवायकारयित्र्या गर्भ्रभ्रूणबालघातिन्या अनङ्गवल्लर्याः तत्सखीशतद्वयस्यापि च संहिताश्रवणादिना मन्त्रव्रतसेवाभिश्च पापनिर्मुक्तिर्मोक्षणं चेत्यादिनिरूपणनामा षट्पञ्चाशत्तमोऽध्यायः ॥५६ ॥&lt;/p&gt;</description>
    </item>
    <item>
      <title>०५७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/057/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/057/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रिप्रिये देवि कथां षण्ढव्रजस्य तु ।&lt;br&gt;&#xA;षण्ढव्रजाभिधः षण्ढोऽभवच्छ्रीशर्करापुरे ॥१ ॥&#xA;शतषण्ढगुरुः सोऽयं बहुचराप्तदीक्षणः ।&lt;br&gt;&#xA;नारीवेषधरो नैव स्त्रीलिङ्गो न पुल्लिङ्गकः ॥२ ॥&#xA;कामधातुविहीनोऽपि वासनाकामसम्भृतः ।&lt;br&gt;&#xA;वर्तते दीक्षितः षण्ढो षाण्ढीदीक्षान्वितः सदा ॥३ ॥&#xA;भिक्षया जौवनं नैजं राजवृत्त्या तु सर्वथा ।&lt;br&gt;&#xA;तथाऽन्यक्लिष्टवृत्त्याऽपि निर्वहत्येव सर्वदा ॥४ ॥&#xA;माहात्म्यं तैः श्रुतं तत्र कथाया मोक्षदं शुभम् ।&lt;br&gt;&#xA;जनेभ्यो मानवेभ्यश्च सर्वपापविनाशकम् ॥५ ॥&#xA;पुनर्जन्माऽदर्शनं च कथाश्रवणतो भवेत् ।&lt;br&gt;&#xA;पूर्वपापानि सर्वाणि नश्यन्त्येव न संशयः ॥६ ॥&#xA;भस्मीभवन्ति चान्यानि ह्येतज्जन्मार्जितान्यपि ।&lt;br&gt;&#xA;अपि मानवजन्मा यः कथां नैव शृणोति च ॥७ ॥&#xA;आत्ममोक्षं नाऽऽर्जयति स षण्ढः पशुरेव सः ।&lt;br&gt;&#xA;अपि राजा धनी श्रेष्ठी प्रजापालः प्रजाग्रगः ॥८ ॥&#xA;तथाप्यात्मकृते मोक्षं कुर्यान्न स तु गोखरः ।&lt;br&gt;&#xA;अपि षण्ढः पशुः पक्षी नारी प्रमत्त इत्यपि ॥९ ॥&#xA;आत्मश्रेयःकरः श्रेष्ठः श्वपचोऽपि शठोऽपि च ।&lt;br&gt;&#xA;मोक्षः साध्यः परंश्रेयः पुरुषार्थः परः स वै ॥4.57.१०॥&#xA;साधनेषु समस्तेषु सत्सु सत्सु स्थितेषु च ।&lt;br&gt;&#xA;मोक्षो न साधितो येन स कीटः सूकरोऽपि सः ॥११ ॥&#xA;धर्मार्थकाममोक्षा वै पुरुषार्था भवन्ति हि ।&lt;br&gt;&#xA;धर्ममर्थं च कामं च प्रपाल्याऽपि यथोचितान् ॥१२॥&#xA;अन्ते त्यक्त्वा बन्धकृतो मोक्षमिच्छन्ति मानवाः ।&lt;br&gt;&#xA;महर्षयः पूर्वजास्ते तथा कुर्वन्ति नान्यथा ॥१ ३॥&#xA;अन्येऽपि चात्मवेत्तारः प्रवर्तन्ते क्रमात्तथा ।&lt;br&gt;&#xA;सन्यासिनस्तु ताँस्त्यक्त्वा मोक्षमिच्छन्ति साधवः ॥१४॥&#xA;राजानोऽपि वनं प्राप्य कामं दग्ध्वा तपःपराः ।&lt;br&gt;&#xA;निष्कामाः सम्प्रजायन्ते मोक्षं प्रयान्ति वै ततः ॥१५॥&#xA;धातुर्दोषमयश्चास्ते वासनानां प्रवर्तकः ।&lt;br&gt;&#xA;स चेन्नैव भवत्येव देहे सा तु कृपा प्रभोः ॥१६॥&#xA;एवं मत्वा हरिं श्रित्वा साधुं नत्वा प्रमोक्षणम् ।&lt;br&gt;&#xA;प्रसेव्य सत्पुरुषाँश्च गुरुं भक्त्या प्रसाद्य च ॥१७॥&#xA;अर्पयित्वा समस्तं स्वं चात्मानं गुरवेऽपि च ।&lt;br&gt;&#xA;कृत्वा मायापाशहीनं निर्मलं वासनोज्झितम् ॥१८॥&#xA;दिव्यभावं दिव्यदृष्टिं दिव्यं कृत्वा समस्तकम् ।&lt;br&gt;&#xA;कृष्णविमानमारुह्य गन्तव्यं परमं पदम् ॥१ ९॥&#xA;दासो भूत्वा हरेर्दासी वैकुण्ठे कृष्णवर्तिनी ।&lt;br&gt;&#xA;गोलोके चाऽमृते चाव्याकृते ब्रह्मनिवासने ॥4.57.२०॥&#xA;श्रीपुरे भगवद्धाम्नि त्वास्वादयेद्धरेः रसम् ।&lt;br&gt;&#xA;अश्नुवीत सदा कृष्णनारायणप्रसादकम् ॥२१ ॥&#xA;स एवं प्राप्तकैवल्यो नरो वा योषिदेव वा ।&lt;br&gt;&#xA;षण्ढो वा तिर्यगेवापि स एव पुरुषो मतः ॥२२॥&#xA;पुरुषार्थो महान् मोक्षो यस्तेन प्रसाधितः ।&lt;br&gt;&#xA;अर्थवान् पुरुषो लोके पुरुषस्याऽर्थ इत्यपि ॥२३॥&#xA;मिथो वै वर्तते संसर्गस्तयोः सार्थकः सदा ।&lt;br&gt;&#xA;एवं नैव विजानाति पुमर्थान्न तनोत्यपि ॥२४॥&#xA;वृथा पुरुषगर्वाढ्यः षण्ढः स नैव संशयः ।&lt;br&gt;&#xA;षण्ढता सा सदा त्याज्या मायया निर्मिता पुरा ॥२५॥&#xA;जीवानां मोक्षमार्गाद्वै पातिनी चात्मघातिनी ।&lt;br&gt;&#xA;सेव्याः सन्तः कथाः श्रव्याः प्राप्तव्यः श्रीपतीश्वरः ॥२६॥&#xA;परिहार्यं पुनर्जन्म षण्ढाख्यं तरुषण्डवत् ।&lt;br&gt;&#xA;पुत्रपौत्रादिसम्पन्नो यदि मोक्षं प्रविन्दति ॥२७॥&#xA;वृक्षषण्डस्वरूपः सः साण्डोऽपि षण्ढ एव सः ।&lt;br&gt;&#xA;विचार्येत्थं बद्रिके ते षण्ढा गुरुसमन्विताः ॥२८॥&#xA;षण्ढव्रजं पुरस्कृत्य कल्याणार्थमुपस्थिताः ।&lt;br&gt;&#xA;आययुः श्रीकथास्थानं भक्तिभावसमन्विताः ॥२९॥&#xA;उपदाश्च करे कृत्वा पूजोपसाधनान्यपि ।&lt;br&gt;&#xA;कृतस्नाना शुद्धिमन्तो भजन्तः कृष्णमुत्तमम् ॥4.57.३०॥&#xA;कीर्तयन्तः स्वामिकृष्णमाधवीश्रीनरायण ।&lt;br&gt;&#xA;नारीश्वरनरावासबहुचराधिषायण ॥३१ ॥&#xA;एवं सतालिकं गीतं गायन्तस्ते कथास्थलम् ।&lt;br&gt;&#xA;ययुः षण्ढाः समस्ता वै दूरान्नेमुर्हि मण्डपम् ॥३२॥&#xA;वर्तुलं ते तदा क्लृप्त्वा रासलीलां प्रचक्रिरे ।&lt;br&gt;&#xA;रासं सतालकं सर्वे नारीवेषधरास्तथा ॥३३॥&#xA;सकूर्दनं सगीतं च सभ्रमणं प्रचक्रिरे ।&lt;br&gt;&#xA;सवाद्यं सविलासं च सुनर्माख्यं प्रचक्रिरे ॥३४॥&#xA;एकः कृष्णोऽभवन्मध्ये वंशीधरो नरायणः ।&lt;br&gt;&#xA;अन्याः सर्वा योषितश्च गोपिका रासमुत्तमम् ॥३५॥&#xA;वर्तुलस्थाश्च खेलादि दर्शयन्त्यो व्यधुः शुभम् ।&lt;br&gt;&#xA;सभ्या रासं तु षण्ढानां वीक्ष्याऽऽश्चर्यं परं गताः ॥३६॥&#xA;ऋषयो मुनयश्चापि प्रजा राजा नराः स्त्रियः ।&lt;br&gt;&#xA;प्रसन्नाश्चाऽभवँस्तत्र फाल्गुनस्य सिते दले ॥३७॥&#xA;पूर्णिमायां तदा सायं कथान्ते सर्ववैष्णवाः ।&lt;br&gt;&#xA;प्रसन्नो लोमशो जातः स्वतःप्रकाशकोऽपि च ॥३८॥&#xA;षण्ढास्ते लोमशं नत्वा नत्वा श्रीसंहितां तथा ।&lt;br&gt;&#xA;ब्रह्मप्रकाशं नत्वा च पूजां चक्रुस्तदोत्तमाम् ॥३९॥&#xA;हारान् हैमान् रत्ननद्धान् शुभवेषान् ददुस्तदा ।&lt;br&gt;&#xA;स्वर्णरूप्यादिमुद्राश्च वस्त्रपात्रादि सन्ददुः ॥4.57.४०॥&#xA;कुङ्कुमाक्षतपुष्पाद्यैः पुपूजुः संहितां तथा ।&lt;br&gt;&#xA;व्यासं च लोमशं चापि पुपूजुस्ते नपुंसकाः ॥४१॥&#xA;आरार्त्रिकं प्रचक्रुश्च तालीवादनपूर्वकम् ।&lt;br&gt;&#xA;मृदङ्गकांस्यवाद्याढ्यं घुर्घुरानृत्यशोभितम् ॥४२॥&#xA;नैवेद्यं च न्यधुः श्रेष्ठं पक्वान्नानि फलानि च ।&lt;br&gt;&#xA;ब्रह्मप्रकाशव्यासेन हरये तत्समर्पितम् ॥४३॥&#xA;प्रसादश्च सलिलं च तथा ताम्बूलकान्यपि ।&lt;br&gt;&#xA;तेभ्यो भक्ष्यार्थमेवाऽपि दत्तानि पावनानि वै ॥४४॥&#xA;ते षण्ढाः प्राप्य रसिकं प्रसादं च जलामृतम् ।&lt;br&gt;&#xA;फलं च भक्षयामासुः पपुः पादामृतं तथा ॥४५॥&#xA;ततस्ते प्रार्थयामासुर्लोमशं पावनं मुनिम् ।&lt;br&gt;&#xA;षण्ढतापापनाशार्थं षण्ढताजन्मनुत्तये ॥४६॥&#xA;षण्ढताया निवृत्त्यर्थं मोक्षार्थं शुद्धयेऽपि च ।&lt;br&gt;&#xA;ददौ तेभ्यो लोमशस्तु मन्त्रं च भजनं तथा ॥४७॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;&amp;lsquo;कृष्णनारायण कृष्णनारायण नरायण ॥४८॥&#xA;बालकृष्णाऽनादिकृष्णनारायण रमायण&amp;rsquo; ।&lt;br&gt;&#xA;लब्ध्वा मात्रं नामधुन्यं पावनास्ते तदाऽभवन् ॥४९॥&#xA;न्यूषुस्तत्रैव ते रात्रौ रासगानं प्रचक्रिरे ।&lt;br&gt;&#xA;फाल्गुनस्याऽसिते चाद्यदिने पुष्पावदोलनम् ॥4.57.५०॥&#xA;उत्सवं परमं चक्रुस्ते सर्वे तु कथोत्तरम् ।&lt;br&gt;&#xA;लक्षशो मानवाश्चापि पुष्पदोलामहोत्सवम् ॥५१॥&#xA;प्रचक्रुः रङ्गनिक्षेपैः कृष्णं दोलास्थितं हरिम् ।&lt;br&gt;&#xA;स्नपयामासुरत्यर्थं रेमुश्च लक्षशो जनाः ॥५२॥&#xA;नरा नार्यः पृथग्भूताश्चक्रुः रङ्गप्रखेलनम् ।&lt;br&gt;&#xA;एवं ते वैष्णवा बद्रि षण्ढा सर्वेऽभवँस्ततः ॥५३॥&#xA;नित्यं कथां प्रशृण्वन्ति कीर्तयन्ति नरायणम् ।&lt;br&gt;&#xA;मन्त्रं जेपुश्च मालाभिः सेवन्ते च सतो जनान् ॥५४॥&#xA;तीव्रसंवेगभक्तानां गोचरो भगवान् द्रुतम् ।&lt;br&gt;&#xA;जायतेऽथ तु षण्ढानां शीघ्रं प्रसन्नतां गतः ॥९५॥&#xA;चैत्रे कृष्णे तु ते षण्ढा एकादश्या व्रतं व्यधुः ।&lt;br&gt;&#xA;चक्रुर्जागरणं सर्वे प्रातः स्नात्वा कथामृतम् ॥५६॥&#xA;पपुस्ते नित्यवत् प्रातस्ततो मध्याह्नके तु ते ।&lt;br&gt;&#xA;भुक्त्वा सभास्थले गत्वा निषेदुः सुखितास्तदा ॥५७॥&#xA;ध्यानं चक्रुर्हरेस्तत्र तावत् कृष्णनरायणः ।&lt;br&gt;&#xA;आययौ दिव्यरूपेण विमानस्थः प्रियेश्वरः ॥९८॥&#xA;उवाच तान् यथेष्टं वै भवन्त्विष्टसुरूपिणः ।&lt;br&gt;&#xA;मुक्तरूपं तथा मुक्तानिकारूपं यथेष्टकम् ॥९९॥&#xA;येषां यासां यदिष्टं तन्मदिच्छयाऽत्र जायताम् ।&lt;br&gt;&#xA;बद्रिके एवमुक्ते तु नारीषण्ढस्तु योऽभवत् ॥4.57.६०॥&#xA;मुक्तानिकादिव्यरूपं प्राप्तवान् सर्वथा पृथक् ।&lt;br&gt;&#xA;नरषण्ढस्तु यस्तेषु स चाप्तो मुक्तरूपताम् ॥६१॥&#xA;एवं दिव्यस्वरूपा वै मुक्ता मुक्तानिकाः शुभाः ।&lt;br&gt;&#xA;अभवँस्तत्र सहसा सर्वाभरणभूषिताः ॥६२॥&#xA;ततस्तानवदत्तत्र षण्ढव्रजोऽग्रमानवान् ।&lt;br&gt;&#xA;भूत्वा दिव्यस्वरूपश्च बोधयामास मानवान् ॥६३॥&#xA;षण्ढत्वं जायते नार्या विघ्नकर्त्र्या रतिक्षणे ।&lt;br&gt;&#xA;सपत्न्या विघ्नकर्त्र्याश्च दम्पत्योर्विघ्नयोषितः ॥६४॥&#xA;स्वपत्युर्विघ्नकर्त्र्याश्च पशूनां पक्षिणां तथा ।&lt;br&gt;&#xA;युगलानां विघ्नकर्त्र्याः षण्ढात्वं समजायते ॥६१॥&#xA;पतिं त्यक्त्वाऽन्यसक्तायाः षण्ढात्वं सम्प्रजायते ।&lt;br&gt;&#xA;रतिं चाऽसहमानाया विद्वेषिण्याः स्त्रियास्तथा ॥६६॥&#xA;आभिचारिकवेत्र्याश्च भगबन्धकयोषितः ।&lt;br&gt;&#xA;लिङ्गापातनवेत्र्याश्च ऋतुभञ्जकयोषितः ॥६७॥&#xA;षण्ढात्वं जायते तस्या जन्मान्तरे च जन्मनि ।&lt;br&gt;&#xA;नरस्यापि तथा तस्य पत्न्यकामप्रदस्य तु ॥६८॥&#xA;वियोनिवर्तमानस्य परभार्यारतस्य च ।&lt;br&gt;&#xA;विघ्नकर्तुर्युगलयोः कन्यादिदूषकस्य च ॥६९॥&#xA;अगम्यागमकस्यापि वृषणोच्छेदकस्य च ।&lt;br&gt;&#xA;लिङ्गादिनाशकस्यापि देहिनां पशुपक्षिणाम् ॥4.57.७०॥&#xA;षण्ढत्वं जायते गर्भहन्तुर्धातुक्षयस्य च ।&lt;br&gt;&#xA;कुकर्मकारिणां प्रायः षण्ढत्वं जायते भुवि ॥७१॥&#xA;महापापं हि तत्प्रोक्तं मानवे जन्मनि ह्यति ।&lt;br&gt;&#xA;पुंस्त्वस्त्रीत्वविहीनत्वं नरकस्यैव रूपणम् ॥७२॥&#xA;तद्गतं कृपया चाद्य कथायाः श्रवणेन नः ।&lt;br&gt;&#xA;मुक्तात्वं चापि मुक्तत्वं लब्धमस्माभिरुत्तमम् ॥७३॥&#xA;पतिर्लब्धः परब्रह्मनारायणः प्रियेश्वरः ।&lt;br&gt;&#xA;अमोघवीर्यो भगवान् ब्रह्मनन्दप्रदः प्रभुः ॥७४॥&#xA;मा कुर्वन्तु स्त्रियो पुंसो लोकेऽत्र कामदूषणम् ।&lt;br&gt;&#xA;कामविघ्नकृतानां वै नरकं गोचरं त्विह ॥७५॥&#xA;येषामुद्धरणं न स्याद् विना श्रीवल्लभंहरिम् ।&lt;br&gt;&#xA;तं भजन्तां महाभागा नरा नार्यो भयार्दिताः ॥७६॥&#xA;स्वस्वकुकर्मजालानि स्मृत्वा स्मृत्वा नरायणम् ।&lt;br&gt;&#xA;यान्तु शरणं श्रीकृष्णं भवन्तु दिव्यविग्रहाः ॥७७॥&#xA;शाश्वतानन्दमग्नाश्च प्रजायन्तां तदङ्कगाः ।&lt;br&gt;&#xA;वयं स्नात्वा तीर्थजले पीत्वा कथामृतं मुहुः ॥७८॥&#xA;भुक्त्वा कृष्णप्रसादं च प्राप्य प्रसन्नतां गुरोः ।&lt;br&gt;&#xA;भक्त्या लब्ध्वा पतिं कृष्णं यामोऽक्षरं परं पदम् ॥७९॥&#xA;भूत्वा दिव्यस्वरूपाः श्रीकृष्णयोग्याः सुखाश्रयाः ।&lt;br&gt;&#xA;शाश्वतानन्दसम्मग्ना भवामो राधिकासमाः ॥4.57.८०॥&#xA;इत्युक्त्वा बद्रिके सर्वे मुक्तरूपा नराः स्त्रियः ।&lt;br&gt;&#xA;कृष्णाज्ञया स्वर्णयाने निषेदुश्चाऽक्षरं ययुः ॥८१॥&#xA;तेनैव खलु देहेन स्वेन स्वेन नपुंसकाः ।&lt;br&gt;&#xA;विवर्तमानकायास्ते मुक्ता दिव्यास्तदाऽभवन् ॥८२॥&#xA;अभून्नैषां देहपातः कायाकल्पो व्यजायत् ।&lt;br&gt;&#xA;श्रीकृष्णस्पर्शनेनैव मुक्ता जाता नपुंसकाः ॥८३॥&#xA;सर्वे षोडशवर्षा वै नरा नार्यः सुतैजसाः ।&lt;br&gt;&#xA;मुक्ता मुक्तानिकाः सर्वे कृष्णराधारमासमाः ॥८४॥&#xA;अन्यथाकर्तुरीशेशेशस्य नारायणस्य तत् ।&lt;br&gt;&#xA;सामर्थ्यं चाऽप्रतिहतं प्राकाम्यं प्रकटीभवत् ॥८५॥&#xA;व्यराजत मनुष्याणां हृदये तु कृतास्पदम् ।&lt;br&gt;&#xA;चमत्कारो महानेषः कथायां कृष्णदर्शितः ॥८६॥&#xA;जडं सचेतनं कुर्याद् विदध्याच्चेतनं जडम् ।&lt;br&gt;&#xA;नारीं नरं विदध्यात् स नरं नारीं विधापयेत् ॥८७॥&#xA;नरं स्त्रियं च वा कुर्यादुभयं तु नपुंसकम् ।&lt;br&gt;&#xA;नपुंसकं विदध्याद्वा नरं नारीं च पार्षदम् ॥८८॥&#xA;मुक्तं मुक्तानिकां वापि जडं दिव्यं विधापयेत् ।&lt;br&gt;&#xA;मायां कुर्यादक्षरं सोऽक्षरं कुर्यात्तु प्रकृतिम् ॥८९॥&#xA;कुर्यात्तत्त्वान्यतत्त्वानि शून्यं तत्त्वात्मकं क्रियात् ।&lt;br&gt;&#xA;तत्त्वात् तत्त्वान्तरं कुर्यादेतास्तु शक्तयो हरेः ॥4.57.९०॥&#xA;अनन्तशक्तियुक्तस्य विमानं दुर्गमं सदा ।&lt;br&gt;&#xA;आश्चर्यं तत्र नास्त्येव सर्वं यदात्मकं यतः ॥९१॥&#xA;बद्रिके च ततः श्रुत्वा षण्ढानां दिव्यदेहताम् ।&lt;br&gt;&#xA;गुप्तषण्ढाः स्त्रियश्चापि गुप्तषण्ढा नरा अपि ॥९२॥&#xA;संहितायाः स्थलं गत्वा शरणागतिमाप्नुवन् ।&lt;br&gt;&#xA;मन्त्रं च भजनं धुन्यं लोमशाज्जगृहुर्मुदा ॥९३॥&#xA;पक्षं पक्षं च ते कृत्वा भजनं श्रवणं तथा ।&lt;br&gt;&#xA;ध्यानं सेवां पूजनं च प्रसादभोजनाशनम् ॥९४॥&#xA;भूत्वा पापविहीनाश्च शुद्धात्मानो वृषान्विताः ।&lt;br&gt;&#xA;सुपुण्याढ्यागुप्तप्राप्तेन्द्रियास्ते तास्ततोऽभवन् ॥९५॥&#xA;केचन श्रीहरिं ध्यात्वा मुक्ता भूत्वाऽक्षरं ययुः ।&lt;br&gt;&#xA;एवं षण्ढाः कृष्णनारायणस्य कृपया क्षितौ ॥९६॥&#xA;सत्यनराः सत्यनार्यः सत्यमुक्तास्तथाऽभवन् ।&lt;br&gt;&#xA;सत्यमुक्तानिकाश्चाप्यभवन् शाश्वतविग्रहाः ॥९७॥&#xA;अहो किमत्र दुष्प्रापं यत्र कृष्णकृपालवः ।&lt;br&gt;&#xA;अहो कथाया माहात्म्यं बद्रिके पारमेश्वरम् ॥९८॥&#xA;सर्वं निष्पापतां प्राप्तं यथा मोक्षात्मकं जगत् ।&lt;br&gt;&#xA;सर्वे विदेहमुक्ता वा जीवन्मुक्तास्तथाऽथवा ॥९९॥&#xA;शर्करापत्तने जाताः श्रीसंहिताकथाश्रवात् ।&lt;br&gt;&#xA;पठनाच्छ्रवणादस्य भुक्तिमुक्तिः करे भवेत् ॥4.57.१० ०॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने शर्करापुरवासिनां षण्ढव्रजादिषण्ढानां संहिताश्रवणेन पापनिर्मुक्तिः, श्रीकृष्णनारायणदर्शनेन तैरेव देहैर्दिव्यमुक्तानिकात्मकैरक्षरपदस्य प्राप्तिश्च, तथाऽन्यगुप्तनपुंसकानां शरणागत्या पुंस्त्वस्त्रीत्वाद्यभिव्यञ्जकता, चेत्यादिनिरूपणनामा सप्तपञ्चाशत्तमोऽध्यायः ॥५७ ॥&lt;/p&gt;</description>
    </item>
    <item>
      <title>०५८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/058/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/058/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां पापविनाशिनीम् ।&lt;br&gt;&#xA;कराञ्चनीपुरे त्वब्धितटे सिन्धुमुखे पुरा ॥१ ॥&#xA;यवसन्धाभिधः कश्चिद् धेनुखादकघातकी ।&lt;br&gt;&#xA;न्यवसन्मांसमदिरामत्स्वादनोऽतिहिंसकः ॥२ ॥&#xA;शशान् कपीन् वराहाँश्च हरिणान् वनपक्षिणः ।&lt;br&gt;&#xA;यादांसि चापि हिंसित्वा गवयाऽजोरणानपि ॥३ ॥&#xA;सकुटुम्बः पाचयित्वा विक्रीणाति च खादति ।&lt;br&gt;&#xA;एवं पापसमाचारः सदा पापपरायणः ॥४ ॥&#xA;कुक्कुटादः कुक्कुटाण्डरसभक्षणकारकः ।&lt;br&gt;&#xA;भ्रष्टदेहो भ्रष्टकर्मा यवसन्धीयजातिजः ॥५ ॥&#xA;यवसन्धाभिधो वार्तां शुश्राव नाविकाननात् ।&lt;br&gt;&#xA;शर्करानगरे तत्र संहितायाः कथा शुभा ॥६ ॥&#xA;जायते मोक्षदा सर्वपापानां क्षालिनी त्विति ।&lt;br&gt;&#xA;जायन्ते दिव्यदेहाश्च श्रोतारो ब्रह्मलोकगाः ॥७ ॥&#xA;सर्वपापानि भगवान् शरण्यो भक्तवत्सलः ।&lt;br&gt;&#xA;शरणागतभक्तस्य क्षमतेऽर्पयते दिवम् ॥८ ॥&#xA;हिंसका बहवस्तेन तारिताः स्त्रीनरा अपि ।&lt;br&gt;&#xA;तत्रास्ते लोमशर्षिश्च स्वतःप्रकाश ईशिता ॥९ ॥&#xA;तथा सन्तः साधवश्च साध्व्यो विप्रर्षयोऽपि च ।&lt;br&gt;&#xA;येषां वै दर्शनात् प्रसेवनात् प्रसादनात्तथा ॥4.58.१ ०॥&#xA;शाश्वती जायते मुक्तिर्विमानेन गतिः परा ।&lt;br&gt;&#xA;नैतादृशो हि समयः पुनरस्मान् मिलिष्यति ॥११ ॥&#xA;पापनाशकरः शुद्धोऽनायासमोक्षणप्रदः ।&lt;br&gt;&#xA;यवसन्धो बद्रिके संशुश्रावैतां गिरं शुभाम् ॥१ २॥&#xA;मुमुक्षाऽस्याऽभवत्तूर्णं पापनाशाय तत्क्षणम् ।&lt;br&gt;&#xA;मया पापान्यनन्तानि कृतानि घातनानि वै ॥१ ३॥&#xA;तेषां न स्याद्धि निस्तारो विना दिव्यजनाश्रयम् ।&lt;br&gt;&#xA;एते नौकाधराः सर्वे वदन्ति ऋतमेव तत् ॥१४॥&#xA;प्रयामि शर्करापुर्यामघानि क्षपयामि च ।&lt;br&gt;&#xA;यदि पापविनाशो मे बहुहत्याघनाशनम् ॥१५॥&#xA;तदा तस्मादुत्तमं मे किमत्र परिशिष्यते ।&lt;br&gt;&#xA;कर्मणां चेत् कृतानां तु भूमावत्र निवर्तनम् ॥१६॥&#xA;किमस्मादपरं साध्यं कर्तव्यं मेऽवशिष्यते ।&lt;br&gt;&#xA;अवश्यं तत्र गन्तव्यं प्राणमात्रं तु यत्र वै ॥१७॥&#xA;अवश्यं तत्र वस्तव्यं यत्र स्याच्छान्तिरात्मनः ।&lt;br&gt;&#xA;अवश्यं तत्र दातव्यं यत्रोप्तं फलदं भवेत् ॥१८॥&#xA;अवश्यं तत्र सुप्तव्यं यत्र निर्भीकता भवेत् ।&lt;br&gt;&#xA;अवश्यं तत्र मर्तव्यं यत्रानन्दस्तु शाश्वतः ॥१९॥&#xA;यदि गच्छामि तत्रैव संहितायाः कथार्थकः ।&lt;br&gt;&#xA;पापनाशो भवेन्मे चेद् गन्तव्यं मोक्षमेव ह ॥4.58.२०॥&#xA;पुनरावर्तनं नैव कराञ्चनीपुरं प्रति ।&lt;br&gt;&#xA;रोचते मे पापकर्म नैव नैव च नैव च ॥२१॥&#xA;कुटुम्बसहितो यास्ये शर्करानगरं प्रति ।&lt;br&gt;&#xA;महत्या नौकया यन्त्रगन्त्र्या यास्यामि सत्वरम् ॥२२॥&#xA;विचार्येत्थं यवसन्धः पत्नीं नाम्ना मजावलीम् ।&lt;br&gt;&#xA;जगाद मानसं सर्वं सङ्कल्पितं शुभावहम् ॥२३॥&#xA;सापि धन्यं निजभाग्यं मेने देशावलोकनम् ।&lt;br&gt;&#xA;पुण्यावलोकनं चापि महोत्सवप्रलोकनम् ॥२४॥&#xA;मोक्षावलोकनं मेने श्रेष्ठं हिंसाद्यपेक्षया ।&lt;br&gt;&#xA;बद्रिके सा सम्मताऽभूत् पुत्राः पुत्र्यस्तथाविधाः ॥२५॥&#xA;एकविंशतिसङ्ख्यास्ते कुटुम्बिनो द्रुतं ततः ।&lt;br&gt;&#xA;धनं द्रव्यं भूषणान्यम्बराणि भोजनान्यपि ॥२६॥&#xA;गृहयोग्यान्यौषधानि वेषवाराणि यान्यपि ।&lt;br&gt;&#xA;देहादिसाधनकानि पात्राण्यावश्यकानि च ॥२७॥&#xA;पेटिका चोपकरणं शवयाद्यं ते समुत्सुकाः ।&lt;br&gt;&#xA;निन्यिरे सर्वमेवापि योग्यं यात्रादि यद्धितम् ॥२८॥&#xA;नौकया यन्त्रवेगाभिगमयित्र्याब्धितीरके ।&lt;br&gt;&#xA;ययुरग्रे सिन्धुमुखे ततो नद्यां तु नौकया ॥२९॥&#xA;तयैव सहसा सर्वे प्रतिपूरं ययुर्मुदा ।&lt;br&gt;&#xA;प्रापुः श्रीशर्कराभूमिं स्नात्वा सिन्धुजले तु ते ॥4.58.३०॥&#xA;नीत्वोपदाः प्रजग्मुस्ते कथामण्डपमुत्तमम् ।&lt;br&gt;&#xA;शुश्रुवुस्ते कथां रम्यां सर्वपातकनाशिनीम् ॥३ १॥&#xA;कथान्ते वाचकं सर्वे पुपूजुर्वस्तुभिः शुभैः ।&lt;br&gt;&#xA;लोमशं च तथा साधून् प्रणेमुस्ते ततः परम् ॥३२॥&#xA;प्रार्थनां चक्रिरे पापमोक्षार्थिनीं शुभावहाम् ।&lt;br&gt;&#xA;लोमशश्च तदा तेभ्यो ददौ श्रीब्रह्मकूर्चकम् ॥३३॥&#xA;व्रतं च पञ्चगव्यं च तथा श्रीकृष्णनाम च ।&lt;br&gt;&#xA;मन्त्रं धुन्यं भजनं च ददौ पादामृतं तथा ॥३४॥&#xA;प्रसादान्नं ददौ तेभ्यः पापनाशनहेतवे ।&lt;br&gt;&#xA;तेऽपि सर्वेऽतिभावेन चखदुरन्नमुत्तमम् ॥३५॥&#xA;पपुर्वारि व्रतं चक्रुः कथाश्रवणमाचरन् ।&lt;br&gt;&#xA;मासान्ते पावना जाताः सर्वे विगतकल्मषाः ॥३६॥&#xA;भावनानुकूल एषामायुष्यान्तोऽभवत्तथा ।&lt;br&gt;&#xA;द्वादश्यां चैत्रकृष्णस्य मध्याह्ने कृतभोजनाः ॥३७॥&#xA;सर्वे ते तु निषेदुर्वै वासगृहाङ्गणे तदा ।&lt;br&gt;&#xA;अकस्माच्चागतं दिव्यं विमानमम्बरात् ततः ॥३८॥&#xA;विमानतैजसा स्पृष्टाः सर्वे मूर्छां प्रपेदिरे ।&lt;br&gt;&#xA;चतुर्भुजो हरिस्तेषां गोचरोऽपि तदाऽभवत् ॥३९॥&#xA;अनादिश्रीकृष्णनारायणः श्रीमाधवीश्वरः ।&lt;br&gt;&#xA;तान् कृत्वा दिव्यदेहाँश्च त्याजयित्वा शवानि ह ॥4.58.४०॥&#xA;निन्ये विमानगान् कृत्वा नैजं धामाऽक्षरं शुभम् ।&lt;br&gt;&#xA;आश्चर्यं परमं दृष्ट्वा महर्षयोऽपि वै तदा ॥४१॥&#xA;प्रशसंसुः प्रियकृष्णनारायणं दयानिधिम् ।&lt;br&gt;&#xA;प्रशसंसुश्च तान् सर्वान् शरणागतमानवान् ॥४२॥&#xA;महापापान् पापशून्यान् शशंसुर्भक्तिसम्भृतान् ।&lt;br&gt;&#xA;अहोऽसङ्ख्याऽघकर्तॄणामपि श्रीभगवान्हरिः ॥४३॥&#xA;कृपया चाऽनिवर्तिन्या करोति मोक्षणं परम् ।&lt;br&gt;&#xA;धन्यो नारायणः कृष्णो धन्यास्ते मोक्षभागिनः ॥४४॥&#xA;धन्यं शार्करनगरं कथा धन्या प्रमुक्तिदा ।&lt;br&gt;&#xA;बद्रिके एवमेवाऽन्ये मुक्तिं तत्र हि लेभिरे ॥४५॥&#xA;पठनाच्छ्रवणादस्य चिन्तनादघमोक्षणम् ।&lt;br&gt;&#xA;भुक्तिर्मुक्तिर्भवेच्चापि तथा स्याच्छाश्वती गतिः ॥४६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कराञ्चनीपुरीस्थस्य सदाहत्याकरस्य यवसन्धस्य सकुटुम्बस्य संहिताकथाश्रवणेन मोक्षणमित्यादिनिरूपणनामाऽष्टपञ्चाशत्तमोऽध्यायः ॥५८ ॥&lt;/p&gt;</description>
    </item>
    <item>
      <title>०५९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/059/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/059/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां भाण्डस्य मोक्षदाम् ।&lt;br&gt;&#xA;द्वारामृते तु नगरेऽभवद् भाण्डः कुटुम्बवान् ॥१ ॥&#xA;ज्ञातिवृद्धोऽतिमतिमान् हास्यनर्मादिपण्डितः ।&lt;br&gt;&#xA;राजोत्सवेषु सर्वेषु प्रजोत्सवेषु चापि सः ॥२ ॥&#xA;आमन्त्रितः प्रयात्याशु रात्रौ खेलं करोति च ।&lt;br&gt;&#xA;गायनं नर्मपद्यानि नर्मकर्माणि वै तदा ॥३ ॥&#xA;कृत्वा प्रदर्श्य नृपतीन् हासयत्येव तत्प्रजाः ।&lt;br&gt;&#xA;एवं स कुशलश्चास्ते प्राप्नोति पारितोषिकम् ॥४ ॥&#xA;प्रसिद्धः सोऽभवद्भूमौ नाम्ना तु भण्डशीलकः ।&lt;br&gt;&#xA;जनेभ्यः सोऽपि शुश्राव पारायणमहोत्सवम् ॥५ ॥&#xA;लक्षातिलक्षलोकानां समाजो यत्र जायते ।&lt;br&gt;&#xA;कथा दिव्या भवन्त्येव विनोदाश्च नवा नवाः ॥६ ॥&#xA;खेलनानि भवन्त्येव नूत्नप्रदर्शनान्यपि ।&lt;br&gt;&#xA;पापनाशो भवत्येव कथाश्रवणतोऽपि च ॥७ ॥&#xA;सतां समागमश्चापि दर्शनं परमात्मनः ।&lt;br&gt;&#xA;प्रजायते प्रभक्तानां चमत्कारो भवत्यपि ॥८ ॥&#xA;विमानं श्रीहरेस्तत्र समायाति सुशोभनम् ।&lt;br&gt;&#xA;मुक्ता भूत्वा जना यान्ति परमेशपदं परम् ॥९ ॥&#xA;नरा नार्यः प्रयान्त्येव धामाऽक्षरं हरेरिह ।&lt;br&gt;&#xA;पापानां मोक्षणं तत्र कार्यते परमात्मना ॥4.59.१० ॥&#xA;एवं भाण्डान् समस्तान् वै कथयित्वा हरेर्बलम् ।&lt;br&gt;&#xA;स्वयं समस्तभाण्डैश्च नरनारीसमन्वितः ॥१ १॥&#xA;बालिकाबालयुक्तश्च वृद्धपूज्यसमन्वितः ।&lt;br&gt;&#xA;अनोभिः सहितः सर्वैः पाथेयवस्तुभिः सह ॥१२॥&#xA;पश्वादिवाहनैर्युक्तः सज्जो भूत्वा समुत्सुकः ।&lt;br&gt;&#xA;प्रतस्थे श्रीहरिं ध्यात्वा नत्वा ग्रामस्य देवताम् ॥१ ३॥&#xA;धनं दानार्थकं चापि भूषावस्त्राम्बराण्यपि ।&lt;br&gt;&#xA;इष्टोपकरणाद्यं च नीत्वा ययौ कथां प्रति ॥१४॥&#xA;शर्करानगराभ्याशे स्नात्वा सिन्धुजले स तु ।&lt;br&gt;&#xA;सर्वकुटुम्बसहितो मानवैस्त्रिशतैर्युतः ॥१५॥&#xA;राजोद्याने विधायैव वसतिं स्वास्थ्यमाप्तवान् ।&lt;br&gt;&#xA;पूजासामग्रिकायुक्तो वृद्धमानवसंयुतः ॥१ ६॥&#xA;कथामण्डपमभ्यागाद् व्यासपूजनहेतवे ।&lt;br&gt;&#xA;संहितायाः स्थलं गत्वा नत्वा सभाजनानपि ॥१७॥&#xA;जयमोक्षप्रदकृष्ण व्यासजीव चिरं जय ।&lt;br&gt;&#xA;ऋषयो वृद्धपूज्याश्च जयताऽत्र कृपाकराः ॥१८॥&#xA;जयन्त्विमे साधवश्च श्रोतारोऽपि जयन्त्विह ।&lt;br&gt;&#xA;यात्रालवस्तीर्थवासा जयन्तु सर्वदा भुवि ॥१९॥&#xA;विप्राः साध्व्यः साधवश्च जयन्तु मोक्षकारिणः ।&lt;br&gt;&#xA;अज्ञानपापहर्तारो जयन्तु वैष्णवा जनाः ॥4.59.२०॥&#xA;इत्येवं ते वदन्तो वै चक्रिरे दण्डवन्मुहुः ।&lt;br&gt;&#xA;धूलिं सभास्थलस्यापि दध्युः शिरस्सु वर्ष्मसु ॥२१ ॥&#xA;अथाऽऽज्ञां व्यासदेवस्य लब्ध्वा पूजार्थमाययुः ।&lt;br&gt;&#xA;उपदा विविधा न्यस्य पुष्पहाराँस्तिलाऽक्षतान् ॥२२॥&#xA;फलानि ताम्बूलकानि न्यधुस्ते संहितापुरः ।&lt;br&gt;&#xA;व्यासस्य चन्दनाद्यैश्च पूजां प्रचक्रिरे ततः ॥२३ ॥&#xA;नीराजनं व्यधुश्चापि चक्रुस्तस्य प्रदक्षिणम् ।&lt;br&gt;&#xA;नर्तनं गायनं चक्रुर्भाण्डाः सर्वे सुभाण्डिनः ॥२४॥&#xA;सुभाषया हासयन्तो जनान्नत्वा सभान्तरे ।&lt;br&gt;&#xA;प्रसादं च जलं पीत्वा निषेदुः श्रवणार्थिनः ॥२५॥&#xA;कथां श्रुत्वा जगृहुस्ते मन्त्रं श्रीलोमशान्मुनेः ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥२६॥&#xA;&amp;lsquo;कृष्णनारायण कृष्णनारायण नरायण ।&lt;br&gt;&#xA;बालकृष्णाऽनादिकृष्णनारायण रमायण&amp;rsquo; ॥२७॥&#xA;एवं धुन्यं ददौ तेभ्यो नामसङ्कीर्तनाय वै ।&lt;br&gt;&#xA;ततस्ते स्वनिवासं वै गताः स्वस्था हरिश्रिताः ॥२८॥&#xA;नित्यं कथां प्रशृण्वन्ति गायन्ति गीतिका हरेः ।&lt;br&gt;&#xA;आबालवृद्धाः सर्वे ते सेवन्ते साधुयोगिनः ॥२९॥&#xA;एवं नित्यं तु यत्सङ्गं कृत्वा मासो गतो द्रुतम् ।&lt;br&gt;&#xA;चैत्रकृष्णैकादशिकारात्रौ जागरणं व्यधुः ॥4.59.३०॥&#xA;द्वादश्यां ते कृतस्नाना कथाश्रवणतः परम् ।&lt;br&gt;&#xA;सभायामेव सहसा व्यासासनेऽति भासुरम् ॥३ १ ॥&#xA;कृष्णनारायणं श्रीशं हसन्तं विलुलोकिरे ।&lt;br&gt;&#xA;पश्यतां तु सदस्यानां व्यासे प्रकाशके प्रभो ॥३२॥&#xA;तिरोऽभवद्धरिस्तूर्णं संहितायां रमाऽऽविशत् ।&lt;br&gt;&#xA;आश्चर्यं परमं तत्तु दृष्ट्वा श्रीलोमशो मुनिः ॥३३ ॥&#xA;भाग्योदयं तु भाण्डानामवोचत्तत्र संसदि ।&lt;br&gt;&#xA;त्रयोदश्यां पुनश्चैवं कथोत्तरं प्रकाशनम् ॥३४॥&#xA;प्रसञ्जातं चतुर्दश्यां तथैव पारमेश्वरम् ।&lt;br&gt;&#xA;अमायां तु प्रगे भाण्डाः स्वाप्नं श्रेष्ठं व्यलोकयन् ॥३५ ॥&#xA;विमानेनाऽक्षरं धाम प्रयान्तीत्यभ्यलोकयन् ।&lt;br&gt;&#xA;ततः प्रसन्नचित्तास्ते ब्राह्मे प्रोत्थाय सत्वरम् ॥३६ ॥&#xA;स्नात्वा सज्जा बहवोऽपि भूत्वा कथास्थलं ययुः ।&lt;br&gt;&#xA;कथान्ते तु प्रकाशं ते व्याजह्रुः स्वप्नगोचरम् ॥३७॥&#xA;लोमशस्तु समाकर्ण्य प्राहाऽद्य मोक्षणं तु वः ।&lt;br&gt;&#xA;सायं कथान्ते भाव्यं वै सज्जा भवत मुक्तये ॥३८॥&#xA;भाण्डास्तेऽपि यथायोग्यं सज्जा गन्तुं ततोऽभवन् ।&lt;br&gt;&#xA;सायं कथान्ते भगवान् स्वामीकृष्णनरायणः ॥३९॥&#xA;विमानेनाऽऽययौ नेतुं कानकेन सुवर्चसा ।&lt;br&gt;&#xA;सज्जान् निष्कास्य देहेभ्यो दिव्यदेहान् विधाय च ॥4.59.४०॥&#xA;लब्ध्वा दिव्ये विमाने तान् ययौ धामाक्षरं निजम् ।&lt;br&gt;&#xA;सार्धशतं ययुर्मुक्ता मुक्तानिकास्तु भाण्डकाः ॥४१ ॥&#xA;ब्रह्माण्डभाण्डं निर्भिद्य ब्रह्मभाण्डं प्रपेदिरे ।&lt;br&gt;&#xA;अहो दया विचित्रा वै श्रीमाधवपरात्मनः ॥४२॥&#xA;भाण्डान्नीत्वा ययौ कृष्णो लक्ष्मीपद्मावतीपतिः ।&lt;br&gt;&#xA;अथाऽन्ये बद्रिके शिष्टा भाण्डास्तदूर्ध्वदैहिकम् ॥४३॥&#xA;चक्रिरे सिन्घुतीरे वै भूत्वा ते वैष्णवाः पराः ।&lt;br&gt;&#xA;कथायाः श्रवणार्थं ते वसतिं तत्र चक्रिरे ॥४४॥&#xA;तेऽपि सेवां सतां नित्यं साधूनां चक्रिरे मुदा ।&lt;br&gt;&#xA;सतीनां ब्रह्मचाराणां यतीनां सेवनं व्यधुः ॥४५॥&#xA;निष्पापाः समजायन्त सेवापूजनदर्शनैः ।&lt;br&gt;&#xA;महाभागवता जाता येषां वंशाश्च पावनाः ॥४६ ॥&#xA;नरा नार्यः साधुभक्ताः साधुतुल्यास्ततोऽभवन् ।&lt;br&gt;&#xA;सर्वार्पणविधानेऽपि निःसंशयात्मवेदिनः ॥४७॥&#xA;बद्रिके तेषु चायुष्यक्षयो येषां व्यजायत ।&lt;br&gt;&#xA;तेऽपि दिव्येन यानेन शनैर्धामाऽक्षरं ययुः ॥४८॥&#xA;अन्ये बाला युवानश्च युवत्यो भेजिरे हरिम् ।&lt;br&gt;&#xA;आजीवनं कृष्णकान्तं श्रीप्रभुं माधवीपतिम् ॥४९॥&#xA;तेषां योगेन बहवो ज्ञातिबन्धव इत्यपि ।&lt;br&gt;&#xA;श्रीकृष्णकान्तभक्ताश्च जाता याताः परं पदम् ॥4.59.५०॥&#xA;बद्रिके तत्र चान्यत्तु महाश्चर्यमभूच्छृणु ।&lt;br&gt;&#xA;त्रिगालवकुटुम्बानि सङ्घशस्तत्र फाल्गुने ॥५१॥&#xA;आसन् समागतान्येव मूलतन्तुकपत्तनात् ।&lt;br&gt;&#xA;भवायनोऽभवत्तेषामग्रेसरः कलाविदाम् ॥५२॥&#xA;वेषाणां धारणे चानुकरणे कुशलः कृतौ ।&lt;br&gt;&#xA;शिक्षाप्रदोऽभवत्तेषां गुरुर्भवायनः. स्वयम् ॥५३॥&#xA;भवायनस्य या शाला शुभा नाट्यकलाविदः ।&lt;br&gt;&#xA;तस्यामासन् शिक्षणीयाः शिष्याः पञ्चशतानि वै ॥५४॥&#xA;तैः सर्वैः सहितः श्रुत्वा महिमानं हरेः स च ।&lt;br&gt;&#xA;आगतोऽभूत् कथायां वै श्रवणार्थं तथाऽपरम् ॥५५॥&#xA;श्रुतमाश्चर्यमेवाऽपि परीक्षितुं विलोकितुम् ।&lt;br&gt;&#xA;सिन्धुतीरे वने रम्ये आरामवत्समस्थिते ॥५६॥&#xA;वसतिं कृतवान् श्रेष्ठां भवायनकलापिनः ।&lt;br&gt;&#xA;अथैकदा कथां श्रुत्वा रात्रौ खेलं प्रचक्रिरे ॥५७॥&#xA;तत्र ते दर्शयामासुः शृणु तद् वर्णयामि ते ।&lt;br&gt;&#xA;ब्रह्मणस्तु पुरा जातः कुमारः क्षुतसम्भवः ॥५८॥&#xA;क्षुपनामाऽकरोत्तस्य ब्रह्मा स्वयं तु विश्वसृट् ।&lt;br&gt;&#xA;तस्य मित्रं दधीचाख्यो महर्षिश्च्यवनात्मजः ॥५९॥&#xA;स प्रोवाच प्रसङ्गेन द्वयोः श्रैष्ठ्ये विचारिते ।&lt;br&gt;&#xA;विप्रः श्रेष्ठ इति श्रुत्वा नृपः प्राह तु बाहुजः ॥4.59.६०॥&#xA;यतो राज्ञि निवसन्ति दिक्पाला अष्टसङ्ख्यकाः ।&lt;br&gt;&#xA;ततो वै क्षत्रियः श्रेष्ठो मूर्धाभिषिक्तदैवतः ॥६१ ॥&#xA;श्रुत्वैतद्रोषमापन्नो दधीचो वामहस्तजाम् ।&lt;br&gt;&#xA;मुष्टिं दृढां प्राहरद्वै नृपस्योरसि निर्भयः ॥६२॥&#xA;राजा रुषा तु खङ्गेन शिरश्चिच्छेद तत्क्षणम् ।&lt;br&gt;&#xA;ततो हत्या ब्रह्महत्या प्रादुर्भूता भयङ्करी ॥६३॥&#xA;क्षुपं ववल्ग सहसा मारयामीत्युवाच तम् ।&lt;br&gt;&#xA;यद्वा जीवय विप्रेन्द्रं सञ्जीवन्या सुखी भव ॥६४॥&#xA;श्रुत्वा राजा प्रसस्मार शुक्राचार्यं स आययौ ।&lt;br&gt;&#xA;सञ्जीवन्या भार्गवः स शिरःसन्धानमाचरत् ॥६५॥&#xA;दधीचो जीवनं लब्धवान् सा हत्या व्यलीयत ।&lt;br&gt;&#xA;अथ विप्रस्तपश्चक्रे शङ्करस्योपरि ध्रुवम् ॥६६॥&#xA;शम्भुः साक्षात् समायातो ददौ तत्र वरद्वयम् ।&lt;br&gt;&#xA;अवध्यत्वमजेयत्वं स्तां ते दधीच सर्वदा ॥६७॥&#xA;दधीचश्चाधिकं वव्रे वज्रास्थित्वं तृतीयकम् ।&lt;br&gt;&#xA;तथास्त्विति हर उक्त्वाऽन्तर्धामं प्रजगाम ह ॥६८॥&#xA;अतः कालान्तरे विप्रक्षत्रयोर्मित्रयोः पुनः ।&lt;br&gt;&#xA;श्रैष्ठ्यवादे प्रजाते स्वं दधीचः श्रेष्ठमाह वै ॥६९॥&#xA;राजा श्रैष्ठ्यं निजं प्राह तदा विप्रो रुषा ज्वलन् ।&lt;br&gt;&#xA;वामपादेन नृपतेर्मूर्ध्नि दृढमताडयत् ॥4.59.७०॥&#xA;अथ राजा पुरा कृत्वा भक्तिमिन्द्रात् कुलीशकम् ।&lt;br&gt;&#xA;प्राप्तवान् यत् प्रजहार तेन विप्रस्य वक्षसि ॥७१ ॥&#xA;वज्रं स्पृष्ट्वा पपातैव न प्रावर्तत मृत्यवे ।&lt;br&gt;&#xA;व्यर्थं वज्रं विलोक्यैव राजा रोषमवाप्तवान् ॥७२॥&#xA;उत्थाय प्रययौ पूजागृहं विष्णुमतोषयत् ।&lt;br&gt;&#xA;प्रत्यक्षं त्वागतं विष्णुं राजा प्राह वरार्थकः ॥७३ ॥&#xA;विष्णो सुदर्शनं चक्रं देहि मे विजयप्रदम् ।&lt;br&gt;&#xA;विष्णुस्तस्मै प्रदायैव ययौ वैकुण्ठमच्युतः ॥७४॥&#xA;अथ राजा रोषयुक्तो मुमोचाऽस्य सुदर्शनम् ।&lt;br&gt;&#xA;दधीचस्य गले यावत्तावद् दधीच उल्बणम् ॥७५॥&#xA;फुत्कारं जनयामास सुदर्शनायुधोपरि ।&lt;br&gt;&#xA;सहस्रधाराः सर्वास्ताः फुत्कारवह्निना तदा ॥७६॥&#xA;रसभावं द्रवभावं गताश्चक्रं प्रकुण्ठितम् ।&lt;br&gt;&#xA;पपात सहसा भूमौ निष्फलं लोहपिण्डकम् ॥७७॥&#xA;तदा क्षुपो विवेदापि बलं विप्रस्य वै महत् ।&lt;br&gt;&#xA;अथापि रोषमापन्नो विष्णुं चाराधयत्पुनः ॥७८॥&#xA;विष्णुः समाययौ राजा विष्णुं प्राह कृताञ्जलिः ।&lt;br&gt;&#xA;दधीचस्य विनाशं त्वं कुरु गर्वहरं प्रभो ॥७९॥&#xA;विष्णुस्तं प्रत्युवाचाऽपि विप्रहत्या भयावहा ।&lt;br&gt;&#xA;न कर्तव्या कदाचिद्वै राजन् स्वार्थहितैषिणा ॥4.59.८० ॥&#xA;किन्तु तं सङ्कथयामि विवदस्व नृपेण मा ।&lt;br&gt;&#xA;इति विष्णुर्दधीचं तु शिक्षादानाय चाययौ ॥८ १ ॥&#xA;दधीचस्तं प्रभुं नत्वा रुषा नोवाच किञ्चन ।&lt;br&gt;&#xA;अथ विष्णुर्निजे देहे दर्शयामास वै जगत् ॥८२॥&#xA;स्थावरं जङ्गमं रुद्रं दधीचं स्थिरजङ्गमम् ।&lt;br&gt;&#xA;तदा दधीचो हरये दर्शयामास योगिराट् ॥८३॥&#xA;स्थावरं जङ्गमं सर्वं विष्णुं नृपं स्ववर्ष्मणि ।&lt;br&gt;&#xA;उवाच विष्णुं च ततो मा मायां मे प्रदर्शय ॥८४॥&#xA;नाऽहं तयाऽपि मुग्धोऽस्मि सदा विप्रः समुत्तमः ।&lt;br&gt;&#xA;श्रेष्ठो विप्रः सदा चास्ति न क्षत्रं गर्वसम्भृतम् ॥८५॥&#xA;याहि विष्णो निजं स्थानं लभ जन्म पुनः पुनः ।&lt;br&gt;&#xA;क्षत्रपक्षगतो यस्मात् फलं भुङ्क्ष्व मयोदितम् ॥८६॥&#xA;सुदर्शनं ते गलितं पुनः प्राप्नुहि तत्तथा ।&lt;br&gt;&#xA;दैत्यनाशार्थमेवापि न विप्रस्य विच्छित्तये ॥८७॥&#xA;एवं शप्तो हरिस्तेन दधीचेन महात्मना ।&lt;br&gt;&#xA;ततो विप्रे तु बाणेन जयं करोति माधवः ॥८८॥&#xA;अवतारेषु सर्वेषु दैत्ये सुदर्शनेन च ।&lt;br&gt;&#xA;अथ क्षुपोऽभवद् भक्तो दीक्षावान् साधुरुत्तमः ॥८९॥&#xA;सन्न्यासयोगमापन्नो वैष्णवोत्तम उत्तमः ।&lt;br&gt;&#xA;तदा दधीचो विप्रोऽपि साधुं नेमे पुनः पुनः ॥4.59.९०॥&#xA;उवाच विष्णुरूपोऽसि साधो श्रेष्ठतमोऽधुना ।&lt;br&gt;&#xA;ऋभुः सनत्कुमारश्च कपिलो दत्तवामनौ ॥९१॥&#xA;पर्शुरामश्च सर्वे ते वैष्णवाः साधवः पराः ।&lt;br&gt;&#xA;परब्रह्मस्वरूपास्ते विप्राणां गुरवोऽमलाः ॥९२॥&#xA;विप्राणां साधवः श्रेष्ठाः पूज्यास्ते ब्रह्मगोत्रिणः ।&lt;br&gt;&#xA;वर्णानां गुरवो विप्रा विप्राणां तु गुरुर्यतिः ॥९३॥&#xA;साधवः सर्ववर्णानां गुरवः श्रेष्ठयोगिनः ।&lt;br&gt;&#xA;अनादिश्रीकृष्णनारायणः साधून् समर्हति ॥९४॥&#xA;एवं बद्रीप्रिये तत्र कृष्णनारायणः प्रभुः ।&lt;br&gt;&#xA;समाययौ दिव्यरूपः पुपूज व्यासरूपिणम् ॥९५॥&#xA;साधुं निजप्रकाशं वै महाविष्णुस्वरूपिणम् ।&lt;br&gt;&#xA;दधीचोऽपि क्षुपायनाऽभिधं सन्तं पुपूज ह ॥९६॥&#xA;एवं साधौ हरिश्चास्ते साधुरूप स्वय हरिः ।&lt;br&gt;&#xA;निजप्रकाशे तत्रैव प्रभुःकृष्णस्तिरोऽभवत् ॥९७॥&#xA;इत्येवं नाटकं सर्वं दर्शयामासुरुत्युकाः ।&lt;br&gt;&#xA;भवायनस्य शिष्यास्ते लक्षजना व्यलोकयन् ॥९८॥&#xA;दर्शकाः सर्व एवैते प्रसन्नाः ऋषयोऽमलाः ।&lt;br&gt;&#xA;मानवाश्च नरा नार्यः प्रसन्ना वीक्ष्य नाटकम् ॥९९॥&#xA;सन्तश्च मुनयः सर्वे साध्व्यश्च साधवोऽपि च ।&lt;br&gt;&#xA;लोमशोऽपि तथा व्यासः प्रसन्नास्तेऽभवँस्तदा ॥4.59.१ ००॥&#xA;वरदानाय तानाहुस्ते सर्वे वरदानकम् ।&lt;br&gt;&#xA;पापनाशं मोक्षणं च ययाचिरे तु वाचकात् ॥१० १॥&#xA;सदा लोके च नः स्याद्वै नाटकं तु यशःप्रदम् ।&lt;br&gt;&#xA;एवं तद्वंशजानां तु कृते ययाचिरेऽपि च ॥१ ०२॥&#xA;तथाऽस्त्विति प्राह तत्र व्यासः प्रकाशकृत् स्वयम् ।&lt;br&gt;&#xA;ऋषयोऽपि तथा प्राहुर्जयकारोऽभवत्तदा ॥१ ०३॥&#xA;प्रशशंसुर्नरा नार्यः कृष्णार्थकृतखेलनान् ।&lt;br&gt;&#xA;मोक्षार्थवरयाचितॄन् कृतकृत्यान् प्रभुप्रियान् ॥१ ०४॥&#xA;श्रीलोमशाज्जगृहुस्ते मन्त्रं च नामधुन्यकम् ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वहा&amp;rsquo; ॥१ ०५॥&#xA;&amp;lsquo;कृष्णनारायण कृष्णनारायण नरायण ।&lt;br&gt;&#xA;बालकृष्णाऽनादिकृष्णनारायण रमायण ॥१ ०६॥&#xA;धुन्यं प्रचक्रिरे प्रेम्णा साधुसेवां प्रचक्रिरे ।&lt;br&gt;&#xA;ततः पापानि नष्टानि वासना विलयं गता ॥१ ०७॥&#xA;चैत्रकृष्णामावास्यायां सायङ्काले हरिः स्वयम् ।&lt;br&gt;&#xA;दिव्यरूपो बालकृष्णो विमानेन समाययौ ॥१ ०८॥&#xA;भवायनं तथा वृद्धान् कृत्वा तु दिव्यविग्रहान् ।&lt;br&gt;&#xA;निन्ये धामाऽक्षरं नैजं कृष्णनारायणः प्रभुः ॥१ ०९॥&#xA;भवायनस्य शिष्या वै परे गृहस्थरूपिणः ।&lt;br&gt;&#xA;नरा नार्यश्च ते सर्वे भावायना भुवि श्रुताः ॥११ ०॥&#xA;अभवन् पावना लोकरञ्जका खेलकोविदाः ।&lt;br&gt;&#xA;वैष्णवास्तेऽभवन् सर्वेऽवशिष्टाः शर्करापुरे ॥११ १॥&#xA;कथान्ते ते ययुनैजं मूलतन्तुकपत्तनम् ।&lt;br&gt;&#xA;त्रिगालवास्ते सर्वे वै बद्रिके च ततः परम् ॥११ २॥&#xA;भक्त्या नारायणरता यास्यन्ति परमं पदम् ।&lt;br&gt;&#xA;पठनाच्छ्रवणादस्य भुक्तिर्मुक्तिर्भवेदपि ॥१ १३॥&lt;/p&gt;</description>
    </item>
    <item>
      <title>०६०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/060/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/060/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां मल्लप्रमोक्षिणीम् ।&lt;br&gt;&#xA;श्रीकारनगरे त्वासन् मल्लास्तद्युद्धकोविदाः ॥१ ॥&#xA;पञ्चाशत्सङ्ख्यकाः श्रेष्ठाः कृताभ्यासा दृढास्थिनः ।&lt;br&gt;&#xA;अन्येऽपि मल्लवर्गस्य कुटुम्बिनोऽभवँस्तथा ॥२ ॥&#xA;नरा नार्यश्च ते यान्ति नित्यं कथाश्रवाय वै ।&lt;br&gt;&#xA;श्रुत्वा नित्यं समायान्ति गृहाणि वर्णयन्ति च ॥३ ॥&#xA;गृहस्थेभ्यः कथां दिव्यां श्रुतां यां मोक्षकारिणीम् ।&lt;br&gt;&#xA;तथा वदन्ति दृष्टं यं चमत्कारं विमानजम् ॥४ ॥&#xA;ये ये मोक्षं प्रयान्त्येव तां तां वार्तां वदन्त्यपि ।&lt;br&gt;&#xA;ततो मल्लाः प्रसन्नाश्च कथास्थलीं ययुर्दृढाः ॥५ ॥&#xA;बहुभिः स्वजनैः साकं मण्डपान्तमुपस्थिताः ।&lt;br&gt;&#xA;कथान्ते ते मल्लयुद्धं महाश्चर्यकरं व्यधुः ॥६ ॥&#xA;लोमशस्तु प्रसन्नः सन् मन्त्रं तेभ्यो ददौ मुदा ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥&amp;lsquo;७ ॥&#xA;नामसङ्कीर्तनार्थं च भजनं प्रददौ तदा ।&lt;br&gt;&#xA;प्रभोनारायणस्वामिनारायण नरायण ॥८ ॥&#xA;अनादिमाधवीकृष्णनारायण रमायण&amp;rsquo; ।&lt;br&gt;&#xA;मल्लास्ते सकुटुम्बा वै भजनं चक्रिरे सदा ॥९ ॥&#xA;कथाश्रवणमेवापि नित्यं नित्यं प्रचक्रिरे ।&lt;br&gt;&#xA;सतां सेवां व्यधुः प्रेम्णा पूजनं वाचकस्य च ॥4.60.१ ०॥&#xA;आरार्त्रिकं संहितायाश्चक्रिरे धर्ममानसाः ।&lt;br&gt;&#xA;दानानि स्वर्णरत्नानां भूषापात्रान्नवाससाम् ॥११ ॥&#xA;चक्रिरे मुद्रिकाणां च गवां दानानि चक्रिरे ।&lt;br&gt;&#xA;भेजुः श्रीपरमात्मानं शुश्रवुः संहिताकथाम् ॥१ २॥&#xA;पवित्रास्ते प्रजाता वै निष्पापा वासनोज्झिताः ।&lt;br&gt;&#xA;मुक्तियोग्यास्तु ये जाता वृद्धा नार्यो नरा अपि ॥१ ३॥&#xA;तेषामग्रेसरा नाम्ना हरिवर्यो गजक्रमः ।&lt;br&gt;&#xA;शतवाजः सिंहमर्दः शरभार्दः कसेरुकः ॥१४॥&#xA;द्रुमभञ्जो वंशवारः शिलादो लोहपेषणः ।&lt;br&gt;&#xA;इत्येवमाद्याश्चान्येऽपि कृतकृत्या निराशयाः ॥१५॥&#xA;प्रदग्धवासना जाता नार्योऽपि वृद्धयोषितः ।&lt;br&gt;&#xA;प्रतीक्षन्ते तु मुक्त्यर्थं सविमानागमं हरेः ॥१ ६॥&#xA;सायं चैत्रामावास्यायां कथान्ते कृतपूजनाः ।&lt;br&gt;&#xA;सज्जा ये चाऽभवन् तांस्तु नेतुं कृष्ण उपाययौ ॥१७॥&#xA;दिव्यविमानसहितो दिव्याभरणभूषितः ।&lt;br&gt;&#xA;श्रिया लक्ष्म्या पद्मया च रमया सह तेजसा ॥१८॥&#xA;प्रकाशयन् दिशो हरिर्हसन् मल्लानुवाच ह ।&lt;br&gt;&#xA;मोक्षयोग्या भवन्तो वै मोक्षपुण्याभिभागिनः ॥१९॥&#xA;विहाय भौतिकान्देहानारोहन्तु विमानकम् ।&lt;br&gt;&#xA;इत्युक्ता मल्लभक्तास्ते ये सज्जा गन्तुमक्षरम् ॥4.60.२०॥&#xA;नरा नार्यश्च ते देहान् विहाय दिव्यमूर्तयः ।&lt;br&gt;&#xA;भूत्वा कृष्णेच्छया तूर्णमारुरुहुर्विमानकम् ॥२१ ॥&#xA;सर्वा मुक्तानिका मुक्ता दिव्यात्मानः सुरूपिणः ।&lt;br&gt;&#xA;भूत्वा श्रीकृष्णदासाश्च जयशब्दान् प्रचक्रिरे ॥२२॥&#xA;तान्नीत्वा श्रीकृष्णनारायणो बद्रीश्वरि निजम् ।&lt;br&gt;&#xA;धामाऽक्षरं ययौ व्योम्ना सर्वेषां पश्यतां सताम् ॥२३ ॥&#xA;तेषां देहानपरे तु शिष्टा मल्लकुटुम्बिनः ।&lt;br&gt;&#xA;नीत्वा प्रदाहयामासुश्चोर्ध्वदैहिकमाचरन् ॥२४॥&#xA;चमत्कारो महाँश्चायं प्रससाराऽतिवेगतः ।&lt;br&gt;&#xA;देशे ग्रामेषु मल्लानां मोक्षात्मकोऽतिमानवः ॥२५॥&#xA;शृणु बद्रीप्रिये देवि चमत्कारं तथाऽपरम् ।&lt;br&gt;&#xA;वार्धूषिकाश्च गोधादा लूणीनगरवासिनः ॥२६॥&#xA;दन्तधावनविक्रेतारश्च कुटुम्बिनस्तदा ।&lt;br&gt;&#xA;श्रुतवन्तो मानुषेभ्यः प्रशंसां परमात्मनः ॥२७॥&#xA;कथायाश्च चमत्कारं पापिनां पापनाशनम् ।&lt;br&gt;&#xA;मोक्षं दिव्यविमानेन यानं श्रीकृष्णदर्शनम् ॥२८॥&#xA;तेन प्रजातजिज्ञासा नरा नार्यश्च संहिताम् ।&lt;br&gt;&#xA;श्रोतुं कृतादराः सज्जा बभूवुर्वृद्धसंहिताः॥२९॥&#xA;बालाश्च बालिकाश्चापि शतं ते मानवाः सुखम् ।&lt;br&gt;&#xA;वृषभैर्निजसामग्रीर्नीयमानाः शनैः शनैः ॥4.60.३ ०॥&#xA;वाघ्घरयः श्रौकृष्णं श्रीनारायणं परेश्वरम् ।&lt;br&gt;&#xA;स्मरन्तः प्रययुः सिन्धुजले सस्नुस्ततो द्रुतम् ॥३ १॥&#xA;भक्षयित्वा तु पाथेयं प्रययुर्मण्डपान्तिकम् ।&lt;br&gt;&#xA;उद्याने वृषभाऽऽवासं चक्रिरे तरुषण्डके ॥३२॥&#xA;ततः श्रोतुं कथां नीत्वा पूजासामग्रिकाः शुभाः ।&lt;br&gt;&#xA;व्यासासनं कथास्थानं ययुर्भावभराश्च ते ॥३३॥&#xA;पुपूजुः परया भक्त्या भावप्रकाशवाचकम् ।&lt;br&gt;&#xA;लक्ष्मीनारायणसंहितां पुपूजुः समाहिताः ॥३४॥&#xA;उपदा फलपुष्पाणि स्वर्णमुद्राः पुरो न्यधुः ।&lt;br&gt;&#xA;वस्त्रभूषामालिकाश्च मणिहारान् ददुस्तथा ॥३५॥&#xA;गुञ्जाहारान् पुष्पहारानक्षतान् निदधुः पुरः ।&lt;br&gt;&#xA;धूपं दीपं च नैवेद्यं कुङ्कुमाऽगुरुचन्दनम् ॥३६॥&#xA;समर्प्याऽऽरार्त्रिकं चक्रुः सर्वे चक्रुश्च दण्डवत् ।&lt;br&gt;&#xA;दक्षिणां रूप्यमुद्राश्च पुरो न्यधुस्ततः कथाम् ॥३७॥&#xA;शश्रुवुर्भावतश्चापि पुपूजुर्लोमशं मुनिम् ।&lt;br&gt;&#xA;सतां सेवामाश्रमेषु गत्वा चक्रुरहर्निशम् ॥३८॥&#xA;एवं वार्धूषिकाः सर्वे कथासेवाविधानतः ।&lt;br&gt;&#xA;गतपापा विशुद्धाश्चाऽभवन् तेभ्यस्तु लोमशः ॥३९॥&#xA;मन्त्रं संश्रावयामास नामधुन्यं ददौ तथा ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥4.60.४०॥&#xA;&amp;lsquo;प्रभोनारायणस्वामिन्मालतीन्रायणप्रभो ।&lt;br&gt;&#xA;जयाकृष्णललितान्रायणराधापते विभो&amp;rsquo; ॥४१ ॥&#xA;प्राप्य मन्त्रं नामधुन्यं जेपुश्चक्रुः सदा प्रगे ।&lt;br&gt;&#xA;सायं त्वेवं कथां श्रुत्वा जेपुश्चक्रुः समागताः ॥४२।&lt;br&gt;&#xA;नित्यं चानाय्य ददति दन्तधावनकान्यपि ।&lt;br&gt;&#xA;बर्बुरादिद्रुमाणां वा क्षीरवतां सुशाखिनाम् ॥४३॥&#xA;तनुशाखान्तलभ्यानि मृदूनि सुरसानि च ।&lt;br&gt;&#xA;एवं गत्वा पार्श्ववने त्वानयन्ति मधून्यपि ॥४४॥&#xA;समर्पयन्ति साधुभ्यो वाचकाय महर्षये ।&lt;br&gt;&#xA;कृष्णनारायणस्यापि पूजार्थमर्पयन्त्यपि ॥४५॥&#xA;आनयन्ति च समिधः काष्ठानि धुनिहेतवे ।&lt;br&gt;&#xA;मृत्तिकां चानयन्त्यत्र सेवन्ते साधुयोगिनः ॥४६॥&#xA;एवं सर्वे क्रोष्टृव्याधा वैष्णवाः सेवयाऽभवन् ।&lt;br&gt;&#xA;पावनाः पापहीनाश्च कथाश्रुतेर्विवासनाः ॥४७॥&#xA;मासान्ते श्रीप्रभुर्नारायणः श्रीमाधवीश्वरः ।&lt;br&gt;&#xA;कृष्णः प्रसन्नस्तेषां वै स्वप्ने साक्षात्तदाऽभवत् ॥४८॥&#xA;चतुर्भुजः श्रीसहितः कृतसेवादिवस्तुयुक् ।&lt;br&gt;&#xA;हसन् दिव्यस्वरूपश्च सहस्रसूर्यभायुतः ॥४९॥&#xA;क्षणात्तिरोऽभवच्चापि ततस्ते प्रातरेव ह ।&lt;br&gt;&#xA;उत्थाय तूर्णं संस्नात्वा प्रसन्ना लोमशं ययुः ॥4.60.५०॥&#xA;पूजयित्वा तु वृत्तान्तं स्वाप्नं न्यवेदयन्मुदा ।&lt;br&gt;&#xA;लोमशोऽपि समाकर्ण्य प्राह क्रोष्टृहणः शुभम् ॥५१॥&#xA;युष्माकं पातकं नष्टं पुण्यमभ्युदितं बहु ।&lt;br&gt;&#xA;देवानां दुर्लभं कृष्णदर्शनं व उपस्थितम् ॥५२॥&#xA;यूयं योग्या मोक्षपदे नेतुं वित्त हि सर्वथा ।&lt;br&gt;&#xA;भगवान् श्रीकृष्णनारायणो नेष्यति वस्ततः ॥५३॥&#xA;सज्जा भवत वृद्धाद्या ये वाञ्च्छन्त्यक्षरं पदम् ।&lt;br&gt;&#xA;नारायणः स्वयं लक्ष्मीपतिः समागमिष्यति ॥५४॥&#xA;इत्युक्तास्ते वाघ्घरयोऽभवन् सज्जास्तु मुक्तये ।&lt;br&gt;&#xA;वृद्धा नार्यो नराश्चापि प्रतीक्षन्ते तदागमम् ॥५५॥&#xA;चैत्रकृष्णामावास्याया रात्र्यन्ते प्रतिपद्दिने ।&lt;br&gt;&#xA;प्रातरेव समायातः श्रीकृष्णः पुरुषोत्तमः ॥५६॥&#xA;चैत्रशुक्लाऽऽद्यदिवसे शुक्लातिशुक्लरूपवान् ।&lt;br&gt;&#xA;उज्ज्वलः श्रीसहितः श्रीकृष्णनारायणः स्वयम् ॥५७॥&#xA;सर्वभूषाप्रभूषितः सर्वथा सौम्य ईशिता ।&lt;br&gt;&#xA;विमानेन द्रुतं चाऽवातरत् पृथ्व्यां पुरःक्षितौ ॥५८॥&#xA;आश्चर्यं परमं जातं समुज्ज्वलं तदाऽम्बरम् ।&lt;br&gt;&#xA;जयनादाः सुराणां च पुष्पवृष्टिर्दिवौकसाम् ॥५९॥&#xA;अभवन् परितस्तत्र क्रोष्टृहन्तॄनुवाच सः ।&lt;br&gt;&#xA;आयात सम्प्रसन्नोऽस्मि भक्त्या कथाश्रवेण च ॥4.60.६०॥&#xA;साधूनां सेवया चापि मन्नामकीर्तनेन च ।&lt;br&gt;&#xA;पावनाः स्थः समायात विमानं मोक्षनेतृ मे ॥६१ ॥&#xA;श्रुत्वा तु बद्रिके ये ये सज्जा गन्तुं परं पदम् ।&lt;br&gt;&#xA;अभवँस्ते द्रुतं देहाँस्त्यक्त्वा तत्र हि भौतिकान् ॥६२॥&#xA;विमानं ते दिव्यदेहा भूत्वाऽऽरुरुहुरुत्सुकाः ।&lt;br&gt;&#xA;हर्षलालादिनामानो नत्वा श्रीपतिमीश्वरम् ॥६३॥&#xA;श्रियं नत्वा नरा नार्यो मुक्ता मुक्तानिकास्तदा ।&lt;br&gt;&#xA;श्रीकृष्णेन प्रणीतास्ते ययुर्ब्रह्माऽक्षरं पदम् ॥६४॥&#xA;सर्वेषां पश्यतां बद्रि परं मोक्षं ययुर्हि ते ।&lt;br&gt;&#xA;कृपया श्रीकृष्णनारायणस्य च कथाबलात् ॥६५॥&#xA;अथाऽन्यत्ते कथयामि महाश्चर्यं तदा तथा ।&lt;br&gt;&#xA;शृणु बद्रीप्रिये देवि शृण्वतां पापनाशकम् ॥६६॥&#xA;कश्चिन्मृगयुरभवत् सिन्धुवने कुटुम्बवान् ।&lt;br&gt;&#xA;दृष्टवानम्बरे तेजः प्रातरेव विमानकम् ॥६७॥&#xA;मुमुदे वीक्ष्य सहसा कुटुम्बेन समन्वितः ।&lt;br&gt;&#xA;तस्याऽभवत्ततो बुद्धिः शुद्धा मोक्षाभिगामिनी ॥६८॥&#xA;हिंसां विहाय पापानां नाशार्थं सकुटुम्बकः ।&lt;br&gt;&#xA;कथास्थलं ययौ तत्र पुपूज लोमशं मुनिम् ॥६९॥&#xA;न्यवेदयत् स्ववृत्तान्तं पापनाशनहेतुकम् ।&lt;br&gt;&#xA;कथां श्रोतुं तथा मन्त्रं चाप्तुं गन्तुं परं पदम् ॥4.60.७०॥&#xA;लोमशस्तं कीरवणं मृगयुं प्राह वै व्रतम् ।&lt;br&gt;&#xA;स्नानं प्रपूजनं मालावर्तनं सेवनं सताम् ॥७१॥&#xA;नित्यं कथायाः श्रवणं कीर्तनं कमलापतेः ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥७२॥&#xA;ददौ मन्त्रं हरेः पादवार्यमृतं ददौ तथा ।&lt;br&gt;&#xA;प्रसादं च ददौ ब्रह्मकूर्चं व्रतं ददौ ततः ॥७३॥&#xA;कीरवणादयः सर्वे कुटुम्बिनो व्यधुर्व्रतम् ।&lt;br&gt;&#xA;भजनं सेवनं कथाश्रवणं रटनं सदा ॥७४॥&#xA;एवं मासे गते साक्षात् कृष्णनारायणः प्रभुः ।&lt;br&gt;&#xA;आययौ साधुरूपो वै द्रुतं कीरवणं प्रति ॥७५॥&#xA;भिक्षां ययाचे सहसा फलपुष्पादिभोजनाम् ।&lt;br&gt;&#xA;पात्राम्बरादिरूपा च नार्यर्पणात्मिकामपि ॥७६॥&#xA;प्रसन्नः स कीरवणो वीक्ष्य साधुं समुज्ज्वलम् ।&lt;br&gt;&#xA;नारायणं विचिन्त्यैव ददौ नारीं फलादिकम् ॥७७॥&#xA;निःसंशयं निजं भक्तं भक्तां परीक्ष्य माधवः ।&lt;br&gt;&#xA;साधुरूपादाविरास विष्णुरूपश्चतुर्भुजः ॥७८॥&#xA;प्राप्त्वा फलं प्रपस्पर्श नारीं नरं कुटुम्बकम् ।&lt;br&gt;&#xA;दक्षकरेण भगवान् तावत् कीरवणादयः ॥७९॥&#xA;दिव्यदेहा द्रुतं जाता दिव्यरूपाढ्यमूर्तयः ।&lt;br&gt;&#xA;विष्णुर्नारायणस्ताँश्च सर्वस्वदानकारिणः ॥4.60.८०॥&#xA;शरणागतभक्तान् वै विमानेन सुवर्चसा ।&lt;br&gt;&#xA;अनयद् ब्रह्मलोकं वै पश्यतां देहधारिणाम् ॥८१ ॥&#xA;बद्रिके सा कृपा स्वामिकृष्णनारायणस्य वै ।&lt;br&gt;&#xA;मृगयुं त्वनयत् कृष्णो यन्निजं धाम चाक्षरम् ॥८२॥&#xA;श्रीबद्रीप्रियोवाच-&lt;br&gt;&#xA;कथं वै भगवन्नारायण विष्णो जगत्पते ।&lt;br&gt;&#xA;हिंसकस्याऽभवद् व्योम्नि विमानस्याऽस्य दर्शनम् ॥८३॥&#xA;श्रीनरनारायण उवाच-&lt;br&gt;&#xA;बद्रीप्रिये वने नित्यं साधुसेवापरः स हि ।&lt;br&gt;&#xA;फलपुष्पादिभिश्चापि विश्रान्तिसम्प्रदानकः ॥८४॥&#xA;सतां पादादिसंवाहसेवाकृत् सकुटुम्बकः ।&lt;br&gt;&#xA;नारायणम्प्रभुं कृष्णं जपन् सत्सङ्गकारकः ॥८५॥&#xA;तेन योगेन देवेशि निर्मलात्मा सुपुण्यवान् ।&lt;br&gt;&#xA;त्यक्तमृगयाधर्मः स पश्चकालादवर्तत ॥८६॥&#xA;एवमासीत् पुण्यशाली साधुभक्तोऽतिभाववान् ।&lt;br&gt;&#xA;ततोऽस्य श्रीविमानस्य दर्शनं त्वभवत्तदा ॥८७॥&#xA;बद्रिके ये भागवतास्ते तु कृष्णप्रतापिनः ।&lt;br&gt;&#xA;दिव्यदृष्टयः पश्यन्ति दिव्यं कृष्णं विमानकम् ॥८८॥&#xA;ये पापा दोषभृद्देहा दोषात्मानश्च दोषिणः ।&lt;br&gt;&#xA;नास्तिका भक्तिहीनाश्च सतां विद्वेषिणस्तथा ॥८९॥&#xA;तेषां नैवाऽस्ति निस्तारस्तेषां न दिव्यदर्शनम् ।&lt;br&gt;&#xA;तेषां न योगः सुभगो मोक्षदः स्वर्गदोऽपि वा ॥4.60.९०॥&#xA;अपि सत्सङ्गपार्श्वे ये वसन्तोऽपि तु नास्तिकाः ।&lt;br&gt;&#xA;तेषां सत्सङ्गलाभो न न पुण्यं नैव मोक्षणम् ॥९१ ॥&#xA;अपि दूरे वसन्तो ये स्नेहवन्तो हरौ सति ।&lt;br&gt;&#xA;सत्सु तादात्म्यहृदयास्तेषां पुण्यं च मोक्षणम् ॥९२॥&#xA;बद्रिके बाह्यसद्भिश्च सहाऽऽन्तरिकसाधवः ।&lt;br&gt;&#xA;मेलनीयाः प्रयत्नेन तदा मुक्तिः करे स्थिता ॥१३॥&#xA;बाह्यतो न सतां योगश्चान्तरे विषयान्वितः ।&lt;br&gt;&#xA;तादृक् सत्सङ्गहीनस्य न स्वर्गं न परा गतिः ॥९४॥&#xA;बद्रिके वै जगत् सर्वं मायाविकृतिशोभनम् ।&lt;br&gt;&#xA;अन्तर्नग्नं बहिश्छन्नं गार्हस्थ्यं सुतरां तथा ॥९५॥&#xA;सदा विषयचित्तात्म सदा भोगपरायणम् ।&lt;br&gt;&#xA;बर्हिः सुवेषमपि तन्नग्नं न याति मोक्षणम् ॥९६॥&#xA;बद्रिके साधवः शान्ता जितेन्द्रिया हरौ स्थिराः ।&lt;br&gt;&#xA;अन्तर्विषयहीनाश्च बहिर्दिग्वाससोऽपि च ॥९७॥&#xA;ब्रह्मगुणैर्दिव्यवस्त्रैश्छन्ना विभूषितास्तु ते ।&lt;br&gt;&#xA;अविकृता अकामाश्च वासनाविषवर्जिताः ॥९८॥&#xA;स्त्रीपुम्भानविहीनास्ते सुवेषाः साधवो मताः ।&lt;br&gt;&#xA;तेषां योगेन पापानां विनाशो ब्रह्मदर्शनम् ॥९९॥&#xA;आत्मना दिव्यताप्राप्तिरैश्वर्याणां समर्जनम् ।&lt;br&gt;&#xA;मोक्षप्राप्तिर्हरेः प्राप्तिः सतां योगेन जायते ॥4.60.१००॥&#xA;कालनाशस्तथा मायानाशः कर्मविनाशनम् ।&lt;br&gt;&#xA;बन्धनाशो वासनानां क्षयः सद्योगतो भवेत् ॥१० १ ॥&#xA;एवं मृगयुश्चारण्ये साधुसेवापरायणः ।&lt;br&gt;&#xA;बीजबलवान् कृष्णस्य विमानं समलोकयत् ॥१ ०२॥&#xA;पठनाच्छ्रवणादस्य स्वर्गो मुक्तिर्भवेदपि ।&lt;br&gt;&#xA;भुक्तिः स्यात्तु सकामानां साधुसङ्गाद्धि मोक्षणम् ॥१ ०३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने हरिवीर्यादिमल्लानां, हर्षलालादिमृगयूणां, कीरवणादिव्याधानां च कथाश्रवणादितो मोक्षणमित्यादिनिरूपणनामा षष्टितमोऽध्यायः ॥६० ॥&lt;/p&gt;</description>
    </item>
    <item>
      <title>०६१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/061/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/061/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि लीनक्षारनिवासिनः ।&lt;br&gt;&#xA;नागादस्य कथां चापि पापतापप्रणाशिनीम् ॥१ ॥&#xA;लीनक्षारे तु नगरे नागखेलकरः सदा ।&lt;br&gt;&#xA;सर्पपालोऽभवद् वादी नागादनामकः खलु ॥२ ॥&#xA;वादिकुटुम्बकं तत्र वर्तते सर्पपालकम् ।&lt;br&gt;&#xA;नकुलानां च सर्पाणां शीलानां युद्धदर्शकम् ॥३ ॥&#xA;आरण्यकपशूनां च सरीसृपाणां पालकम् ।&lt;br&gt;&#xA;वानराणां च ऋक्षाणां कुक्कुटानां च पालकम् ॥४ ॥&#xA;पशूनादाय राष्ट्रेषु राष्ट्रान्तरेषु याति हि ।&lt;br&gt;&#xA;पशुपक्षिसरीसृपखेलनैर्जीववृत्तिकाम् ॥५ ॥&#xA;उत्पाद्य निर्वहत्येव ग्रामे ग्रामे भ्रमत्यपि ।&lt;br&gt;&#xA;पक्षिपशून् भक्षयति पशुवद् वर्ततेऽपि च ॥६ ॥&#xA;पोषणार्थं भ्रमत्तद्वै कुटुम्बं शर्करापुरम् ।&lt;br&gt;&#xA;आययौ तत् सिन्धुतटे वृक्षषण्डे समीपतः ॥७ ॥&#xA;मण्डपान्नातिदूरे च कथाशब्दाभिसारिणि ।&lt;br&gt;&#xA;स्थले वासं विधायैव तस्थौ जीवनहेतवे ॥८ ॥&#xA;मानवानां तु सम्मर्दे खेलं दर्शयति प्रगे ।&lt;br&gt;&#xA;मध्याह्ने च तथा सायं जना ददति भोजनम् ॥९ ॥&#xA;अन्नं वस्त्रं च पिष्टं चाऽक्षतान् वस्त्राणि दुग्धकम् ।&lt;br&gt;&#xA;शर्करां च गुडं शाकं पात्रं फलं दलादिकम् ॥4.61.१ ०॥&#xA;घृतं तैलं चेक्षुदण्डं घासं कणान् सुपोलिकाः ।&lt;br&gt;&#xA;रोटकान् चणकान् भक्ष्यं ददत्येव दयावशाः ॥१ १॥&#xA;नागादनादयस्तेऽपि वादिटाः सर्पकीशयोः ।&lt;br&gt;&#xA;सर्पनकुलयोश्चापि प्रदर्श्य खेलनं मुहुः ॥१२॥&#xA;लोकान् प्ररञ्जयन्त्येव वृत्तिनिर्वाहहेतवे ।&lt;br&gt;&#xA;अथैवं खेलनं कृत्वा यथाकाले कथार्थिनः ॥१३॥&#xA;वादिटास्ते कथां श्रोतुं सायमायान्ति नित्यशः ।&lt;br&gt;&#xA;पूजनं व्यासदेवस्य संहितायाश्च पूजनम् ॥१४॥&#xA;साधूनां लोमशादेश्च कुर्वन्त पूजनं शुभम् ।&lt;br&gt;&#xA;उपदाश्चार्पयन्त्येव फलपुष्पाम्बरादिकम् ॥१६॥&#xA;एकदा स्वपशूनां ते सभारञ्जनहेतवे ।&lt;br&gt;&#xA;व्यधुः खेलं सभारङ्गे सतां प्रसन्नताप्तये ॥१६॥&#xA;भल्लुकानां च ऋक्षाणां कीशानां वृश्चिकस्य च ।&lt;br&gt;&#xA;कुक्कुटानां भोगिनां च नकुलानां च मेषयोः ॥१७॥&#xA;रञ्जिताः खेलनैः सन्तः प्रसादं ते ददुस्तदा ।&lt;br&gt;&#xA;मिष्टान्नानि भोजनानि फलानि पिष्टकानि च ॥१८॥&#xA;शर्कराश्च पयः सूपौदनानि भाजिकास्तथा ।&lt;br&gt;&#xA;पोलिकाः पूरिकाश्चापि शष्कुलीलड्डुकानपि ॥१९॥&#xA;पायसान्नमपूपानि शाकान्युच्चावचानि च ।&lt;br&gt;&#xA;रन्धितान्नानि चणकान् संस्कृतान् पाचितान् शृताम् ॥4.61.२०॥&#xA;चटनीं दधिदुग्धानि तक्राणि कृसराणि च ।&lt;br&gt;&#xA;महाभोज्यानि सर्वाणि वादिटेभ्यस्तु साधवः ॥२१ ॥&#xA;ददुः प्रसादरूपाणि पशुभ्योऽपि शुभानि च ।&lt;br&gt;&#xA;प्रसादान्नानि सर्वाणि ददुः पयांसि यानि च ॥२२॥&#xA;हरेः पादामृतं वारि ददुस्तेभ्यो दयान्विताः ।&lt;br&gt;&#xA;बुभुजुस्ते हृष्टचित्ता वादिटाः सर्वशस्तदा ॥२३॥&#xA;पशवोऽपि प्रसादेन तृप्ताः किं वादिटाः पुनः ।&lt;br&gt;&#xA;पावनाः पापशून्यास्तेऽभवन् प्रसादभोजनात् ॥२४॥&#xA;कथानां श्रवणैश्चापि सत्त्वचित्तास्ततोऽभवन् ।&lt;br&gt;&#xA;मोक्षार्थमर्थयामासुर्लोमशं श्रेयसे मुहुः ॥२५॥&#xA;लोमशः प्रददौ तेभ्यो मन्त्रं नाम हरेरपि ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥२६॥&#xA;प्रभोनारायणस्वामिन्माधवीन्रायणप्रभो ।&lt;br&gt;&#xA;जयाकृष्णललितान्रायणराधापते विभो ॥२७॥&#xA;अथैवं प्राप्य मन्त्रं ते नामधुन्यं प्रमुक्तिदम् ।&lt;br&gt;&#xA;वैष्णवाः परमा जाताश्चक्रुस्ते भजनं हरेः ॥२८॥&#xA;मासान्ते पावनानां वै प्रसन्नः श्रीनरायणः ।&lt;br&gt;&#xA;चैत्रस्यैव श्वेतपक्षे तृतीयायां श्रियः पतिः ॥२९॥&#xA;भगवानाययौ तेषां श्रेयसे सविमानकः ।&lt;br&gt;&#xA;अनादिश्रीकृष्णस्वामी वल्लभो हि महाप्रभुः ॥4.61.३ ०॥&#xA;विमानात् सहसा सायं चावातरत् सभास्थले ।&lt;br&gt;&#xA;कथोत्तरं स्वयं कृष्णो जगाद वादिटान् हितम् ॥३ १ ॥&#xA;आयात वादिटा यूयं मोक्षार्थं मद्विमानके ।&lt;br&gt;&#xA;ये सज्जास्त्विह मोक्षार्थं तेषां करोमि मोक्षणम् ॥३२॥&#xA;कृपया चागतस्त्वत्र वो ददामि कथाफलम् ।&lt;br&gt;&#xA;इत्युक्ता मोहमापन्नाः स्वामिनिकृष्णमाधवे ॥३३॥&#xA;वादिटाश्चाबालवृद्धाः पञ्चाशन्नरयोषितः ।&lt;br&gt;&#xA;शतेन सहिताः पक्षिपशुवृश्चिकभोगिनाम् ॥३४॥&#xA;अन्यैश्च पशुभिः सर्वैः सहिताः श्रेय आर्थयन् ।&lt;br&gt;&#xA;प्राहुः श्रीपरमात्मानं पश्वाद्या बालका हि नः ॥३५॥&#xA;तान् विहाय कथं कृष्ण यास्यामः श्रेयसे वयम् ।&lt;br&gt;&#xA;तान् समुद्धर भगवन् शरणागतवत्सल ॥३६॥&#xA;एतेषां न भवेन्मुक्तिः प्रत्यक्षं मापतिं विना ।&lt;br&gt;&#xA;तिर्यग्योनिगतानां वै ततस्त्वं तान् समुद्धर ॥३७॥&#xA;इत्यर्थितो हि भगवान्ननादिश्रीनरायणः ।&lt;br&gt;&#xA;वादिटैः सह पश्वादीन् जलेन प्रोक्ष्य तत्क्षणम् ॥३८॥&#xA;दिव्यदेहान् विधायैव मुक्तरूपान् चतुर्भुजान् ।&lt;br&gt;&#xA;देवाकृतीन् समस्ताँस्तान् विमाने न्यस्य यावतः ॥३९॥&#xA;सर्वेषां पश्यतां निन्ये धामाऽक्षरं निजं हरिः ।&lt;br&gt;&#xA;नागादनादयः सर्वे कृपया सेवया श्रुतेः ॥4.61.४० ॥&#xA;ययुर्धामाऽक्षरं बद्रि भक्त्या प्रपत्तिरूपया ।&lt;br&gt;&#xA;जयकारोऽभवत्तत्र महोत्सवो व्यवर्तत ॥४१॥&#xA;अथाऽन्यं च चमत्कारं शृणु बद्रीप्रिये तथा ।&lt;br&gt;&#xA;आर्शफलाख्यनगराच्छ्रुत्वा कथामहोत्सवम् ॥४२॥&#xA;आययुर्व्यायामखेलकुशला द्वे शते नराः ।&lt;br&gt;&#xA;नार्यश्चापि च खेलिन्यः सिंहाद्याः पशवो गजाः ॥४३॥&#xA;वाजिनः शरभा भल्लुका द्विपा गवयाः खराः ।&lt;br&gt;&#xA;सारहास्यविदः सर्वे व्योमरज्ज्वादिदोलिनः ॥४४॥&#xA;वज्रकार्यविदो निरालम्बोड्डयनवेदिनः ।&lt;br&gt;&#xA;महाबला नरा नार्यो देहकौशल्यदर्शिनः ॥४५॥&#xA;उद्याने ते निवासं वै चक्रुः खेलपरायणाः ।&lt;br&gt;&#xA;नित्यं रात्रौ सुखेलानि कुर्वन्ति कारयन्त्यपि ॥४६॥&#xA;एकदा ते विना मूल्यं खेलनानि व्यधुर्निशि ।&lt;br&gt;&#xA;सतां कथार्थिनां चापि मानवानां प्रदृष्टये ॥४७॥&#xA;रङ्गस्तत्र हि भक्तानां प्रभक्तानां महानभूत् ।&lt;br&gt;&#xA;लक्षशो मानवा द्रष्टुं समायातास्तदा निशि ॥४८॥&#xA;गजानां वाजिनां चापि सिंहानां खेलनान्यपि ।&lt;br&gt;&#xA;कृतवन्तश्च ते सारहास्यमण्डलिका नराः ॥४९॥&#xA;नारीणां गीतकार्याणि नर्तनानि व्यधुः स्त्रियः ।&lt;br&gt;&#xA;पशूनां पक्षिणां यानि खेलनानि व्यधुश्च ते ॥4.61.५०॥&#xA;व्योमोड्डयनरूपाणि वह्निकार्याणि यान्यपि ।&lt;br&gt;&#xA;यन्त्रखेलानि हृद्यानि चक्रिरे मानवादयः ॥५१ ॥&#xA;प्रसन्नास्तानि संवीक्ष्य वैष्णवाः साधवोऽपरे ।&lt;br&gt;&#xA;नरा नार्यः प्रसन्नाश्च सञ्जाताः खेललोकनैः ॥५२॥&#xA;उपदा खेलकेभ्यश्च ददुः श्रीवैष्णवा जनाः ।&lt;br&gt;&#xA;नृपाः प्रजाः श्रेष्ठिनश्च धनानि बहुधा ददुः ॥५३॥&#xA;खेलान्ते साधवस्तेभ्यो मोक्षाशिषो ददुः शुभाः ।&lt;br&gt;&#xA;स्वतःप्रकाशो भगवान् प्रसादं बहुशोभनम् ॥५४॥&#xA;भोजनं प्रददौ तेभ्यो मिष्टान्नं चरणामृतम् ।&lt;br&gt;&#xA;भुक्त्वा ते पावना जाता मानवाः पशुपक्षिणः ॥५५॥&#xA;प्रातः स्नात्वा च ते नद्या जले श्रीलोमशं ययुः ।&lt;br&gt;&#xA;कथास्थानं पूजनार्थं व्यासस्य पुस्तकस्य च ॥५६॥&#xA;प्रातः प्रपूजनं चक्रुर्बहुभिर्वस्तुभिश्च ते ।&lt;br&gt;&#xA;उपदाश्च पुरो धृत्वा चन्दनाद्यैरपूजयन् ॥५७॥&#xA;प्रार्थयन् श्रेयसे तेऽपि कथाश्रवणपाविताः ।&lt;br&gt;&#xA;लोमशस्तत्र सर्वेभ्यो मनुं नाम ददौ मुदा ॥९८॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;&amp;lsquo;प्रभोनारायणस्वामिन्माधवीन्रारायणप्रभो ॥९९॥&#xA;जयाकृष्णललितान्रायणराधापते विभो&amp;rsquo; ।&lt;br&gt;&#xA;एवं मन्त्रं नामधुन्यं ददौ श्रीलोमशो मुनिः ॥4.61.६०॥&#xA;ते सर्वे सारहासस्था जेपुर्मन्त्रं विधानवत् ।&lt;br&gt;&#xA;नामधुन्यं प्रचक्रुश्च मोक्षार्थं कृतनिश्चयाः ॥६१ ॥&#xA;सेवां सतां वैष्णवानां साध्वीनां चक्रिरे मुदा ।&lt;br&gt;&#xA;कथां नित्यं शुश्रुवुस्ते दानधर्मपरायणाः ॥६२॥&#xA;नित्यं ते भजनं चक्रुः कृष्णनारायणप्रभोः ।&lt;br&gt;&#xA;मासान्ते पावनानां तु मोक्षदाता नरायणः ॥६३॥&#xA;महाविमानमादाय सूर्यभासं सुवर्णजम् ।&lt;br&gt;&#xA;लक्ष्म्या श्रिया प्रज्ञया पद्मया मुक्तैर्युतं शुभम् ॥६४॥&#xA;आययौ मण्डपोद्यानमध्यदेशे ह्यवातरत् ।&lt;br&gt;&#xA;विमानं तत्सूर्यतुल्यं व्यलोकयन् प्रजाजनाः ॥६५॥&#xA;सायाह्ने वै चैत्रशुक्लतृतीयायां द्रुतं जनाः ।&lt;br&gt;&#xA;महाश्चर्यपरास्तत्र कथान्तेऽभित आययुः ॥६६॥&#xA;चक्रुस्ते दर्शनं स्वामिकृष्णनारायणस्य वै ।&lt;br&gt;&#xA;सर्वेषां पश्यतां कृष्णः सारहासस्य मानवान् ॥६७॥&#xA;नरान्नारीः प्रावदद्वै त्वायान्त्वत्र विमानके ।&lt;br&gt;&#xA;भवन्मोक्षायाष्ठगतोऽस्मि समारोहन्तु सत्वरम् ॥६८॥&#xA;ये वाञ्छन्ति परं मोक्षं ते त्वायान्तु विमानके ।&lt;br&gt;&#xA;इत्युक्ता बद्रिके सारहासमण्डलिनो जनाः ॥६९॥&#xA;नरा नार्यो बालिकाश्च बाला वृद्धास्तथाऽपरे ।&lt;br&gt;&#xA;युवानश्च विमला ये गतमोहा निरञ्जनाः ॥4.61.७०॥&#xA;निर्दग्धवासना ये च कथाश्रवणपाविताः ।&lt;br&gt;&#xA;सज्जा गन्तुमभवन् ये वैराग्यवेगशालिनः ॥७१॥&#xA;ते सर्वे त्वरिताश्चासन् समुत्सुका हि मुक्तये ।&lt;br&gt;&#xA;चक्रुर्हलहलाशब्दान् विमानं प्रति दुद्रुवुः ॥७२॥&#xA;पार्वणेन कृष्णनारायणपादजलेन तान् ।&lt;br&gt;&#xA;सम्प्रोक्ष्य दिव्यदेहान् वै कृत्वा तत्रैव तत्क्षणम् ॥७३॥&#xA;दिव्योड्डयनशक्ताँश्च कृत्वा धृत्वा विमानके ।&lt;br&gt;&#xA;देहैस्तैरेव षोडशवर्षान् विधाय माधवः ॥७४॥&#xA;मानवानां शतं चापि नीत्वा धामाऽक्षरं ययौ ।&lt;br&gt;&#xA;शतं तत्राऽवशिष्टाश्च पशुपक्षिसमन्विताः ॥७५॥&#xA;महाश्चर्यपरास्तेऽपि भजनं चक्रुरादरात् ।&lt;br&gt;&#xA;तेऽपि पश्चाज्जातवेगा मोक्षार्थं निश्चयं व्यधुः ॥७६॥&#xA;कीर्तनं नित्यमेवैते चक्रुर्वै भक्तिभावतः ।&lt;br&gt;&#xA;दध्युर्नारायणकृष्णं तन्मानसाश्च तत्पराः ॥७७॥&#xA;सतां सेवां प्रचक्रुश्च विशेषतः समर्पिताः ।&lt;br&gt;&#xA;कथाश्रवणं चक्रुश्च नित्यं नित्यमतन्द्रिताः ॥७८॥&#xA;प्रार्थनां तेऽपि मोक्षार्थं चक्रुः श्रीलोमशाग्रतः ।&lt;br&gt;&#xA;तथास्त्विति प्राह ऋषिश्चाशीर्वादान् ददौ ततः ॥७९॥&#xA;चैत्रस्य शुक्लैकादश्यां प्रातस्तेषां जनार्दनः ।&lt;br&gt;&#xA;कृष्णनारायणो विष्णुर्मोक्षार्थं समुपागतः ॥4.61.८०॥&#xA;बद्रिके ते कृतस्नाना कृतार्हणाः सभास्थलम् ।&lt;br&gt;&#xA;आयायुस्तत्र वै श्रुत्वा कथां तिष्ठन्ति यावता ॥८ १॥&#xA;तावद्विमानमाकाशादवातरत् सुवर्णजम् ।&lt;br&gt;&#xA;दिव्यं श्रीबालकृष्णेन वाहितं सुविशालकम् ॥८२॥&#xA;सर्वेषां गोचरं रम्यं तस्मात् कृष्णो बहिर्मुदा ।&lt;br&gt;&#xA;आगत्य सारहासस्थानवशिष्टान् हि मानवान् ॥८३॥&#xA;हरिः प्राह समायान्तु मोक्षपदं नयाम्यहम् ।&lt;br&gt;&#xA;सारहासस्याऽग्रनेता नाम्ना मार्तण्डमण्डलः ॥८४॥&#xA;यो वै मोक्षं गतः पूर्वं तस्य पुत्रोऽर्कमण्डलः ।&lt;br&gt;&#xA;तूर्णं करे जलं गृह्य सङ्कल्पं प्र व्यधान्मुदा ॥८५॥&#xA;यद्धनं चोपकरणान्युच्चावचानि यानि च ।&lt;br&gt;&#xA;वाहनानि च यानानि वस्त्रभूषासमृद्धयः ॥८६॥&#xA;सारहासीयकं सर्वं धनादि विविधर्द्धिकम् ।&lt;br&gt;&#xA;अत्र स्थितं त्वर्पयामि पारायणार्थमत्र यत् ॥८७॥&#xA;जीवत्पशून् पक्षिगणान् सरीसृपादिकानपि ।&lt;br&gt;&#xA;अस्माभिः सह श्रीकृष्णनारायणो नयत्वपि ॥८८॥&#xA;मोक्षपदं प्रयान्त्येव पञ्चाद्या अपि येऽत्र ह ।&lt;br&gt;&#xA;मानवाश्च नरा नार्यो बालाश्च बालिका अपि ॥८९॥&#xA;दिव्यदेहा विमानेन प्रयान्त्वक्षरधाम ते ।&lt;br&gt;&#xA;शृण्वतां वै सदस्यानां जलं मुमोच वै क्षितौ ॥९० ॥&#xA;तावच्छ्रीकृष्णभगवान् जलं चिक्षेप तेषु तु ।&lt;br&gt;&#xA;जलस्पर्शेन सहसा दिव्यदेहाः समुज्ज्वलाः ॥4.61.९ १ ॥&#xA;सारहासजना आसन् दिव्याश्च दिव्यविग्रहाः ।&lt;br&gt;&#xA;पश्वाद्याश्च स्थिता वासे मृतास्ते पशुविग्रहाः ॥९२॥&#xA;दिव्यदेहा अभवँश्च देवतुल्याः समस्ततः ।&lt;br&gt;&#xA;आरुरुहुर्विमानं ते सर्वे वै मुक्तविग्रहाः ॥९३॥&#xA;नरा नार्यश्च पश्वाद्याः सारहासगतास्तु ये ।&lt;br&gt;&#xA;सर्वे विमानमारूढाः श्रीकृष्णाज्ञावशास्तदा ॥९४॥&#xA;जयशब्दं नामधुन्यं विमाने ते प्रचक्रिरे ।&lt;br&gt;&#xA;कृष्णनारायणनीता ययुर्धामाऽक्षरं हरेः ॥९५॥&#xA;बद्रिके जयशब्दाश्च तदाऽऽसन् सर्वतो ह्यति ।&lt;br&gt;&#xA;पुष्पाणां वृष्टयस्तत्र दिव्यानामभवन् शुभाः ॥९६॥&#xA;चन्दनानां वृष्टयश्चाऽभवन् मेघपथश्च्युताः ।&lt;br&gt;&#xA;सतां सेवाफलं मन्त्रनामजापफलं तथा ॥९७॥&#xA;कथाश्रवणजन्यं च फलं श्रद्धासमन्वितम् ।&lt;br&gt;&#xA;बद्रिके सारहासस्य मण्डलस्य प्रजीविनाम् ॥९८॥&#xA;प्राप्तं कृपात्मकं चापि कृष्णनारायणस्य ह ।&lt;br&gt;&#xA;कृष्णस्य कृपया सर्वे मुक्तिं ययुः पराक्षरे ॥९९॥&#xA;पठनाच्छ्रवणादस्य स्मरणादपि मोक्षभाग् ।&lt;br&gt;&#xA;सर्वेष्टसिद्धिरत्यर्था सम्मुखी सम्प्रपद्यते ॥4.61.१ ००॥&#xA;सङ्कल्पितं समस्तं वै लभ्येत श्रवणादपि ।&lt;br&gt;&#xA;भुक्तिर्मुक्तिर्महास्वर्गं सर्वं करगतं भवेत् ॥१०१ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने वादिटस्य नागादननामकस्य सकुटुम्बस्य, सारहासमण्डलस्थानां मार्तण्डमण्डलादीनां समस्तानां च, कथाश्रवणसाधुसेवनभक्त्यादिभि-&lt;br&gt;&#xA;मोङ्क्षणमित्यादिनिरूपणनामैकषष्टितमोऽध्यायः ॥६१ ॥&lt;/p&gt;</description>
    </item>
    <item>
      <title>०६२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/062/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/062/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि लुञ्चादस्य कथामपि ।&lt;br&gt;&#xA;लालाखानपुरे विप्रोऽभवत् प्रधानधिष्ण्यपः ॥१ ॥&#xA;नाम्ना विलासदेवः स राष्ट्रे प्रधानकार्यकृत् ।&lt;br&gt;&#xA;शर्करानृपतेराज्ञाकरो विवादमध्यगः ॥२ ॥&#xA;न्यायकर्ताऽभवच्चापि धर्मशास्त्रानुसारतः ।&lt;br&gt;&#xA;कुटुम्बसहितश्चापि राज्यसत्ताधिकारवान् ॥३ ॥&#xA;प्रजानां वादविषये श्रेयस्कृत् सुविचारवान् ।&lt;br&gt;&#xA;कुशलो राज्यकरणे किन्तु लोभपरायणः ॥४ ॥&#xA;द्वयोर्विवादे प्रच्छन्नां लुञ्चां गृह्णाति वै द्वयोः ।&lt;br&gt;&#xA;द्वयोः कार्याणि योग्यानि निस्तारयति न्यायतः ॥५ ॥&#xA;एवं जाते बहुकाले प्रतिष्ठामाप्तवानति ।&lt;br&gt;&#xA;लुञ्चाधनैस्तु बहुलैः श्रेष्ठी धनपतिः स वै ॥६ ॥&#xA;जातस्तथापि लोभाढ्यो दानं पुण्यं करोति न ।&lt;br&gt;&#xA;न तीर्थं न मखं दानं साधुभ्यो वा करोत्यपि ॥७ ॥&#xA;नाऽतिथीन्न सतीः साध्वीर्न देवान् पूजयत्यपि ।&lt;br&gt;&#xA;नोत्सवान्न च वा श्राद्धं करोति कारयत्यपि ॥८ ॥&#xA;न व्रतानि न भजनं श्रेयः किञ्चित् करोत्यपि ।&lt;br&gt;&#xA;आत्महितं नाऽऽचरति बद्रिके स द्विजो ह्यपि ॥९ ॥&#xA;नारकीव सदा चास्ते समृद्धोऽपि दरिद्रवत् ।&lt;br&gt;&#xA;दीयते न न भुज्यते तत् तृतीयां विन्दते गतिम् ॥4.62.१ ०॥&#xA;एवमस्य भूदेवस्य विलासदेवनामिनः ।&lt;br&gt;&#xA;धनं सञ्चयमापन्नं भूमौ चञ्चलतां गतम् ॥१ १॥&#xA;लुञ्चाजन्यं धनं सर्वं रक्तवृश्चिकतां गतम् ।&lt;br&gt;&#xA;भूत्वा वृश्चिकरूपं तन्निर्गतं भूमिगर्ततः ॥१२॥&#xA;कोटिशो वृश्चिका रक्ता भवने निर्गता निशि ।&lt;br&gt;&#xA;भयमासाद्य तत्पत्नी पुत्राः पुत्रश्च दासिकाः ॥१ ३॥&#xA;निर्ययुर्विह्वलाः सर्वे गृहाद्बहिर्द्रुतं तदा ।&lt;br&gt;&#xA;विलासदेवो विप्रोऽपि परां विह्वलतां गतः ॥१४॥&#xA;शास्त्रदृष्ट्या विवेदाऽपि धनं वृश्चिकतां गतम् ।&lt;br&gt;&#xA;शुशोच बहुधा तत्र श्रावयन् स्वकुटुम्बिनः ॥१५॥&#xA;अहो भार्ये सुताः पुत्र्यो धनं सर्वं गतं हि नः ।&lt;br&gt;&#xA;दुर्भाग्यस्याऽर्जितं चापि प्रयाति वृश्चिकात्मकम् ॥१६॥&#xA;पश्यन्त्विमान् ताम्रकुम्भान् रिक्तान् पूर्वप्रपूरितान् ।&lt;br&gt;&#xA;लक्ष्मीर्मयाऽर्जिता सा न योजिता सत्सु कर्मसु ॥१७॥&#xA;नात्मार्थं नापि देवार्थं कुटुम्बार्थं न योजिता ।&lt;br&gt;&#xA;सञ्चिता सर्वदा गर्ते मूर्छिता सा गता स्वयम् ॥१८॥&#xA;कदर्यस्य धनं लक्ष्मीर्भोगशून्या विजीर्यति ।&lt;br&gt;&#xA;अभोक्तारं विहायाऽन्यं याति षण्डवधूरिव ॥१९॥&#xA;भोगात्मकं फलं नैव प्राप्तं मया कदाचन ।&lt;br&gt;&#xA;प्रत्युताऽघं महत् प्राप्तं लुञ्चाजन्यं प्रलोभिना ॥4.62.२०॥&#xA;भोक्तव्यं परलोके तल्लुञ्चाकर्मफलं मया ।&lt;br&gt;&#xA;उभयोर्लोकयोः कष्टं प्रत्यक्षं मम वर्तते ॥२१ ॥&#xA;पापमेतद्ब्राह्मणस्य ततोऽन्यच्चापि मेऽभवत् ।&lt;br&gt;&#xA;द्रव्यार्जने प्रसक्तस्य सन्ध्याकर्मादिहीनता ॥२२॥&#xA;सत्यं शौचं क्षमा शान्तिस्तृप्तिर्व्रतं सुरार्चनम् ।&lt;br&gt;&#xA;सन्तोषश्चात्मवेदित्वं स्वाभाविकं द्विजस्य यत् ॥२३॥&#xA;मया तद्विहितं सर्वं लोभात्मना तु पापिना ।&lt;br&gt;&#xA;पापस्य लोके पापानां मूलं लोभो निगद्यते ॥२४॥&#xA;अधर्मपुत्रो लोभोऽस्त्यधर्मो लोभात् प्रवर्धते ।&lt;br&gt;&#xA;लक्ष्मीः रुष्टा हरेः पत्नी ममाऽधर्मस्थितस्य वै ॥२५॥&#xA;जडाऽपि सा गता चैत्या भूत्वा वृश्चिकरूपिणी ।&lt;br&gt;&#xA;तस्याः प्रसन्नतार्थं तु साधनं हरिसेवनम् ॥२६॥&#xA;विना प्रसन्नतां लक्ष्म्या वैकुण्ठे वसतिर्न हि ।&lt;br&gt;&#xA;तस्मात् प्रसादनीया सा नारायणस्य सेवनात् ॥२७॥&#xA;इत्येवं स शुशोचापि निर्धनः स्वजनैः सह ।&lt;br&gt;&#xA;विचित्ततां गतश्चापि लुञ्चाधनलयात्तथा ॥२८॥&#xA;कुटुम्बं दुःखमापन्नं सुखशून्यं ततोऽभवत् ।&lt;br&gt;&#xA;पदं प्रधानं कष्टाख्यं सर्वं तस्याऽप्यभासत ॥२९॥&#xA;अन्यायोपार्जितं द्रव्यं मूलमादाय निर्गतम् ।&lt;br&gt;&#xA;तस्मात् प्रधानता दुष्टा लोभक्रोधादिसम्भृता ॥4.62.३० ॥&#xA;स्वर्गमोक्षादिहन्त्र्येव विप्रस्य तु विशेषतः ।&lt;br&gt;&#xA;विप्रस्य योग्यता दैवे सुखदा न तु राजके ॥३ १॥&#xA;सदा क्लेशमयं राज्यं सत्ता पापान्विता सदा ।&lt;br&gt;&#xA;प्रधानता शाठ्ययुक्ता कथं विप्रस्य मोक्षणम् ॥३२॥&#xA;गायत्रीजापकालेऽपि राज्यकार्यविचिन्तनम् ।&lt;br&gt;&#xA;श्रीकृष्णध्यानकालेऽपि शत्र्वादिध्यानमर्षणम् ॥३३॥&#xA;पूजाकाले महीमानसम्मानादिविधापनम् ।&lt;br&gt;&#xA;देवदर्शनकालेऽपि चौरदुष्टादिचिन्तनम् ॥३४॥&#xA;आत्मसाधनकालेऽपि मायासाधनमन्वहम् ।&lt;br&gt;&#xA;मोक्षसाधनसमये बन्धसाधनमुल्बणम् ॥३५६॥&#xA;पुण्यसाधनसमये पापसाधनमायतम् ।&lt;br&gt;&#xA;अहो कष्टपदं नित्यं प्रधानपदमीदृशम् ॥३६॥&#xA;तस्मात् त्याज्यं प्रधानत्वं सुखनिद्रा न यत्र वै ।&lt;br&gt;&#xA;शाश्वतश्च न कोशोऽस्ति सा वै त्याज्या प्रधानता ॥३७॥&#xA;भाग्यरेखा दरिद्रस्य दारिद्र्यमातनोति वै ।&lt;br&gt;&#xA;यतमानस्य यत्नोऽपि निर्बलो रेखया कृतः ॥३८॥&#xA;जन्मरेखा बलवती चान्ते स्वस्यां नयत्यपि ।&lt;br&gt;&#xA;तथा ममापि सम्पन्ना स्थितिः पूर्वेव तापसी ॥३९॥&#xA;तस्मात् त्यक्त्वा प्रधानत्वं यामि त्वन्यत्र यत् सुखम् ।&lt;br&gt;&#xA;श्रूयते तु मया नित्यं शुभं लोकमुखादपि ॥4.62.४०॥&#xA;लक्ष्मीनारायणसंहितायाः पारायणं परम् ।&lt;br&gt;&#xA;वार्षिकं वर्तते नातिदूरे वै शर्करापुरे ॥४१॥&#xA;विप्रास्तत्र समायाता राजानो राजयोगिनः ।&lt;br&gt;&#xA;ऋषयः साधवो भक्ता वैष्णवा बहवो जनाः ॥४२॥&#xA;श्रेष्ठिनश्च नरा नार्यो लक्षाधिमानवाः सदा ।&lt;br&gt;&#xA;शृण्वन्ति तु कथा दिव्याः पावनास्ते भवन्त्यपि ॥४३॥&#xA;लक्ष्मीः प्रसन्ना भवति प्रसन्नश्च नरायणः ।&lt;br&gt;&#xA;पापिनां चाऽवीक्ष्य दोषान् करोति पावनाँस्तु तान् ॥४४॥&#xA;कृपयैव प्रभुः कृष्णो नारायणः परेश्वर ।&lt;br&gt;&#xA;आगत्य दर्शनं दत्वाऽक्षरं धाम नयत्यपि ॥४५॥&#xA;विप्रोऽहं पापसम्पन्नो मे गतिर्नान्यथा शुभा ।&lt;br&gt;&#xA;गत्वा तत्र कथां श्रुत्वा कृत्वा पापविधूननम् ॥४६॥&#xA;ब्रह्मगतिं प्रयास्यामि स्यात् साफल्यं जनेर्मम ।&lt;br&gt;&#xA;असारः खलु संसारः कृतोऽप्यकृत एव सः ॥४७॥&#xA;विवेकेन तु तं त्यक्त्वा यास्यामि परमां गतिम् ।&lt;br&gt;&#xA;यद्वा तद्वा कथां श्रुत्वा सद्गतिर्मे भविष्यति ॥४८॥&#xA;कुटुम्बेन सहितोऽहं ततो याम्यधुना कथाम् ।&lt;br&gt;&#xA;धर्मकृत्ये चिरता वै विघ्नदा न तु साधिका ॥४९॥&#xA;धर्मकार्ये त्वात्मकार्ये प्रकुर्वीत द्रुतं मुदा ।&lt;br&gt;&#xA;प्रातः कालो निवर्तेत न चागच्छेत् पुनः शुभः ॥4.62.५०॥&#xA;विचार्येत्थं बद्रिके स विप्रो विलासदेवकः ।&lt;br&gt;&#xA;सज्जो भूत्वा कुटुम्बेन सहितः सुविचारवान् ॥५१ ॥&#xA;त्यक्त्वा प्रजासमक्षं वै पदं प्राधानिकं तु तत् ।&lt;br&gt;&#xA;विरामं तु समासाद्य परिहारं विधाय च ॥५२॥&#xA;निर्ययौ नगरात्तस्माच्छर्करापुरमाययौ ।&lt;br&gt;&#xA;महोद्याने निजावासं सभामण्डपसन्निधौ ॥९३॥&#xA;अकरोद्भगवत्प्राप्त्यै मनो दधेऽतिशान्तये ।&lt;br&gt;&#xA;सस्नौ तीर्थजलैश्चाप्यादायोपदास्ततः स्वयम् ॥५४॥&#xA;कुटुम्बसहितो विप्रः कथामण्डपमाययौ ।&lt;br&gt;&#xA;बद्रिके हृदये शान्तिर्विप्रस्य बहुधाऽभवत् ॥९५॥&#xA;मुक्तागौरी तु तत्पत्नी परां शान्तिमवाप ह ।&lt;br&gt;&#xA;मण्डपदर्शनं कृत्वा पुत्र्यः पञ्च सुतास्त्रयः ॥५६॥&#xA;सर्वे शान्तिमगुस्तत्र कृत्वा व्यासस्य दर्शनम् ।&lt;br&gt;&#xA;संहिताया दर्शनं च लोमशस्यापि दर्शनम् ॥५७॥&#xA;कृत्वा सतां दर्शनं च &amp;lsquo;साध्वीनां दर्शनं तथा ।&lt;br&gt;&#xA;वैष्णवानामृषीणां च भक्तानां दर्शनं ह्यपि ॥५८॥&#xA;एवं तेषां दर्शनेन सङ्कल्पा विलयं गताः ।&lt;br&gt;&#xA;हृदयान्यमलान्येव जातानि मानसान्यपि ॥९९॥&#xA;उद्वेगा विलयं प्राप्ताश्चिन्ता चित्तान्न्यवर्तत ।&lt;br&gt;&#xA;दुःखं व्याधिराध्युपाधी सर्वं तद् विलयं गतम् ॥4.62.६ ०॥&#xA;ब्रह्मसुखं यथा स्याद्वा तथा कृष्णसुखं भवेत् ।&lt;br&gt;&#xA;मुक्तिसुखं यथा वा स्यात् तथा शान्तिर्व्यवर्तत ॥६१॥&#xA;अहो स्थानस्य माहात्म्यं मायाजालं लयं गतम् ।&lt;br&gt;&#xA;अहो दर्शनमाहात्म्यं मनोमलमलीयत ॥६२॥&#xA;अहो सतां प्रमाहात्म्यं वासना विलयं गता ।&lt;br&gt;&#xA;दर्शनादेव विप्रस्य तापास्तत्र लयं गताः ॥६३॥&#xA;तत्र चागत्य पुरतो व्यासस्याऽर्हणमाचरत् ।&lt;br&gt;&#xA;संहितायाः पूजनं च लोमशस्यापि पूजनम् ॥६४॥&#xA;सतां प्रपूजनं चापि नीराजनं व्यधादपि ।&lt;br&gt;&#xA;धूपं दीपं दण्डवच्च नैवेद्यं च फलार्पणम् ॥६५॥&#xA;जलं पयः शर्करां च न्यधाच्छुभाऽक्षतानपि ।&lt;br&gt;&#xA;तुलवीपत्रहाराँश्च कुन्दकुसुमहारकान् ॥६६॥&#xA;चन्दनं कैसरं चापि न्यधात् स संहितान्तिके ।&lt;br&gt;&#xA;कम्बलान् दिव्यवस्त्राणि भूषाः सौवर्णजा न्यधात् ॥६७॥&#xA;वेधोपवेषान् रम्याँश्च राजार्हकटकानपि ।&lt;br&gt;&#xA;न्यधात् कथायाः पुरतो दिव्यरत्नोपदास्तथा ॥६८॥&#xA;प्रदक्षिणं ततः कृत्वा नत्वा नारायणं हरिम् ।&lt;br&gt;&#xA;व्यासं सभां ततः कुटुम्बान्वितो मण्डपे द्विजः ॥६९॥&#xA;निषसाद पुरःस्थाने सभ्यसम्मानितो हि सः ।&lt;br&gt;&#xA;तत्पत्नीपुत्रिकापुत्राः पुपूजुर्व्यासमुत्सुकाः ॥4.62.७०॥&#xA;नत्वा धृत्वा प्रसादाम्बु मुखे च मस्तकोपरि ।&lt;br&gt;&#xA;निषेदुश्च सभायां वै श्रोतुं कथां हि पावनीम् ॥७१ ॥&#xA;श्रुत्वा जग्मुर्निजावासं त्वेवं निपेयमतन्द्रिताः ।&lt;br&gt;&#xA;कथां शृण्वन्ति सेवन्ते साधून् महर्षिपुङ्गवान् ॥७२॥&#xA;कथाश्रवणतस्तेषां वैराग्यं समपद्यत ।&lt;br&gt;&#xA;दीक्षां प्राप्तुं समीहाऽपि समजायत वै द्रुतम् ॥७३॥&#xA;मासान्ते श्रीलोमशो वै मन्त्रं तेभ्यो ददौ पुरा ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥७४॥&#xA;प्रभोनारायणस्वामिन् माधवीन्रायणप्रभो ।&lt;br&gt;&#xA;जयाकृष्णललितान्रायणराधापते विभो ॥७५॥&#xA;एवं नामभजनं च ददौ तेभ्यो मुदाऽथ ते ।&lt;br&gt;&#xA;चक्रुस्तन्नामभजनं नित्यं श्रीकृष्णवैष्णवाः ॥७६॥&#xA;अथ त्यागाश्रमे स्थातुं समैच्छन् ते कुटुम्बिनः ।&lt;br&gt;&#xA;प्रार्थयन् वाचकं व्यासं स्वतःप्रकाशकायनम् ॥७७॥&#xA;व्यासस्तथास्त्विति प्राह चैत्रान्तैकादशीतिथौ ।&lt;br&gt;&#xA;धवले पक्षके प्रातः प्रायश्चित्तमकारयत् ॥७८॥&#xA;पापविशोधनं श्राद्धं पितृकार्यमकारयत् ।&lt;br&gt;&#xA;ऋणापाकरणं चापि ग्रहापाकरणं तथा ॥७९॥&#xA;कारयित्वा तीर्थविधिं रक्षामन्त्रं ददौ ततः ।&lt;br&gt;&#xA;&amp;lsquo;कालमायापापकर्मशनुयाम्यकुहृद्भयात् ॥4.62.८०॥&#xA;शूलमीनध्वजधनुश्चक्रस्वस्तिकवानव&amp;rsquo; ।&lt;br&gt;&#xA;रक्षामन्त्रमिति दत्वा प्रपत्तिं प्रददौ ततः ॥८१॥&#xA;&amp;lsquo;शरणं श्राकृष्णनारायणोऽस्तु मम सर्वदा&amp;rsquo; ।&lt;br&gt;&#xA;एवं शरणमन्त्रं च दत्वा ब्रह्ममनुं ददौ ॥८२॥&#xA;&amp;lsquo;ब्रह्माऽहं श्रीकृष्णनारायणभक्तोऽस्मि शाश्वतः ।&lt;br&gt;&#xA;अनादिश्रीकृष्णनारायणः स्वामी पतिश्च मे&amp;rsquo; ॥८३॥&#xA;ब्रह्मभावमनुं दत्वा चात्मनिवेदनं ददौ ।&lt;br&gt;&#xA;&amp;lsquo;बालकृष्णः परब्रह्म मम वै शाश्वतः पतिः ॥८४॥&#xA;पिता बन्धुः सुहृन्मित्रं रक्षकः पालकोऽस्तु सः&amp;rsquo; ।&lt;br&gt;&#xA;&amp;lsquo;ओं श्रीलक्ष्म्यै महालक्ष्म्यै दुःखमन्त्र्यै श्रियै नमः ॥८५॥&#xA;ओं मां श्रीबालकृष्णाय समर्पयामि ओं नमः&amp;rsquo; ।&lt;br&gt;&#xA;एवं समर्पणं दत्वा काषायाम्बरधोत्रकम् ॥८६॥&#xA;उत्तरीयं शिरस्त्राणं तथा चाप्यङ्गरक्षकम् ।&lt;br&gt;&#xA;गात्ररक्षकमेवापि काषायाम्बरमार्पयत् ॥८७॥&#xA;यज्ञोपवीतकं कण्ठीं तौलसीं चन्दनं तथा ।&lt;br&gt;&#xA;मालिकां श्रीकृष्णनारायणमूर्तिं ददौ ततः ॥८८॥&#xA;एवं नरेभ्यो दत्वा श्रीकृष्णनारायणेति च ।&lt;br&gt;&#xA;नामजपात्मकं दत्वा नारीभ्यो दीक्षणं ददौ ॥८९॥&#xA;मन्त्रान् दत्वा च काषायाम्बरशाटीं नवां शुभाम् ।&lt;br&gt;&#xA;काषायघर्घरीं चापि काषायचोलिकां ददौ ॥4.62.९०॥&#xA;काषायकुचरक्षां च काषायमूर्धकेशलीम् ।&lt;br&gt;&#xA;यज्ञोपवीतकं कण्ठीं तौलसीं कुङ्कुमं तथा ॥९१॥&#xA;मालिकां श्रीकृष्णनारायणमूर्तिं ततो ददौ ।&lt;br&gt;&#xA;ज्ञानं विस्तारतश्चापि ददौ सर्वार्पणात्मकम् ॥९२॥&#xA;देहेन्द्रियाऽन्तःकरणैश्चात्मना गुणकर्मभिः ।&lt;br&gt;&#xA;अर्पणं श्रीकृष्णनारायणे दानात्मकं हि तत् ॥९३॥&#xA;उपवासस्तपः श्रेष्ठं ब्रह्मचर्यं तपः परम् ।&lt;br&gt;&#xA;कृष्णचर्या परा भक्तिः पराऽक्षरप्रदा मता ॥९४॥&#xA;उपवासेन नश्येद् वै कायेन्द्रियाऽघजातकम् ।&lt;br&gt;&#xA;आन्तराणां भवेच्छुद्धिर्दोषाणां क्षपणं तथा ॥९५॥&#xA;ब्रह्मचर्येण कामानां निरोधो दोषनाशनम् ।&lt;br&gt;&#xA;वासनाविलयश्चापि नारकित्वप्रमोक्षणम् ॥९६॥&#xA;श्रीकृष्णचर्यया सर्वं नैष्कर्म्यमभिजायते ।&lt;br&gt;&#xA;श्रीकृष्णानुग्रहश्चापि श्रीकृष्णार्थसमस्तता ॥९७॥&#xA;तद्भक्त्या तद्धामगतिस्तन्मूर्तावभिवासिता ।&lt;br&gt;&#xA;तदानन्दाशनमात्रं कृष्णतादात्म्यमित्यपि ॥९८॥&#xA;एवं समुपदिश्यैव प्रसादान्नजलामृतम् ।&lt;br&gt;&#xA;ददौ तेभ्यश्च ते भक्ता महाभागवतोत्तमाः ॥९९॥&#xA;त्यागिसन्तो भावभक्त्या पुपूजुर्व्याससद्गुरुम् ।&lt;br&gt;&#xA;एवं बद्रीप्रिये! लुञ्चादनोऽपि द्विजपुङ्गवः ॥4.62.१० ०॥&#xA;कुटुम्बसहितो जातः साधुः प्रधानतां जहौ ।&lt;br&gt;&#xA;दीक्षानामाऽभवत्तस्य दिव्यप्रकाशकायनः ॥१०१ ॥&#xA;त्रिपुत्राणां तु नामानि सुरप्रकाशकायनः ।&lt;br&gt;&#xA;मुनिप्रकाशायनकः कृष्णप्रकाशकायनः ॥१ ०२॥&#xA;पत्नी साध्वी दधे नाम गौरीमुक्तायनीति वै ।&lt;br&gt;&#xA;पञ्च पुत्र्यो नाम दध्युः-मौक्तिकायनिका तथा ॥१ ०३॥&#xA;श्रीसत्तायनिका चेति ब्रह्मधामायनी तथा ।&lt;br&gt;&#xA;कृष्णकान्तायनी चापि विष्णुकान्तायनीति च ॥१ ०४॥&#xA;एवं बद्रीप्रिये त्यागाश्रमे तस्थुः सदा तु ते ।&lt;br&gt;&#xA;कालान्तरे कृपां प्राप्य ययुर्धामाऽक्षरं हरेः ॥१ ०५॥&#xA;दीक्षां वीक्ष्य तदा नार्यो नराश्चापि सहस्रशः ।&lt;br&gt;&#xA;जगृहुर्वैष्णवीं दीक्षां तत्र त्यागमयीं दिने ॥१ ०६॥&#xA;आतुरदीक्षितास्तत्र बहवोऽपि नराः स्त्रियः ।&lt;br&gt;&#xA;चैत्रशुक्लैकादश्यां ते द्वादश्यामपि केचन ॥१ ०७॥&#xA;त्रयोदश्यां चतुर्दश्यां पूर्णायामपि केचन ।&lt;br&gt;&#xA;दिव्यदेहा अभवँश्च तान्नेतुं श्रीनरायणः ॥१ ०८॥&#xA;विमानसहितस्तत्राऽऽययौ निनाय चाक्षरम् ।&lt;br&gt;&#xA;एवं चाक्षरधाम्नस्तु मार्गं उद्धाटितस्तदा ॥१ ०९॥&#xA;अनादिश्रीकृष्णनारायणकान्तेन बद्रिके ।&lt;br&gt;&#xA;सहस्रशश्चैत्रशुक्ले ययुर्धामाऽक्षरं हरेः ॥4.62.११ ०॥&#xA;पठनाच्छ्रवणादस्य चमत्काराऽवबोधनात् ।&lt;br&gt;&#xA;भुक्तिर्मुक्तिर्भवेच्चापि कृपया श्रीपतेः प्रभोः ॥१११॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने लुञ्चादनस्य विलासदेवविप्रस्य सकुटुम्बस्य राज्यप्रधानस्य कथाश्रवणेन साधुदीक्षाग्रहणमित्यादिनिरूपणनामा द्वाषष्टितमोऽध्याय ॥६२ ॥&lt;/p&gt;</description>
    </item>
    <item>
      <title>०६३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/063/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/063/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीश्वरि देवि सर्वादस्य कथां तथा ।&lt;br&gt;&#xA;महीरायपुरे त्वासीद् दुरितघोषनामकः ॥१ ॥&#xA;प्रधानपदभाग् विप्रः सर्वभक्षी यथा जनः ।&lt;br&gt;&#xA;सर्वादनः सर्वभोजी सर्वहारीति विश्रुतः ॥२ ॥&#xA;सर्वाऽऽदानपरः पापी पापाचारोऽतिदूषितः ।&lt;br&gt;&#xA;प्रसह्य वा प्रसादेन सर्वं गृह्णाति सर्वतः ॥३ ॥&#xA;नाऽग्राह्यं नाऽभक्ष्यमस्य किमप्यासीच्च कस्यचित् ।&lt;br&gt;&#xA;म्लेच्छधर्माऽभवत् पापात् पापिसङ्गात् पशुर्यथा ॥४ ॥&#xA;पूर्वं सुधर्मकर्माऽपि पश्चात् प्रधानतां गतः ।&lt;br&gt;&#xA;सर्वधर्मविहीनोऽभून्नास्तिको निन्दकः खलः ॥५ ॥&#xA;राज्यद्रव्यं तथा पापं मतिभेदकरं हि तत् ।&lt;br&gt;&#xA;पापमिश्रं प्रजानां तद् धनमन्नं करादिकम् ॥६ ॥&#xA;दण्डद्रव्यं निकृष्टं च चौरधनं ततोऽप्यधः ।&lt;br&gt;&#xA;घातकान्नं गणिकान्नं यथाऽधोनाणकं तथा ॥७ ॥&#xA;तत्प्रयोगेण जठरा मलिना मलिनं मनः ।&lt;br&gt;&#xA;बुद्धेर्मालिन्यमेवापि धर्मे नास्तिक्यमेव तत् ॥८ ॥&#xA;सत्कर्मणां परित्यागो दुष्टकर्मानुवर्तनम् ।&lt;br&gt;&#xA;देवपूजापरित्यागो मोक्षमार्गादिवर्जनम् ॥९ ॥&#xA;अभक्ष्ये च ततस्तस्य प्रवर्तना प्रजायते ।&lt;br&gt;&#xA;सर्वाशनो भवेत् पश्चाद् विप्रोऽपि राक्षसो यथा ॥4.63.१ ०॥&#xA;एवं दुरितघोषोऽपि बद्रिके मानवोऽपि सन् ।&lt;br&gt;&#xA;विप्रोऽपि धिष्ण्यसंस्थोऽपि धिक्कृतिं समुपागतः ॥१ १॥&#xA;मिलित्वाऽथ समस्ताभिः प्रजाभिः स निराकृतः ।&lt;br&gt;&#xA;विमानितो निजग्रामान्निष्कासितः कुटुम्बयुक् ॥१२॥&#xA;ततः शोकं जगामाऽपि धर्मत्यागे हि धिक्कृतिः ।&lt;br&gt;&#xA;अवमानं प्रजाभ्यश्च देवेभ्योऽपि सदा तथा ॥१ ३॥&#xA;धिक्कृतो मानवैर्नैव परलोकाय कल्प्यते ।&lt;br&gt;&#xA;न गतिः सुभगा तस्य दग्धभाग्यश्च काचन ॥१४॥&#xA;रुदन्ति पितरश्चाऽस्य कुलदेवा रुषन्ति च ।&lt;br&gt;&#xA;धर्मो रुठति लक्ष्मीश्च पादौ कृत्वा निवर्तते ॥१५॥&#xA;सम्मानः स्वागतश्चेति श्रीपुत्रौ विप्रकर्षगौ ।&lt;br&gt;&#xA;सम्पदो विविधा रम्या विलीयन्ते ह्यधर्मिणः ॥१ ६॥&#xA;विघ्नाः कार्येषु जायन्ते स्खलनं च पदे पदे ।&lt;br&gt;&#xA;पराजयः समग्रेषु नैष्फल्यं चेष्टकर्मसु ॥१७॥&#xA;आरब्धेषु क्षतिश्चापि प्रारब्धेषु शिलाहतिः ।&lt;br&gt;&#xA;दुर्भिक्षत्वं फलदेषु निष्फलेषु प्रवर्तना ॥१८॥&#xA;गृहे कुटुम्बवर्गेऽपि कलिस्तस्य पदे धृते ।&lt;br&gt;&#xA;नारीपुत्राद्यमानं च श्ववृत्तिवत्तु जीवनम् ॥१९॥&#xA;ग्रामे सूकरवद्वृत्तिः प्रकाशेऽप्यन्धताऽस्य च ।&lt;br&gt;&#xA;हृदयेऽपि पापपुञ्जाद् वह्निज्वलनमन्वहम् ॥4.63.२०॥&#xA;आपत्तयः परितश्चागत्यैनं त्वर्दयन्त्यपि ।&lt;br&gt;&#xA;हरेर्भक्तिं सतां सेवां गुरोः प्राप्तिं हरन्ति च ॥२१ ॥&#xA;दानं व्रतं तीर्थयात्रां विरुन्धन्ति क्षणे क्षणे ।&lt;br&gt;&#xA;अभ्युदयं परं श्रेयः कल्याणं नाशयन्त्यपि ॥२२॥&#xA;किं बहुना बद्रिकेऽस्य पुरुषार्था वियन्ति च ।&lt;br&gt;&#xA;निरर्थका हि सर्वे ते ततो यात्यधमां गतिम् ॥२३॥&#xA;एवं विचार्य बहुधा कल्याणमार्गणं व्यधात् ।&lt;br&gt;&#xA;शुश्राव जनमुखतः पारायणमहोत्सवम् ॥२४॥&#xA;चमत्कारान् हरेश्चापि पापिनां पापनाशकान् ।&lt;br&gt;&#xA;मोक्षदान् दिव्यताऽऽधानान् शुश्राव सकुटुम्बकः ॥२५॥&#xA;तत्र गन्तुं तदा बुद्धिमकरोत् स निराश्रयः ।&lt;br&gt;&#xA;सज्जोऽभवद् द्रुतं चाश्वशकट्योष्ट्राऽनसा तथा ॥२६॥&#xA;योग्यवस्तून्युपकरणानि चादाय सत्वरम् ।&lt;br&gt;&#xA;प्रतस्थे सकुटुम्बः स स्मरन्नारायणं हरिम् ॥२७॥&#xA;शर्करानगरं प्राप्य गत्या सभासुमण्डपम् ।&lt;br&gt;&#xA;महोद्याने कृतावासः कृतस्नानविधिस्ततः ॥२८॥&#xA;धृतोपदः सकुटुम्बो ययौ व्यासासनं मुदा ।&lt;br&gt;&#xA;सायं पूजां प्रचकार संहिताव्यासयोर्मुदा ॥२९॥&#xA;लोमशादेस्ततः पूजां कृत्वा नत्वा सतो जनान् ।&lt;br&gt;&#xA;सभायां श्रवणार्थं स उपाविवेश मानितः ॥4.63.३०॥&#xA;कथान्ते स प्रचक्रे नीराजनं भावपूर्वकम् ।&lt;br&gt;&#xA;कृष्णपादामृतं चापि पपौ प्रसादमाश च ॥३ ॥&#xA;पूतात्मा सहसा जातो मन्त्रं जग्राह लोमशात् ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥३२॥&#xA;&amp;lsquo;प्रभोनारायणश्रीमन्माधवीन्रायण प्रभो ।&lt;br&gt;&#xA;जयाकृष्णललिताश्रीकृष्णराधापते विभो&amp;rsquo; ॥३३॥&#xA;एवं श्रीकृष्णधुन्यं च जग्राह लोमशादपि ।&lt;br&gt;&#xA;नित्यं चक्रे नामधुन्यं सतां सेवनमन्वहम् ॥३४॥&#xA;कथायाः श्रवणं चापि पापक्षयोऽभवत्ततः ।&lt;br&gt;&#xA;लोमशस्योपदेशेन ब्रह्मकूर्चव्रतं व्यधात् ॥३५॥&#xA;मासान्तं तस्य मनसि व्यजायत शुभेषणा ।&lt;br&gt;&#xA;त्यागिदीक्षाग्रहणेच्छा प्रबला संव्यजायत ॥३६॥&#xA;प्रार्थयत् स व्यासदेवं सोऽपि दीक्षां ददौ ततः ।&lt;br&gt;&#xA;प्रायश्चित्तोत्तरं श्राद्धं कारयित्वा विधानतः ॥३७॥&#xA;हवनादि ततः कृत्वा कृष्णनारायणार्हणम् ।&lt;br&gt;&#xA;पञ्चगव्यं ततः प्राशयित्वा यज्ञोपवीतकम् ॥३८॥&#xA;ददौ मन्त्रान् शरणं तु प्रथमं रक्षणं ततः ।&lt;br&gt;&#xA;ब्रह्ममन्त्रं तत आत्मनिवेदनं ततः परम् ॥३९॥&#xA;सर्वसमर्पणं चापि ददौ काषायवस्त्रकम् ।&lt;br&gt;&#xA;समस्तवेषं प्रददौ विप्राय तत्स्त्रियै तथा ॥4.63.४०॥&#xA;पुत्रेभ्यश्च चतुर्भ्योऽपि सप्तपुत्रीभ्य इत्यपि ।&lt;br&gt;&#xA;दीक्षां कण्ठीं तौलसीं च मूर्तिं पूजार्थमित्यपि ॥४ १ ॥&#xA;कृष्णनारायणमूर्तिं श्रीयुतां प्रददौ तदा ।&lt;br&gt;&#xA;नामजपं महादीक्षामादाय ते प्रचक्रिरे ॥४२॥&#xA;जयकारोऽभवत्तेषां सर्वमन्यच्छुभं तथा ।&lt;br&gt;&#xA;अभवद्वै महादानादिकं तत्र तु दीक्षणे ॥४३ ॥&#xA;एवं त्यागाश्रमे तस्थुर्नाम्ना सद्धोषणायनः ।&lt;br&gt;&#xA;पत्नी नाम्ना महासत्यायनी भागवतोत्तमा ॥४४॥&#xA;पुत्रा नाम्ना तु वैराग्यायनः शम्भ्वायनस्तथा ।&lt;br&gt;&#xA;योगायनस्तथा ज्ञानायनश्चेत्यभवँस्तथा ॥४५॥&#xA;पुत्र्यः साध्व्यः सप्त नाम्ना प्रज्ञायनी कृतायनी ।&lt;br&gt;&#xA;सेवायनी तथा सत्त्वायनी रामायणी तथा ॥४६ ॥&#xA;बोधायनी च प्रतिभायनीति वैष्णवीतमाः ।&lt;br&gt;&#xA;सर्वे ते चाभजन् कृष्णनारायणं प्रभेश्वरम् ॥४७॥&#xA;कालेन ते ययुर्धामाऽक्षरं श्रीपरमात्मनः ।&lt;br&gt;&#xA;एवम्प्रतापा बदरि संहितायाः कथा परा ॥४८ ॥&#xA;पापिनां पापलयदा महापुण्यप्रदा तथा ।&lt;br&gt;&#xA;अन्ते मोक्षप्रदा दिव्या शाश्वतानन्ददायिनी ॥४९ ॥&#xA;अनादिश्रीकृष्णनारायणप्राप्तिप्रदा शुभा ।&lt;br&gt;&#xA;स्वर्गमुक्तिप्रदा सम्पत्प्रदा सर्वर्द्धिसम्प्रदा ॥4.63.५० ॥&#xA;शृणु बद्रीप्रिये देवि कथां चान्यां सुपावनीम् ।&lt;br&gt;&#xA;दर्दुराख्ये पुरे त्वासीद् विप्रोऽमात्योऽतिबुद्धिमान् ॥५ १ ॥&#xA;नाम्ना धर्मभटो राष्ट्रयोगक्षेमकरः सदा ।&lt;br&gt;&#xA;स शुश्राव मनुष्येभ्यो माहात्म्यं बहुलं यतः ॥५२॥&#xA;कथायाः श्रवणे तेन वाञ्च्छा तस्य व्यजायत ।&lt;br&gt;&#xA;सपत्नीको ययौ त्वेकहस्तिना वाहनेन सः ॥५ ३ ॥&#xA;परिमेयाऽनुगो नीत्वा धनं तु स्वर्णरूप्यकम् ।&lt;br&gt;&#xA;स्नात्वा तीर्थजले गत्वा कथामण्डपमुत्तमम् ॥५४॥&#xA;पूजां चक्रे संहिताया व्यासस्य लोमशस्य च ।&lt;br&gt;&#xA;सतां सतीनां साधूनां पूजां चक्रे स योगिनाम् ॥५५ ॥&#xA;उपदाश्च न्यधात्तत्र स्वप्रकाशस्य सन्निधौ ।&lt;br&gt;&#xA;स्वर्णं रूप्यं रत्नमणीन् मौक्तिकानुत्तमानपि ॥५६॥&#xA;पत्नी पुपूज वै तत्र संहितां वाचकं गुरुम् ।&lt;br&gt;&#xA;साध्वीश्च पूजयामास ददौ ताभ्योऽम्बराणि च ॥५७॥&#xA;धनानि फलपुष्पाणि भोजनानि ददावपि ।&lt;br&gt;&#xA;नीराजनं प्रचक्राते ह्युभौ स्वर्णस्य दक्षिणाम् ॥५८ ॥&#xA;न्यधातां स्थालिकायां च चक्रतुर्दण्डवन्मुदा ।&lt;br&gt;&#xA;निषेदतुः सभायां तौ मानितौ च महर्षिभिः ॥५९॥&#xA;शुश्रुवतुः कथां दिव्या मनोनिःसङ्गकारिणीम् ।&lt;br&gt;&#xA;वैराग्योत्पादिकां साधुसेवामाहात्म्यबोधिनीम् ॥4.63.६ ०॥&#xA;भक्तिशिक्षाप्रदां कृष्णे स्नेहदां दास्यदायिनीम् ।&lt;br&gt;&#xA;कथान्ते तु महोद्याने सौधे तौ ययतुर्मुदा ॥६१ ॥&#xA;एवं प्रशान्तहृदयाबूषतुर्दिनपञ्चकम् ।&lt;br&gt;&#xA;तावत् सतां सतीनां च चक्राते सेवनं मुधा ॥६२॥&#xA;पावनौ तौ सेवया च पावितौ पुनरेव ह ।&lt;br&gt;&#xA;प्रपावितौ च कथया भक्त्या नीतौ च दिव्यताम् ॥६३॥&#xA;अपश्यतां निशायां तौ निद्रायां माधवीश्वरम् ।&lt;br&gt;&#xA;अनादिश्रीकृष्णनारायणं श्रीकृष्णचन्द्रकम् ॥६४॥&#xA;क्षणेनाऽदृश्यतां प्राप्तं दिव्यं श्रिया युतं हरिम् ।&lt;br&gt;&#xA;अथ तौ सुज्ञातकृष्णमहिमानौ प्रगे द्रुतम् ॥६५॥&#xA;उत्थाय दर्शनं स्वाप्नं परस्परं मुदाऽऽहतुः ।&lt;br&gt;&#xA;प्रसन्नौ तौ मिथः श्रुत्वा कृष्णदर्शनमुत्तमम् ॥६६॥&#xA;मेने धर्मभटो भाग्यं धन्यं नैजं तदा खलु ।&lt;br&gt;&#xA;पत्नी नाम्ना शीलयानी मेने भाग्यं परं निजम् ॥६७॥&#xA;स्नात्वा सम्पूज्य देवेशं ययतुस्तौ कथास्थलम् ।&lt;br&gt;&#xA;तत्र कथाऽन्तिकेऽमात्यसन्निधौ शीलयानिका ॥६८॥&#xA;गत्वा प्रपूज्य तं व्यासं दृष्ट्वा श्रीकृष्णसन्निभम् ।&lt;br&gt;&#xA;नारायणसमं व्यासं स्वप्रकाशं समुत्तमम् ॥६९॥&#xA;देववच्चोज्ज्वलं योग्यमुपावेष्टुं गजासने ।&lt;br&gt;&#xA;सङ्कल्पं विदधे तत्र तावद् राजाऽपि तद्विधम् ॥4.63.७०॥&#xA;सङ्कल्पं विदधे व्यासं गजस्थं लोकितुं मुदा ।&lt;br&gt;&#xA;प्रकाशं प्राहतुस्तौ च स्वप्रकाशं समुत्सुकौ ॥७ १ ॥&#xA;व्यासस्तथास्त्विति प्राह कथान्ते तौ मुदा तदा ।&lt;br&gt;&#xA;गजं शृङ्गारितं स्वर्णाम्बालिकासहितं शुभम् ॥७२॥&#xA;आनयामासतुर्दिव्यं पिशङ्गं लम्बदन्तिनम् ।&lt;br&gt;&#xA;ततस्तौ श्रीव्यासदेवं निषाद्य वारणोपरि ॥७३ ॥&#xA;ऋषिं च लोमशं चापि निषाद्य तत्र वारणे ।&lt;br&gt;&#xA;धर्मभटो दधे स्वर्णचामरं लोमशोपरि ॥७४॥&#xA;शीलयानी दधे स्वर्णचामरं वाचकोपरि ।&lt;br&gt;&#xA;वाद्यनादैर्जयनादैः साध्वीसाधुसुकीर्तनैः । ७२॥&#xA;वन्दितौ पूजितौ मार्गे भक्ताभिवर्धितौ सुमैः ।&lt;br&gt;&#xA;सिन्धुतटं ययतुस्तौ गजेनाऽमात्यवाञ्च्छया ॥७६॥&#xA;जलपानादिकं कृत्वा स्नात्वाऽमात्यालयं ततः ।&lt;br&gt;&#xA;ययतुस्तत्र तौ पत्नीपती पुपूजतुर्गुरू ॥७७॥&#xA;आरार्त्रिकं व्यधातां च स्वर्णपात्रे धनानि च ।&lt;br&gt;&#xA;कम्बलानि विचित्राणि कौशेयान्यम्बराणि च ॥७८॥&#xA;मणिरत्नादिहाराँश्च हीरकाढ्यविभूषणम् ।&lt;br&gt;&#xA;बहुधा सुविभूषाश्च फलपुष्पादि सम्पदः ॥७९॥&#xA;ददतुस्तौ ततः पादार्चनं श्रीचन्दनादिभिः ।&lt;br&gt;&#xA;चक्रतुर्भावतश्चारार्त्रिकं स्तुतिं च दण्डवत् ॥4.63.८०॥&#xA;प्रणामान् चक्रतुश्चाथ ततो मन्त्रं तु वाचकात् ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥८१ ॥&#xA;ज्जगृहतुस्तथा नाम श्रीकृष्णचन्द्रकेति च ।&lt;br&gt;&#xA;प्रभोनारायण श्रीमाधवीनारायणप्रभो ॥८२॥&#xA;जयाकृष्णललितान्रायण राधापते विभो ।&lt;br&gt;&#xA;नामधुन्यं जगृहतुस्ततो पादजलं शुभम् ॥८३॥&#xA;प्रसादं जगृहतुश्च निषाद्य वारणोपरि ।&lt;br&gt;&#xA;महोत्सवयुतौ व्यासगुरू चामरराजितौ ॥८४॥&#xA;प्रापयामासतुः स्थानं संहितामण्डपं पुनः ।&lt;br&gt;&#xA;एवं श्रीकृष्णचन्द्रस्य स्वरूपं व्यासमन्वहम् ॥८९॥&#xA;भावभक्त्या सिषेवाते तौ द्वौ तल्लग्नमानसौ ।&lt;br&gt;&#xA;शृणु बद्रीप्रिये देवि चमत्कारं हरेस्ततः ॥८६॥&#xA;विद्यमाने वारणेऽपि त्वादाय दिव्यवारणम् ।&lt;br&gt;&#xA;तमेव वारणं कृष्णश्चारुह्य श्रीसमन्वितः ॥८७॥&#xA;तयैव दिव्यकानक्याऽम्बालिकया विराजितम् ।&lt;br&gt;&#xA;तौ द्वौ धर्मभटं शीलयानीं नेतुं हरिः स्वयम् ॥८८॥&#xA;समाययौ व्योमसृत्या घण्टानादेन नादयन् ।&lt;br&gt;&#xA;अम्बरं तेजसा सर्वं धवलयन् कृपानिधिः ॥८९॥&#xA;चैत्रकृष्णद्वादश्यां वै पश्यतां दिव्यचक्षुषाम् ।&lt;br&gt;&#xA;कथोत्तरं तु मध्यान्ते त्वाययौ भगवान् प्रभुः ॥4.63.९०॥&#xA;उवाच प्रहसन् धर्मभट! एहि परं पदम् ।&lt;br&gt;&#xA;शीलयानि समायाहि मुक्तिपदं परं पदम् ॥९ १ ॥&#xA;श्रुत्वा श्रीभगवद्वाक्यं त्यक्तसंसारबन्धनौ ।&lt;br&gt;&#xA;उभौ सज्जावभवतां तूर्णं धृत्वा करे जलम् ॥९२॥&#xA;हस्तिदानादि सर्वं श्रीव्यासदेवाय च तदा ।&lt;br&gt;&#xA;धर्मभटः शीलयानी ददतुश्च धनादिकम् ॥९३॥&#xA;अनादिश्रीकृष्णनारायणेच्छया तु बद्रिके ।&lt;br&gt;&#xA;दिव्यदेहौ मुक्तरूपावजायतां मनोहरौ ॥९४॥&#xA;वारणं चारुरुहतुः पुष्पवृष्टिस्तदाऽभवत् ।&lt;br&gt;&#xA;पश्यतां सर्वलोकानां गजेन व्योमगामिना ॥९५॥&#xA;हरिर्निनाय तौ तूर्णं निजं धामाऽक्षरं शुभम् ।&lt;br&gt;&#xA;जयकारस्तदा सर्वलोकेषु प्राभवन्मुहुः ॥९६॥&#xA;चमत्कारं समाकर्ण्य जना विस्मयमाप्नुवन् ।&lt;br&gt;&#xA;भक्तोऽमात्यो ययौ धामाऽक्षरं धन्यजनुर्भुवि ॥९७॥&#xA;धन्या सा शीलयानी च पत्या सार्धं ययौ दिवम् ।&lt;br&gt;&#xA;इत्येवं प्रशशंसुर्वै मानवाः सर्वतः स्थिताः ॥९८॥&#xA;बद्रिके संहितायास्तु श्रवणेन प्रमोक्षणम् ।&lt;br&gt;&#xA;नूनं प्रजायते सर्वपापानां चात्मनां तथा ॥९९॥&#xA;पठनाच्छ्रवणादस्य चिन्तनादपि मोक्षणम् ।&lt;br&gt;&#xA;इष्टसिद्धिः समस्ता च भुक्तिर्मुक्तिस्तथा भवेत् ॥4.63.१ ००॥&#xA;यत्र क्षणे यदा कृष्णो यद्देशे चाभियाति वै ।&lt;br&gt;&#xA;गन्तव्यं तेन साकं वै मायां त्यक्त्वाऽतिबन्धिनीम् ॥१० १॥&#xA;कर्तव्यं तु तदेवाऽस्ति यन्मायामोक्षणं व्रतैः ।&lt;br&gt;&#xA;भक्त्या धामाऽक्षरप्राप्तिस्तत्र श्रीहरिसेवनम् ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने दुरितघोषनामकस्य प्रधानस्य सकुटुम्बस्य कथाश्रवणेन त्यागिदीक्षाग्रहणं, धर्मभटनामकाऽमात्यस्य शीलयानीपत्नीसहितस्य कथाश्रवणेन मोक्षणं चेत्यादिनिरूपणनामा त्रिषष्टितमोऽध्यायः ॥६३ ॥&lt;/p&gt;</description>
    </item>
    <item>
      <title>०६४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/064/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/064/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां दुरितनाशिनीम् ।&lt;br&gt;&#xA;न्यायाधीशस्य ते वच्मि परमोक्षप्रदायिनीम् ॥१ ॥&#xA;प्रसेवनाख्यनगरे न्यायाधीशोऽभवद् द्विजः ।&lt;br&gt;&#xA;नाम्ना मुकुन्दसावित्रो धर्माध्यक्षोऽतिबुद्धिमान् ॥२ ॥&#xA;समस्तन्यायनिष्णातो वादविवादशान्तिकृत् ।&lt;br&gt;&#xA;निर्णयं प्रददात्येव न्यायालयकृतासनः ॥३ ॥&#xA;प्रजानां हितकृच्चापि स वादिप्रतिवादिनोः ।&lt;br&gt;&#xA;लुञ्चां प्राप्योभययोश्चोभयलाभं तु निर्णये ॥४ ॥&#xA;प्रदर्श्य वादशान्तिं स करोत्येव विसंशयाम् ।&lt;br&gt;&#xA;किन्त्वेवं बहुधा लुञ्चाधनं सम्प्राप्तवान् परम् ॥५ ॥&#xA;पापेन पक्षघातेन रोगेणाभिभवं गतः ।&lt;br&gt;&#xA;खद्वायां स सदा शेते वामाङ्गशून्यभागवान् ॥६ ॥&#xA;पराधीनो ह्यति जातः पत्नीभृत्यकृतक्रियः ।&lt;br&gt;&#xA;दुःखमाप्नोति हृदये शुश्राव भृत्यवर्गतः ॥७ ॥&#xA;दुःखनाशकरं वाक्यं कथामाहात्म्यमुत्तमम् ।&lt;br&gt;&#xA;ये प्रयान्ति कथायां वै रुग्णाः पापा अधर्मिणः ॥८ ॥&#xA;शुद्धाः श्रुत्वा कथां यान्ति ब्रह्मधामाऽक्षरं हरेः ।&lt;br&gt;&#xA;रोगहीनाः प्रजायन्ते पुण्यभाजो भवन्त्यपि ॥९ ॥&#xA;श्रुत्वैवं स सतीं पत्नीं प्राह मे मोक्षणं च वा ।&lt;br&gt;&#xA;रोगनाशो यथा स्याद्वै तथा विधेहि मत्कृते ॥४.६४.१ ०॥&#xA;सापि श्रुत्वा स्वामिवाक्यं स्वामिश्रेयःपरा सती ।&lt;br&gt;&#xA;प्रजाजनानां वृद्धानां सम्मतिं जगृहे सती ॥११ ॥&#xA;कथं पत्युः रोगनाशः पापनाशश्च मोक्षणम् ।&lt;br&gt;&#xA;तत् कर्तव्यं मया तूर्णं पप्रच्छेति महाजनान् ॥१ २।&lt;br&gt;&#xA;महाजना गुणग्राहा श्रेयसे न्यायदायिनः ।&lt;br&gt;&#xA;प्राहुरद्य वरं श्रेयः संहिताश्रवणं मतम् ॥१ ३॥&#xA;चमत्कारा नित्यनवाः श्रूयन्ते तु कथास्थले ।&lt;br&gt;&#xA;कल्याणं देहिनां तत्र करोति कृपया हरिः ॥१४॥&#xA;तमेनं न्यायकर्तारं नय तत्र कथास्थलीम् ।&lt;br&gt;&#xA;कथां श्रुत्वा सतो दृष्ट्वा नत्वा सभां समन्ततः ॥१५॥&#xA;प्रपूज्य परमात्मानं तवेष्टं सम्भविष्यति ।&lt;br&gt;&#xA;पत्युस्ते सर्वथा चेष्टं भविष्यति न संशयः ॥१६ ॥&#xA;इत्युक्ता सा सती भार्या नाम्ना गयाक्षिणी ययौ ।&lt;br&gt;&#xA;द्रव्यं भृत्यान् पतिं नीत्वा नरयाणेः कथास्थलीम् ॥१ ७॥&#xA;महोद्यानं स्थलीवासं कृत्वा स्नात्वा सुशोभना ।&lt;br&gt;&#xA;पतिं नीत्वा नरयाने कथामण्डपमाययौ ॥१८॥&#xA;पक्षघाताऽभिभूतोऽपि पतिर्नेमे सभाजनान् ।&lt;br&gt;&#xA;संहितां वाचकं कृष्णमूर्तिं नेमे च लोमशम् ॥१ ९॥&#xA;ऋषीन् साधून् प्रणेमे च सुप्तोऽपि नरयानके ।&lt;br&gt;&#xA;तृणं लब्ध्वा मुखे पापक्षमां सद्भ्योऽप्ययाचत ॥४.६४.२० ॥&#xA;सन्तो दयालवस्तस्मै ददुः पादजलानि च ।&lt;br&gt;&#xA;प्रसादं प्रददुस्तत्र सोऽपि चखाद सत्वरम् ॥२१॥&#xA;भद्रिके तावता तस्य देहे शक्तिर्व्यवर्धत ।&lt;br&gt;&#xA;पक्षं वामं सुशक्तं सञ्जातं जाड्यविहीनकम् ॥२२॥&#xA;शून्यभावं विहायैव चैतन्यसम्भृतं ह्यभूत् ।&lt;br&gt;&#xA;उत्थाय सहसा खष्ट्वामध्यतः स सभां प्रति ॥२३॥&#xA;चकार दण्डवद्भूमौ विदन् माहात्म्यमुत्तमम् ।&lt;br&gt;&#xA;नीरुग्णत्वं दर्शनात्तु तत्कालं समजायत ॥२४॥&#xA;ततः पूजां चकारापि धनरत्नादिभिस्तदा ।&lt;br&gt;&#xA;व्यासपूजां कथामूर्तिपूजां लोमशपूजनम् ॥२५॥&#xA;संहितापूजनं साधुसाध्वीप्रपजूनं तथा ।&lt;br&gt;&#xA;द्विजर्षिपूजनं चक्रे भूरिदानादिदक्षिणम् ॥२६॥&#xA;कथां शुश्राव च ततश्चैवं नित्यं चकार ह ।&lt;br&gt;&#xA;महिमानं विवेदापि कथाया नवजीवने ॥२७॥&#xA;मृत्योर्मुखान्महारोगान्मुक्तिः कथाप्रभावतः ।&lt;br&gt;&#xA;सतामाशीर्वचनैश्च विवेद स्त्रीयुतो हि सः ॥२८॥&#xA;न्यायाक्षिणी तथा न्यायाधीशः साधुनिषेवणम् ।&lt;br&gt;&#xA;नित्यं प्रचक्रतुस्तत्र निजावासे मुहुर्मुहुः ॥२९॥&#xA;अकुर्वातां विचारं च मरणाद् रक्षणं त्विह ।&lt;br&gt;&#xA;जातं तस्माज्जीवनं वै दातव्यं कृष्णलब्धये ॥४.६४.३ ०॥&#xA;न गन्तव्यं गृहे चेतः स्थातव्यं साधुमण्डले ।&lt;br&gt;&#xA;श्रोतव्या श्रीसंहितायाः कथा सर्वार्थदायिनी ॥३१ ॥&#xA;सेवनीयाः साधवश्च तोषणीया महर्षयः ।&lt;br&gt;&#xA;तारणीयो निजात्मा च प्राप्तव्यं परमं पदम् ॥३२॥&#xA;अपि न्यायो हि जगतां कृतोऽपि कोटिलक्षधा ।&lt;br&gt;&#xA;आत्मन्यायः कृतश्चेन्न कृतं किमपि तेन न ॥३३॥&#xA;तोषिता वादविवदाः कलिप्राया जना अपि ।&lt;br&gt;&#xA;अपि कृष्णस्तोषितो न कृतं सर्वं निरर्थकम् ॥३४॥&#xA;रञ्जिताः कलिकर्तारः शमिता मायिका जनाः ।&lt;br&gt;&#xA;सन्तश्चेद् रञ्जिता नैव कृतं सर्वं निरर्थकम् ॥३५॥&#xA;अर्जितं नाणकं कोटिः वर्धिताः सम्पदो जडाः ।&lt;br&gt;&#xA;अर्जितं नाऽऽत्मकल्याणं कृतं सर्वं निरर्थकम् ॥३६॥&#xA;सेविताः स्त्रीमहीमानाः सत्कृताश्च कुटुम्बिनः ।&lt;br&gt;&#xA;सेविताश्चेत् साधवो न कृतं सर्वं निरर्थकम् ॥३७॥&#xA;वन्दिता द्रव्यदातारो भोजिता लम्पटा जनाः ।&lt;br&gt;&#xA;नाऽतिथयः पूजिताश्चेत् कृतं सर्वं निरर्थकम् ॥३८॥&#xA;स्मृता नित्यं कलहिणः वितण्डा उदिताः सदा ।&lt;br&gt;&#xA;नारायणो नेरितश्चेत् कृतं सर्वं निरर्थकम् ॥३९॥&#xA;पोषितो निजदेहश्च संस्कृता मूर्धजाः सदा ।&lt;br&gt;&#xA;संस्कृतं न हृदयं चेत् कृतं सर्वं निरर्थकम् ॥४.६४.४०॥&#xA;आधत्तं बाह्यविज्ञानं विस्तारिताश्च कल्पनाः ।&lt;br&gt;&#xA;कृष्णध्यानं न चाधत्तं कृतं सर्वं निरर्थकम् ॥४१ ॥&#xA;निर्णया लौकिका दत्ताः सत्ताः भुक्ता तु मायिकी ।&lt;br&gt;&#xA;आत्ममोक्षो निश्चितो न कृतं सर्वं निरर्थकम् ॥४२॥&#xA;श्रद्धा मृषा विवादेषु कृता नैजे च गौरवे ।&lt;br&gt;&#xA;कृष्णनारायणे चेन्न कृता सर्वा निरर्थिका ॥४३॥&#xA;सम्मानं बहुधा लब्धं स्वागतं चाति वीक्षितम् ।&lt;br&gt;&#xA;मानितश्चेन्न कृष्णेन मानं चान्यन्निरर्थकम् ॥४४॥&#xA;ताडिता दण्डिता दुष्टाः कारागारे निपातिताः ।&lt;br&gt;&#xA;कामादयो दण्डिता न दण्डश्चान्यो निरर्थकः ॥४५॥&#xA;मोचिताः पीडिता लोका विपदो विनिवारिताः ।&lt;br&gt;&#xA;स्वस्य याम्यं वारितं न कृतं सर्वं निरर्थकम् ॥४६॥&#xA;गतयो बहुधा क्लृप्ता मार्गाश्चान्येऽवधारिताः ।&lt;br&gt;&#xA;ब्रह्ममार्गो धृतश्चेन्न कृतं सर्वं निरर्थकम् ॥४७॥&#xA;दत्तं बहुभ्यो लोकेभ्यो न दत्तं परमात्मने ।&lt;br&gt;&#xA;भक्तेभ्यो न न यज्ञेभ्यो दत्तमन्यन्निरर्थकम् ॥४८॥&#xA;अर्जिता बहुधा ऋद्धिः कीर्तिः ख्यातिः प्रतिष्ठिका ।&lt;br&gt;&#xA;न त्वर्जिता कृपा कार्ष्णी तदर्जितं निरर्थकम् ॥४९॥&#xA;कोशे सुरक्षितं स्वर्णं रजतं पेटिकासु च ।&lt;br&gt;&#xA;हृदि कृष्णो न निहितो रक्षितं तन्निरर्थकम् ॥४.६४.५०॥&#xA;आरोहितानि यानानि वाहनान्यादृतानि च ।&lt;br&gt;&#xA;श्रीकृष्णस्य विमानं नाऽऽदृतं सर्वं निरर्थकम् ॥५१ ॥&#xA;राज्यं प्रपालिकं सम्यक् प्रजाः सम्यङ्निभालिताः ।&lt;br&gt;&#xA;दृष्टो नारायणश्चेन्न दृष्टं सर्वं निरर्थकम् ॥५२॥&#xA;श्रुतं संशयितं सर्वं मतं मृषाभिवर्धितम् ।&lt;br&gt;&#xA;न श्रुता न मता कृष्णकथा सर्वं निरर्थकम् ॥५३॥&#xA;दीनाऽनाथा आश्वसिता भृत्याद्याः स्वाश्रयीकृताः ।&lt;br&gt;&#xA;भक्ता नाश्वासिता दिव्या आश्रयादि निरर्थकम् ॥९४॥&#xA;व्याख्यातान्यन्यतत्त्वानि भौतिकानि क्षणे क्षणे ।&lt;br&gt;&#xA;कृष्णतत्त्वं न चाख्यातं गतं सर्वं निरर्थकम् ॥५५॥&#xA;लिखिता राजपदका योजिता पाशवी कला ।&lt;br&gt;&#xA;नात्मा संयोजितः कृष्णे योजना सा निरर्थिका ॥५६॥&#xA;अप्यब्धयः क्षालिताश्चाऽऽलोडिता न्यायकोटयः ।&lt;br&gt;&#xA;वासना ज्वालिता नैव श्रमः सर्वो निरर्थकः ॥५७॥&#xA;शत्रवः सज्जिताश्चापि बलिष्ठाश्च विरोधिनः ।&lt;br&gt;&#xA;कामना न जिता येन जयस्तस्य निरर्थकाः ॥५८॥&#xA;सर्वे त्वधीतमेवापि वाचितं पुष्कलं सदा ।&lt;br&gt;&#xA;नाऽधीतं श्रीहरेर्नाम रटना सा निरर्थिका ॥५९॥&#xA;प्रेषितानि तु पत्राणि लग्नानि योजितान्यपि ।&lt;br&gt;&#xA;कृष्णलग्नं न चापन्नं सर्वमन्यन्निरर्थकम् ॥४.६४.६०॥&#xA;स्त्रियो विवाहिता बह्व्यः प्रवाहिताश्च दक्षिणाः ।&lt;br&gt;&#xA;संवाहिता गजा हंसा नाऽऽहिताः कृष्णवैष्णवाः ॥६१॥&#xA;कृष्णनारायणो नैव धृतो वक्षसि केशवः ।&lt;br&gt;&#xA;तदा निरर्थकं सर्वं भाररूपं हि वाहितम् ॥६२॥&#xA;अपि वेषा धृता रम्या धृता भूषा सुशोभिताः ।&lt;br&gt;&#xA;कृष्णकण्ठी धृता नैव धृतं सर्वं निरर्थकम् ॥६३॥&#xA;पीतं भुक्तं बहु मिष्टमास्वादिता रसा पराः ।&lt;br&gt;&#xA;प्रसादो न हरेर्भुक्तो भुक्तं सर्वं तु पापकृत् ॥६४॥&#xA;सुगन्धादि समस्तं संयोजितं वर्ष्महेतवे ।&lt;br&gt;&#xA;कृष्णार्थं योजितं नैव तत् सर्वं पापदं कृतम् ॥६५ ॥&#xA;उत्सवा विहिताश्चान्ये दैवोत्सवाः कृता नहि ।&lt;br&gt;&#xA;सतां महोत्सवास्त्यक्तास्तस्य सर्वं निरर्थकम् ॥६६॥&#xA;स्वजन्माहानि सततं पालितान्यपराण्यपि ।&lt;br&gt;&#xA;कृष्णजन्मदिनं चेन्न पालितं तेन किं कृतम् ॥६७॥&#xA;आयुः सङ्क्षपितं सर्वं देहः कर्मसु धर्षितः ।&lt;br&gt;&#xA;रागो न धर्षितो द्वेषो न धर्षितो वृथाश्रमः ॥६८॥&#xA;विभाजिता निजा सम्पत् पुत्राद्याश्च विभाजिताः ।&lt;br&gt;&#xA;भजितो न हरिकृष्णो भक्तं सर्वं विडम्बनम् ॥६९॥&#xA;आवृतं नगरं सर्वमावृतानीन्द्रियाण्यपि ।&lt;br&gt;&#xA;नाऽऽवृतं हृत् श्रीकृष्णेन सर्वमावृतमावृतम् ॥४.६४.७०॥&#xA;अनुग्रहीता बहवो मोचिता विपदां मुखात् ।&lt;br&gt;&#xA;निजात्मा मोचितो नैव मोचनं तन्निरर्थकम् ॥७१॥&#xA;माता पिता सुहृद् बन्धुः पूजिताः सेवितास्तथा ।&lt;br&gt;&#xA;साधवः सेविताश्चेन्न मोक्षमार्गोऽस्य दुर्घटः ॥७२॥&#xA;पितरस्तर्पिता दीना भोजिता वन्दिताः सुराः ।&lt;br&gt;&#xA;नोपासितः कृष्णनारायणो गुर्वी तु सा क्षतिः ॥७३॥&#xA;आसादितानि धिष्ण्यानि मानपत्राणि शोभनाः ।&lt;br&gt;&#xA;पदव्यश्चापि संलब्धा नाप्तं कृष्णपदाम्बुजम् ॥७४॥&#xA;नाप्याप्तमासनं कृष्णपादासनसमीपगम् ।&lt;br&gt;&#xA;तदा नाप्तं त्वन्ततस्तु किञ्चित् शून्यमिवाऽभवत् ॥७५॥&#xA;सर्वं शून्ये गतं तस्य कृष्णहीनस्य देहिनः ।&lt;br&gt;&#xA;अतः कृष्णः प्रापणीयः सर्वमन्यन्निरर्थकम् ॥७६॥&#xA;अत्रैव सर्वदा कृष्णकथालाभार्थमुत्तमा ।&lt;br&gt;&#xA;वसतिः रोचते तस्माद्वसितव्यमिहाऽधुना ॥७७॥&#xA;विचार्येत्थं मिथः पत्नीपती तत्र निवासनम् ।&lt;br&gt;&#xA;चक्रतुर्बद्रिके कृष्णनारायणार्पितात्मकौ ॥७८॥&#xA;जगृहतुश्च तौ मन्त्रं नामधुन्यं तदा मुदा ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥७९॥&#xA;&amp;lsquo;प्रभोनारायणश्रीमाधवीनारायणप्रभो ।&lt;br&gt;&#xA;जयाकृष्णललितान्रायणराधापते विभो ॥४.६४.८०॥&#xA;स्वप्रकाशो हि भगवान् मन्त्रं दत्वा च तौलसीम् ।&lt;br&gt;&#xA;ददौ कण्ठीं भजनार्थं मालिकां प्रतिमां ददौ ॥८ १ ॥&#xA;ततस्तौ कृष्णचित्तौ वै प्रतीक्षेते प्रमोक्षणम् ।&lt;br&gt;&#xA;मासान्ते श्रीकृष्णनारायणो विमानमास्थितः ॥८२॥&#xA;नेतुं समाययौ तौ तु चैत्रस्याऽमादिने हरिः ।&lt;br&gt;&#xA;उज्ज्वलः श्वेतवसनः स्वर्णभूषाविभूषितः ॥८३॥&#xA;उवाच तौ समायातं धामाऽक्षरं परं मम ।&lt;br&gt;&#xA;उक्तमात्रौ दम्पती तौ स्वर्णरूप्यादिदानकम् ॥८४॥&#xA;चक्रतुर्यानदानं तावध्यारोढुं विमानकम् ।&lt;br&gt;&#xA;कृतक्रमौ च यावत्तु तावद् विमूर्छितौ द्रुतम् ॥८५॥&#xA;त्यक्तदेहौ लब्धदिव्यस्वरूपौ सम्बभूवतुः ।&lt;br&gt;&#xA;सर्वेषां पश्यतां बद्रि विमानमध्यतिष्ठताम् ॥८६॥&#xA;पुष्पवृष्टिर्व्योममार्गाज्जयशब्दा जनव्रजात् ।&lt;br&gt;&#xA;अभवन् बहुलास्तत्र तावद् विमानमम्बरे ॥८७॥&#xA;ऊर्ध्वं जगाम सहसा दिव्यं धामाऽक्षरं प्रति ।&lt;br&gt;&#xA;तिरोऽभवद् विप्रकृष्टं महाश्चर्यमभूद्धि तत् ॥८८ ॥&#xA;एवं श्रीबद्रिके भक्तौ त्यक्तसर्वप्रवर्तनौ ।&lt;br&gt;&#xA;स्नेहभक्त्या ययतुः श्रीकृष्णनारायणालयम् ॥८९॥&#xA;तयोर्भृत्यजनास्तत्र तयोश्चक्रुः प्रदाहनम् ।&lt;br&gt;&#xA;ततस्तेऽपि हरेर्भक्तिं नाम मन्त्रं च जगृहुः ॥४.६४.९०॥&#xA;भेजुः श्रीपरमात्मानं कृष्णनारायणं प्रभुम् ।&lt;br&gt;&#xA;क्षपिताघा गतक्लेशा निर्मलाः साधुसेविनः ॥९ १ ॥&#xA;अभवँस्ते कृपापात्राण्यन्वहं श्रीकथापराः ।&lt;br&gt;&#xA;प्राप्तवैराग्यवेगाश्च ध्यानभजनयोगिनः ॥९२॥&#xA;वैष्णवाः परमा भूत्वा लब्ध्वाऽऽशीर्वादमुत्तमम् ।&lt;br&gt;&#xA;ययुर्गृहाणि नैजानि स्मरन्तः परमेश्वरम् ॥९३॥&#xA;पक्वकालेन ते सर्वे सत्सङ्गिनः शुभाशयाः ।&lt;br&gt;&#xA;क्षीणवासनाः संलग्ना श्रीहरौ मोक्षसन्मुखाः ॥९४॥&#xA;प्रतीक्षन्ते स्म देवेशं प्रभुं कृष्णं नरायणम् ।&lt;br&gt;&#xA;तावत् तेषां श्रेयसे वै विमानं त्वागतं दिवः ॥९५॥&#xA;ययुस्तेऽपि हरेर्धाम कृष्णविमानवाहिताः ।&lt;br&gt;&#xA;प्रसेवने पुरे सर्वे व्यपश्यन् स्वविमानकम् ॥९६॥&#xA;दिव्यं दिव्यश्रीहर्याढ्यं दिव्यमुक्ताधिवासितम् ।&lt;br&gt;&#xA;दर्शका निजभाग्यानि मेनिरे मोक्षभाञ्जि ह ॥९७॥&#xA;भजनं ते व्यधुः स्वामिन् कृष्णनारायणप्रभो ।&lt;br&gt;&#xA;कालेन क्षीणपापाश्च प्रयातास्ते परं पदम् ॥९८॥&#xA;एवं बद्रीप्रिये मोक्षं गतौ न्यायाधिकारिणौ ।&lt;br&gt;&#xA;न्यायाक्षिणी च मुकुन्दसावित्रः सत्कथाश्रवात् ॥९९॥&#xA;पठनाच्छ्रवणादस्य स्मरणात् सेवनात् सताम् ।&lt;br&gt;&#xA;भुक्तिर्मुक्तिर्भवेद् बद्रि स्वर्गं स्वेष्टं भवेदपि ॥४.६४.१ ००॥&#xA;सर्वदिव्यगुणाश्चापि दिव्या सम्पद्वरा अपि ।&lt;br&gt;&#xA;दिव्यधामनिवासश्च दिव्यश्रीकृष्णयोगिता ॥१०१ ॥&#xA;दिव्यता सर्वथा स्याच्छ्रीसंहिताश्रवणादिह ।&lt;br&gt;&#xA;प्राप्तव्यं सर्वमाप्येत न न्यूनं तस्य विद्यते ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने न्यायकर्तुर्मुकुन्दसावित्रविप्रस्य न्यायाक्षिण्यास्तत्पत्न्याश्च कथाश्रवणादिभिर्मोक्षणमित्यादिनिरूपणनामा चतुष्षष्टित्तमोऽध्यायः ॥६४ ॥&lt;/p&gt;</description>
    </item>
    <item>
      <title>०६५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/065/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/065/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथामन्यां च पावनीम् ।&lt;br&gt;&#xA;लेखकश्चाऽभवत् ताडपत्रेषु पट्टकेष्वपि ॥१ ॥&#xA;धातुपत्रेषु च काष्ठफालेषु चाम्बरेष्वपि ।&lt;br&gt;&#xA;नाम्ना विशालरेखो वै वैश्यः सुकरदे पुरे ॥२ ॥&#xA;लेखोत्पन्नेन सततं जीविकां समवर्तयन् ।&lt;br&gt;&#xA;कुटुम्बपोषणं तुष्ट्या करोति धर्मवृत्तिमान् ॥३ ॥&#xA;तस्यैकदा समायातः श्वा गृहे च गृहान्तरे ।&lt;br&gt;&#xA;सम्प्रविष्टः पात्रगतं पयोऽपिबत्तु धेनुजम् ॥४ ॥&#xA;अशुद्धं तत्पयः सर्वं जातं घटगतं ततः ।&lt;br&gt;&#xA;वैश्योऽपश्यत् पिबन्तं तं श्वानं गृहान्तरे गतः ॥५ ॥&#xA;रुषा यष्टिं समगृह्याऽताडयत् श्वा तु मूर्छितः ।&lt;br&gt;&#xA;आक्रोशन् पतितो भूमौ पादान् विक्षेपयन् मुहुः ॥६ ॥&#xA;मृत्युं जगाम यावत्तु तावद् वैश्येन कर्षितः ।&lt;br&gt;&#xA;चत्वरे क्षिप्त एवापि तावत्पार्श्वालया जनाः ॥७ ॥&#xA;श्रुत्वाऽऽक्रोशं सत्वरं ते कुतूहलसमन्विताः ।&lt;br&gt;&#xA;आययुश्चत्वरे तत्र व्यपश्यन् मारितं तदा ॥८ ॥&#xA;श्वानं वैश्येन वै क्षिप्तं मृतं वैश्येन मारितम् ।&lt;br&gt;&#xA;तिरश्चक्रुस्तु ते वैश्यं धिक्कारं प्रददुस्तथा ॥९ ॥&#xA;श्वघ्नोऽयं क्रूरकर्मा चाऽग्राह्यजलान्न एव च ।&lt;br&gt;&#xA;श्रुत्वैवं तु तदा पापशब्दान् लज्जां गतोऽभवत् ॥4.65.१ ०॥&#xA;धर्मवान् कीर्तिमाँश्चापि वेगेन पापमाचरन् ।&lt;br&gt;&#xA;अवाच्यतां गतो वैश्यः शुशोचाऽतिजनान्तिके ॥११ ॥&#xA;उवाच तान् पार्श्वलोकान् न मया मृत्युहेतवे ।&lt;br&gt;&#xA;ताडितः श्वा किन्तु शिक्षणार्थं प्रताडितोऽस्त्ययम् ॥१ २॥&#xA;गृहं प्रविश्य स यतो दुग्धं पपौ हि धेनुजम् ।&lt;br&gt;&#xA;सर्वं भ्रष्टं चकाराऽसौ तेन वै ताडितो मया ॥१ ३॥&#xA;पार्श्वमर्मस्थले मारः कृतो नहि विजानता ।&lt;br&gt;&#xA;अकस्मात् पतितो मारः पार्श्वे मर्मणि तेन सः ॥१४॥&#xA;मृतोऽयं तस्य हत्या मे जाता करोमि निष्कृतिम् ।&lt;br&gt;&#xA;विप्राः शिष्टा भवन्तो मे ब्रुवन्तु तस्य निष्कृतिम् ॥१५॥&#xA;इत्यर्थिता भूसुरास्तं जगदुर्व्रतमुत्तमम् ।&lt;br&gt;&#xA;मासं कथायाः श्रवणं चैकभुक्तव्रतं तथा ॥१ ६॥&#xA;सत्सङ्गः साधुसेवा च दानं यथाधनं तथा ।&lt;br&gt;&#xA;तीर्थस्नानं मासमात्रं नित्य मन्त्रसहस्रकम् ॥१७॥&#xA;हरेर्नाम्नां जपश्चेति प्रायश्चित्तं ददुर्द्विजाः ।&lt;br&gt;&#xA;विशालरेखः पापस्य नुत्तये विचचार ह ॥१८॥&#xA;शर्करानगरं तीर्थं कथास्थानमनुत्तमम् ।&lt;br&gt;&#xA;स्थावरं जङ्गमं चेत्युभयं तीर्थं हि तत्स्थले ॥१९॥&#xA;प्राप्तं तेन तु विधिना तीर्थं कृतं हि सिन्धुजम् ।&lt;br&gt;&#xA;कथायाः श्रवणं नित्यमेकभुक्तव्रतान्वितम् ॥4.65.२०॥&#xA;मासमात्रं कृतं तेन लब्ध्वा यथोदितं मनुम् ।&lt;br&gt;&#xA;साधूनां सेवनं चापि कृतं तेन हितैषिणा ॥२१॥&#xA;नष्टपापोऽभवन्नष्टवासनो वैश्य एव ह ।&lt;br&gt;&#xA;पूर्वजन्मार्जिताऽघानि नष्टानि सेवनात् सताम् ॥२२॥&#xA;प्रारब्धं सञ्चितं कर्म सर्वमन्त समाव्रजत् ।&lt;br&gt;&#xA;आयुः पूर्णं तु सञ्जातं मृत्युकाल उपागतः ॥२३॥&#xA;मासान्ते चैत्रशुक्लस्य पञ्चम्यां प्रातरेव सः ।&lt;br&gt;&#xA;स्नात्वा कथास्थलं प्राप पुपूज व्यासपुङ्गवम् ॥२४॥&#xA;संहितां लोमशं चापि नत्वा महर्षिमण्डलम् ।&lt;br&gt;&#xA;कथां शुश्राव मालाया आवर्तनपुरःसरम् ॥२५॥&#xA;कथान्ते कीर्तनान्तेऽस्य जृम्भणान्यभवन् मुहुः ।&lt;br&gt;&#xA;तावद् व्योम्नो हरिः कृष्णोनारायणः समाययौ ॥२६॥&#xA;सर्वेषां शृण्वतां प्राह तमायाहि विमानकम् ।&lt;br&gt;&#xA;श्रूत्वा विशालरेखः स मुमुदे मोक्षभाग्यवान् ॥२७॥&#xA;द्रुतं मूर्छामवापाऽपि दिव्यदेहो बभूव ह ।&lt;br&gt;&#xA;विमाने तं समादाय ययौ धामाऽक्षरं हरिः ॥२८॥&#xA;कृपैषा बद्रिके श्रीमत्कृष्णस्य मोक्षदायिनी ।&lt;br&gt;&#xA;प्रायश्चित्तनिमित्तेन मोक्षं यया जगाम सः ॥२९॥&#xA;तस्य पत्नी शुचिकान्तानाम्नी तस्यौर्ध्वदैहिकम् ।&lt;br&gt;&#xA;चकार विधिवद् भक्ता वैष्णवी भाग्यशालिनी ॥4.65.३०॥&#xA;वैराग्यं सा समापन्ना ह्यनपत्या सती शुभा ।&lt;br&gt;&#xA;भक्तिं चक्रे मनुं नाम लब्ध्वा श्रीलोमशात् सदा ॥३१ ॥&#xA;नित्यं कथां शृणोत्येव साध्वीव्रजं प्रसेवते ।&lt;br&gt;&#xA;सा तु वैराग्यवेगेन ज्ञानेन सेवया तथा ॥३२॥&#xA;त्यागदीक्षां जगृहे वै सर्वमन्त्रसमन्विताम् ।&lt;br&gt;&#xA;काषायधारिणी भूत्वा साध्वीनां मण्डलेऽवसत् ॥३३॥&#xA;भेजेऽनादिकृष्णनारायणं पार्वीप्रभुम्पतिम् ।&lt;br&gt;&#xA;बद्रिके सा स्वतन्त्राऽभूत् साध्वी स्वर्गादिगामिनी ॥३४॥&#xA;ब्रह्मसभामपि याति सा समाधिमती तथा ।&lt;br&gt;&#xA;शुचिकान्ताऽभवन्नाम्ना कृष्णकान्तेश्वरी ततः ॥३५॥&#xA;चतुर्युगं तु सा साध्वी पृथ्व्यां ततः स्थिताऽभवत् ।&lt;br&gt;&#xA;भजनं कारयित्वाऽपि नारीजनानसङ्ख्यकान् ॥३६॥&#xA;प्रेषयामास मुक्त्यर्थं कार्ष्णं पदं हि पावनम् ।&lt;br&gt;&#xA;कुङ्कुमवापिकाक्षेत्रे वासं व्यधाच्चतुर्युगम् ॥३७॥&#xA;ततो धामाऽक्षरं प्राप साध्व्ययुतं विधाय सा ।&lt;br&gt;&#xA;शिष्याणां मण्डलं तस्याः साध्वीनां चाऽयुतात्मकम् ॥३८॥&#xA;व्यचरद् भूमिखण्डेषु नारीणां बोधदायकम् ।&lt;br&gt;&#xA;कृष्णनारायणीसत्यः सर्वा भेजुर्नरायणम् ॥३९॥&#xA;शाखाः प्रशाखाः शिष्याः प्रशिष्याः स्थाप्य धरातले ।&lt;br&gt;&#xA;ययुर्धामाऽक्षरं ताश्च कृष्णनारायणालयम् ॥4.65.४०॥&#xA;इत्येवं बद्रिके वैश्यो मोक्षं जगाम भक्तराट् ।&lt;br&gt;&#xA;कृष्णस्य कृपया भक्त्या सेवया श्रवणेन च ॥४१ ॥&#xA;अथाऽन्यं ते कथयामि चमत्कारं महत्तमम् ।&lt;br&gt;&#xA;कायस्था बहवः श्रुत्वा चमत्कारं प्रमोक्षदम् ॥४२॥&#xA;आययुः परितो राष्ट्रात् संहितायाः कथास्थलम् ।&lt;br&gt;&#xA;उपदा विविधा नीत्वा पूजासामग्रिकाऽन्विताः ॥४३ ॥&#xA;कीर्तयन्तो हरेर्नाम गायन्तो गीतिका हरेः ।&lt;br&gt;&#xA;नरा नार्यो बालवृद्धा युवमण्डलकान्यपि ॥४४॥&#xA;आययुः शर्कराभ्याशं महोद्यानं समुत्सुकाः ।&lt;br&gt;&#xA;महोद्याने कृतावासा कृतस्नानाश्च तीर्थके ॥४५॥&#xA;उपदाकरपात्राश्चाऽऽययुः कथासभास्थलम् ।&lt;br&gt;&#xA;जयनादान् प्रचक्रुश्च दण्डवन्नमनाञ्जलिम् ॥४६॥&#xA;पूजां चक्रुः संहितायाः मूर्तेश्च वाचकस्य च ।&lt;br&gt;&#xA;सतां महर्षिवर्याणां सतीनामर्हणानि च ॥४७॥&#xA;विप्राणां योगिनां पूजां चक्रुश्चारार्त्रिकं व्यधुः ।&lt;br&gt;&#xA;उपाविविशुः सदसि शुश्रुवुश्च कथामृतम् ॥४८॥&#xA;मन्त्रं स्वतःप्रकाशाच्च जगृहुर्नामधुन्यकम् ।&lt;br&gt;&#xA;ययुश्चाऽवसथान्नैजान् मासं तस्थुः कथार्थिनः ॥४९॥&#xA;सतां सेवां च बहुधा चक्रिरे कीर्तनान्यपि ।&lt;br&gt;&#xA;तीर्थाप्लवनं दानानि चक्रिरे भजनं मिथः ॥4.65.५०॥&#xA;हृतपापा अभवँस्ते गतमायिकवासनाः ।&lt;br&gt;&#xA;शुद्धात्मानोऽभवँश्चापि नरा नार्यः सहस्रशः ॥५ १ ॥&#xA;चैत्रशुक्लैकादश्यां च बद्रिके त्वाययौ हरिः ।&lt;br&gt;&#xA;अनादिश्रीकृष्णनारायणः स्वर्णविमानयुक् ॥५२॥&#xA;हसन् प्राह हरिः सर्वान् कायस्थान् कृपया मुदा ।&lt;br&gt;&#xA;शृण्वतां मत्कथां सेवां कुर्वतां च सतां मुदा ॥५ ३॥&#xA;भजतां मां च वः कल्याणार्थं चाहमुपागतः ।&lt;br&gt;&#xA;आयान्तु ते य इच्छन्ति त्वागन्तुं धाम मेऽक्षरम् ॥५४॥&#xA;सज्जा भवन्तु तूर्णं चारोहन्तु मे विमानकम् ।&lt;br&gt;&#xA;नयामि चाऽक्षरं धाम शाश्वतानन्दमन्दिरम् ॥५५॥&#xA;एवमुक्ताः करणाद्याः कायस्था नरयोषितः ।&lt;br&gt;&#xA;पञ्चशतानि सहसा सज्जास्तु मुक्तयेऽभवन् ॥५६॥&#xA;तेषां हलहलाशब्दः सहस्रोत्क्षेपणाऽऽह्वनाः ।&lt;br&gt;&#xA;परितश्चाऽभवन् बद्रि महाश्चर्यविधायिनः ॥५७॥&#xA;पञ्चशतानि कायस्था नरा नार्यस्तदा द्रुतम् ।&lt;br&gt;&#xA;त्यक्त्वा भौतिकवर्ष्माणि चाबालवृद्धदेहिनः ॥५८॥&#xA;अभवन् दिव्यदेहास्ते कृष्णप्रोक्षितवारिभिः ।&lt;br&gt;&#xA;सर्वे षोडशवर्षास्ते मुक्ता मुक्तानिकाः शुभाः ॥५९॥&#xA;आरुरुहुर्विमानं चोपाविविशुर्हरेः पुरः ।&lt;br&gt;&#xA;पुपूजुः परया भक्त्याऽऽश्लेषस्पर्शाऽञ्जलिस्तवैः ॥4.65.६ ०॥&#xA;कृष्णनारायणनीता ययुस्ते परमं पदम् ।&lt;br&gt;&#xA;बद्रिके शृण्वतां तेषां धुन्यं च पश्यतामपि ॥६१ ॥&#xA;सर्वेषामन्यलोकानां विमानं दिवमाविशत् ।&lt;br&gt;&#xA;चमत्कारो महान् जातः कृपयाऽयं हरेः प्रभोः ॥६२॥&#xA;पश्चस्थैश्च कृतान्यूर्ध्वदैहिकानि ततः परम् ।&lt;br&gt;&#xA;तेऽपि विरागमापन्नाः कथां श्रुत्वा ययुस्ततः ॥६३॥&#xA;निजान्निजानालयाँश्च कृष्णभक्तिं प्रचक्रिरे ।&lt;br&gt;&#xA;कालेन ते ययुर्धामाऽक्षरं श्रीपरमात्मनः ॥६४॥&#xA;बद्रिके परमाश्चर्यं कथयामि निबोध मे ।&lt;br&gt;&#xA;त्रिवादनगरे त्वासीत् शास्ता शाहविलापनः ॥६५॥&#xA;तस्य सम्पत्तयश्चासन् वाटीक्षेत्रगृहादिकाः ।&lt;br&gt;&#xA;अश्वा वृषभा गवया उष्ट्राश्च पशवोऽभवन् ॥६६॥&#xA;गोऽजामहिष्य आसँश्च भृत्याश्चापि शताधिका ।&lt;br&gt;&#xA;ग्रामाधिपः खण्डराजः शाहविलापनस्तदा ॥६७॥&#xA;अश्वपालाँश्च गोपालान् वेतनैः संररक्ष वै ।&lt;br&gt;&#xA;क्षत्रियः स हि शुश्राव कथोत्सवं महत्तमम् ॥६८॥&#xA;मनश्चक्रे तत्र गन्तुं साश्वगोपालकैः सह ।&lt;br&gt;&#xA;सज्जोऽभवत् स तूर्णं वै श्रीस्वामिन्या स्त्रिया सह ॥६९॥&#xA;श्रीस्वामिनी सती पत्नी गवां शतं निनाय ह ।&lt;br&gt;&#xA;दानधर्मार्थमेवापि दुग्धपानार्थमित्यपि ॥4.65.७०॥&#xA;प्रतस्थिरे ते गृहतः शर्करानगरं ययुः ।&lt;br&gt;&#xA;गोपालाश्चाऽश्वपालाश्च तथा शाहविलापनः ॥७१ ॥&#xA;श्रीस्वामिनी तथा तस्याः सख्यो दास्यः शतं तदा ।&lt;br&gt;&#xA;सभूषाः सोपकरणाः सोपदाः ससमृद्धयः ॥७२॥&#xA;महोद्याने प्रचक्रुस्ते स्वावसथान् यथायथम् ।&lt;br&gt;&#xA;स्नात्वा ते दर्शनार्थं वै सोपदाः प्रययुः सभाम् ॥७३॥&#xA;कथां श्रुत्वा ततः पूजामारार्त्रिकं प्रचक्रिरे ।&lt;br&gt;&#xA;राजा राज्ञी धनवन्तस्तथा भृत्यादयोऽपि च ॥७४॥&#xA;न्यधुर्व्यासपुरःस्थाने भूषामुद्राऽम्बराणि च ।&lt;br&gt;&#xA;फलपुष्पान्नमिष्टान्नदुग्धदौग्धेयकानि च ॥७५॥&#xA;स्वप्रकाशायनकोऽपि लोमशश्च महर्षयः ।&lt;br&gt;&#xA;आशीर्वादान् ददुस्तेभ्यो ययुश्चावसथाँस्ततः ॥७६॥&#xA;एवं नित्यं नियमिताः शृण्वन्ति संहिताकथाम् ।&lt;br&gt;&#xA;राजैकदा निशि स्वप्ने ददर्श स्वं शवं प्रगे ॥७७॥&#xA;उत्थाय सभयो भूत्वा कथास्थानं समागमत् ।&lt;br&gt;&#xA;न्यवेदयल्लोमशाय स्वाप्नवृत्तान्तमुल्बणम् ॥७८॥&#xA;लोमशः प्राह राजानं समाप्तायुष्यकं तदा ।&lt;br&gt;&#xA;राजन् कर्मसमाप्तिस्ते जाता कथानिषेवणात् ॥७९॥&#xA;मन्त्रं गृहाण नामापि गृह्ण श्रीपरमात्मनः ।&lt;br&gt;&#xA;सज्जो भव च मोक्षार्थं त्यज रागं तु भौतिकम् ॥4.65.८०॥&#xA;इत्युक्तः स तु शीघ्रं वै मन्त्रं जग्राह नाम च ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥८ १ ॥&#xA;राज्ञीदास्यस्तथा दासा जगृहुर्मन्त्रमुत्तमम् ।&lt;br&gt;&#xA;ओं नमः श्रीकृष्णनारायणाय पतये स्वाहा&amp;rsquo; ॥८२॥&#xA;&amp;lsquo;कृष्णनारायण कृष्णनारायण नरायण ।&lt;br&gt;&#xA;बालकृष्णाऽनादिकृष्णनारायण रमायण&amp;rsquo; ॥८३॥&#xA;प्रभोनारायणश्रीमाधवीनारायण प्रभो ।&lt;br&gt;&#xA;जयाकृष्णललितान्रायणराधापते विभो ॥८४॥&#xA;लब्ध्वा मन्त्रं भजनं ते चक्रुर्मिथो निजालये ।&lt;br&gt;&#xA;राजा राज्ञी ददतुश्च दानानि गजवाजिनाम् ॥८५ ॥&#xA;गवां सुवर्णरत्नानां भूषावस्त्रादिसम्पदाम् ।&lt;br&gt;&#xA;सज्जो भूत्वा प्रतीक्षां तु राजा राज्ञीसमन्वितः ॥८६॥&#xA;करोति श्रीहरेः सम्यग् गन्तुं मोक्षपदं परम् ।&lt;br&gt;&#xA;द्वादश्यां चैत्रशुक्लस्य विमानेनागतो हरिः ॥८७॥&#xA;सतां प्रसेवया शुद्धं भक्तं राज्ञीसमेतकम् ।&lt;br&gt;&#xA;दिव्यदेहं विधायैव स्वामीकृष्णोनरायणः ॥८८॥&#xA;तथाऽन्यान् दासदासीश्च भक्तिसर्वस्वसम्भृताः ।&lt;br&gt;&#xA;दिव्यदेहान् विधायैव निषाद्य स्वविमानके ॥८९ ॥&#xA;पश्यतां सर्वलोकानां निन्ये धामाऽक्षरं निजम् ।&lt;br&gt;&#xA;बद्रिके तन्महाश्चर्यं वीक्ष्याऽन्ये भृत्यदासिकाः ॥4.65.९ ०॥&#xA;सर्वदानानि दत्वैव मोक्षार्थं कृतनिश्चयाः ।&lt;br&gt;&#xA;ज्येष्ठाय तु कुमाराय नाम्ना भास्करभूतये ॥९ १॥&#xA;राज्यधुरं विनिर्दिश्य सज्जास्ते मुक्तयेऽभवन् ।&lt;br&gt;&#xA;भेजुर्नारायणकृष्णं त्यक्तान्नभोजनादयः ॥९२॥&#xA;दिनत्रयान्ते भगवान् स्वामीकृष्णोनरायणः ।&lt;br&gt;&#xA;कृपया त्वाययौ तूर्णं नेतुं धामाऽक्षरं निजम् ॥९ ३॥&#xA;विमानेन समस्ताँस्तान् कृत्वा मूर्छासमन्वितान् ।&lt;br&gt;&#xA;त्याजयित्वा तु देहाँश्च दिव्यदेहान् विधाय च ॥९४॥&#xA;निन्ये धामाऽक्षरं नैजं पश्यतां सर्वदेहिनाम् ।&lt;br&gt;&#xA;कुमारो भास्करभूतिश्चक्रे तदौर्ध्वदैहिकम् ॥९५॥&#xA;भक्तो भूत्वा कथां श्रुत्वा भाग्यं मत्वा परं महत् ।&lt;br&gt;&#xA;ययौ त्रिवादनगरं शशास न्यायतः सदा ॥९६॥&#xA;भक्त्या काले समायाते पावनः सोपि वै मुदा ।&lt;br&gt;&#xA;वासनाशून्यहृदयो वंशे न्यस्य धुरं निजाम् ॥९७॥&#xA;ययौ धामाऽक्षरं कृष्णनारायणेन वाहितः ।&lt;br&gt;&#xA;एवं बद्रीप्रिये लोकैर्दृष्टा चमत्कृतिः परा ॥९८॥&#xA;मोक्षदा पापहन्त्री च साक्षात्कृष्णाऽङ्घ्रियोजिका ।&lt;br&gt;&#xA;त्रिवादनगरे ये ये शुश्रुवुस्तां चमत्कृतिम् ॥९९॥&#xA;तेऽपि पारोक्ष्यभावाढ्या भेजुः कृष्णन्नरायणम् ।&lt;br&gt;&#xA;क्षीणपापा अभवँश्च सतां सेवापरायणाः ॥4.65.१ ००॥&#xA;सत्सङ्गेन ययुर्धामाऽक्षरं त्वन्ते कृपाश्रयाः ।&lt;br&gt;&#xA;पठनाच्छ्रवणादस्य भुक्तिर्मुक्तिभवेदपि ॥१० १॥&#xA;अश्वपालाश्च गोपाला ये ये चासन् त्रिवादके ।&lt;br&gt;&#xA;तेऽपि कृष्णं भजित्वैव ययुर्धामाक्षरं परम् ॥१ ०२॥&#xA;निकृष्टयोनयश्चापि पशवोऽजागवादयः ।&lt;br&gt;&#xA;तेऽपि दुग्धार्पणयोगैर्ययुर्धामाऽक्षरं प्रभोः ॥१ ०३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कथाश्रवणादिना लेखकस्य विशालरेखस्य सपत्नीकस्य, करणाद्यानां कायस्थानां बहूनां, शाहविलापनक्षत्रियस्य सपत्नीदासीदासस्य च, मोक्षणमित्यादिनिरूपणनामा पञ्चषष्टितमोऽध्यायः ॥६५ ॥&lt;/p&gt;</description>
    </item>
    <item>
      <title>०६६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/066/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/066/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां गृध्रस्य मोक्षदाम् ।&lt;br&gt;&#xA;पारायणस्थले नित्यं सतामुच्छिष्टभोजनम् ॥१ ॥&#xA;गृध्रो जग्ध्वा तु मध्याह्ने मुक्तिमवाप शाश्वतीम् ।&lt;br&gt;&#xA;न्यग्रोधषण्डे जरठा गृध्रा आसन् शताधिकाः ॥२ ॥&#xA;आबालवृद्धाः सर्वे स्म वटषण्डे वसन्ति वै ।&lt;br&gt;&#xA;उड्डीयोड्डीय गगने मार्गयन्ति स्म भोजनम् ॥३ ॥&#xA;दूरं दूरं पराक्रम्य भक्षयन्ति स्म मार्गितम् ।&lt;br&gt;&#xA;तेषां पारायणकाले महोत्सवः सदाऽभवत् ॥४ ॥&#xA;नित्यं यत्र भोजनानि कुर्वन्त्यसङ्ख्यमानवाः ।&lt;br&gt;&#xA;तत्र पारायणक्षेत्रे भोजनानां तु भूमिषु ॥५ ॥&#xA;उच्छिष्टानि पतन्ति स्म विविधान्नानि बद्रिके ।&lt;br&gt;&#xA;भर्जितान्नानि शाकानि मिष्टान्नानि पतन्ति च ॥६ ॥&#xA;वैष्णवानां पङ्क्तयो वै यत्र भवन्त्यहर्निशम् ।&lt;br&gt;&#xA;साध्वीनां पङ्क्तयश्चापि साधूनां पङ्क्तयस्तथा ॥७ ॥&#xA;भवन्ति भुञ्जते तत्र प्रसादान्नानि साधवः ।&lt;br&gt;&#xA;तदुच्छिष्टानि पात्रेभ्यः पतितानि तु यानि वै ॥८ ॥&#xA;पात्रोच्छिष्टानि चान्नानि गृध्रास्ते शतशः सदा ।&lt;br&gt;&#xA;पङ्क्त्यन्ते भुञ्जते सर्वे तृप्ता भवन्ति चान्वहम् ॥९ ॥&#xA;उच्छिष्टक्षेपणस्थाने महोत्करेऽपि पक्षिणः ।&lt;br&gt;&#xA;प्रक्षिप्तोच्छिष्टपर्युषितान्नशाकानि भुञ्जते ॥4.66.१० ॥&#xA;शृणु बद्रीप्रिये चैत्रशुक्लद्वादशिकादिने ।&lt;br&gt;&#xA;स्वतःप्रकाशो भगवान् व्यासो मध्याह्नके शुभे ॥१ १ ॥&#xA;भुक्त्वोच्छिष्टं प्रचिक्षेप पार्श्वे क्षेत्रे सपात्रकम् ।&lt;br&gt;&#xA;गृध्रस्त्वेको हि जरठो वटादुड्डीय चागमत् ॥१२॥&#xA;अभक्षयत् तदुच्छिष्टं कृष्णप्रसादमिश्रितम् ।&lt;br&gt;&#xA;तावत्तस्य समस्तानि नष्टानि पातकानि वै ॥१ ३॥&#xA;पुण्यात्मा त्वभवत्तूर्णं कर्माशयोऽस्य भस्मितः ।&lt;br&gt;&#xA;बहूनां पश्यतां पक्षी पपात भूतले द्रुतम् ॥१४॥&#xA;निर्गत्य पक्षिदेहात् स दिव्यदेहश्चतुर्भुजः ।&lt;br&gt;&#xA;श्रीहरेः पार्षदो भूत्वाऽदृश्यत तत्र चाऽम्बरे ॥१५॥&#xA;विस्मिताः साधवः सर्वे तथाऽन्ये वैष्णवा अपि ।&lt;br&gt;&#xA;वीक्ष्य तं पार्षदरूपं पप्रच्छुः साधवस्तु तम् ॥१६॥&#xA;को भवान् पक्षिरूपोऽपि पार्षदं रूपमाप्तवान् ।&lt;br&gt;&#xA;वद सर्वं यथातथ्यं निवर्तय कुतूहलम् ॥१७॥&#xA;इत्येवं पार्षदः श्रुत्वोवाच साधून् समुत्सुकः ।&lt;br&gt;&#xA;अभुवं पूर्वदेहोऽहं कौलिको मानवो भुवि ॥१८॥&#xA;नाम्ना दण्डारणिश्चासं हिंसाचौर्यपरायणः ।&lt;br&gt;&#xA;खादके नगरे चासं महाकुटुम्बवानहम् ॥१९॥&#xA;मम वृद्धस्य वृद्धो यस्तस्य पुत्रा दशाऽभवन् ।&lt;br&gt;&#xA;दशानां शतशश्चासन् शतानां तु सहस्रकम् ॥4.66.२०॥&#xA;कन्यकाश्च तथा ह्यासँस्तासां वंशाः सहस्रकम् ।&lt;br&gt;&#xA;खादकं नगरं सर्वं प्रायः कौलिकवेशितम् ॥२ १॥&#xA;ते सर्वेऽपि वयं नित्यं गृहस्थाः सुकुटुम्बिनः ।&lt;br&gt;&#xA;अकरवाम वृत्त्यर्थं कृषिकर्माणि नित्यदा ॥२२॥&#xA;दुष्काले चोष्णकाले वा कुर्मश्चौर्यं प्रसह्य वा ।&lt;br&gt;&#xA;लुण्टनं चापहरणं धनाऽन्नाऽम्बरसम्पदाम् ॥२३॥&#xA;विप्राणां वापि साधूनां क्षत्राणां चान्यदेहिनाम् ।&lt;br&gt;&#xA;भक्षयामस्तदन्नादि धारयामोऽम्बरादिकम् ॥२४॥&#xA;तेन पापेन पापिष्ठा मृता वयं तु ये च ये ।&lt;br&gt;&#xA;वृद्धा बाला युवानो वा नरा नार्यश्च ते खलु ॥२५॥&#xA;सर्वे वयं वटे गृध्रा इमे जाताः स्म वंशजाः ।&lt;br&gt;&#xA;याम्यदुःखान्यनुभूय गृध्रा जाता वटे त्विह ॥२६॥&#xA;तेषु सर्वेषु वृद्धोऽहं चौरोऽभवं विशेषतः ।&lt;br&gt;&#xA;चोरयित्वा मुहुस्तेषां पोषणं संव्यधां तदा ॥२७॥&#xA;तेन याम्यमहाकष्टं मुक्त्वाऽत्र गृध्रतां गतः ।&lt;br&gt;&#xA;वृद्धः प्राचीनतमश्च भवामि बहुवत्सरः ॥२८॥&#xA;व्यासस्योच्छिष्टमासाद्य हरेः प्रसादमुत्तमम् ।&lt;br&gt;&#xA;दग्धपामाऽभवं नष्टवासनश्च द्रुतं त्विह ॥२९॥&#xA;मुक्तदशां गतश्चास्मि मुक्तः पक्षिशरीरतः ।&lt;br&gt;&#xA;प्रयामि त्वद्य बदरिकाश्रमं पावनं ततः ॥4.66.३०॥&#xA;श्वेतद्वीपं प्रयास्यामि वैकुण्ठं च ततः परम् ।&lt;br&gt;&#xA;एवं मे मोक्षणं जातं प्रसादस्यैव भक्षणात् ॥३ १॥&#xA;प्रसादस्य तु माहात्म्यं मया वक्तुं न शक्यते ।&lt;br&gt;&#xA;महापापाः प्रसादेन मुच्यन्ते चाधमा अपि ॥३२॥&#xA;प्रसादस्य तु माहात्म्यमति जानन्त्यजादयः ।&lt;br&gt;&#xA;मत्स्यो भूत्वा स्वयं ब्रह्मा चखाद सुप्रसादकम् ॥३३॥&#xA;सुराः प्रसादमिच्छन्ति पितरः सुतरां सदा ।&lt;br&gt;&#xA;पापघ्नं पुण्यदं सत्त्ववर्धनं मोक्षदं तथा ॥३४॥&#xA;प्राणा येषां न निर्यान्ति मृत्युदुःखजुषां यदि ।&lt;br&gt;&#xA;तेषां प्रसादलाभेन प्राणा निर्यान्ति वै द्रुतम् ॥३५॥&#xA;भूतप्रेतपिशाचानां छाया तस्य न लुम्पति ।&lt;br&gt;&#xA;न बाधन्ते डाकिनीशाकिनीपिशाचिकाश्च तम् ॥३६॥&#xA;प्रसादभक्षभक्तानां निर्मलान्यान्तराण्यपि ।&lt;br&gt;&#xA;धार्मिकानि प्रवर्तन्ते तमःपापक्षयाणि च ॥३७॥&#xA;अप्रसादभोजिनोऽत्र देहं सदा पिशाचकः ।&lt;br&gt;&#xA;प्रसादभक्षभक्तस्य तनुः सदा तु देवता ॥३८॥&#xA;प्रसादभोजने देहे देवा वसन्ति नित्यशः ।&lt;br&gt;&#xA;प्रसादभोजिनां दिव्यं शरीरं पावनं सदा ॥३९॥&#xA;अप्रसादप्रभोक्तारः पापभोक्तार एव ते ।&lt;br&gt;&#xA;भूतप्रेतपिशाचान्नं प्रसादवर्जितं हि यत् ॥4.66.४०॥&#xA;प्रसादभोजिनां नित्यं कृपा कृष्णस्य जायते ।&lt;br&gt;&#xA;कृपया सम्पदः सर्वा देहान्ते मोक्षसम्पदः ॥४१ ॥&#xA;प्रसादभोजनं नित्यं निर्गुणं दोषवर्जितम् ।&lt;br&gt;&#xA;अपि स्वादभरं सर्वं निःस्वादं तत् सदा मतम् ॥४२॥&#xA;कृष्णार्पिता रसाः सर्वे भुक्ता बध्नन्ति ते नहि ।&lt;br&gt;&#xA;रूपाणि यानि रम्याणि सुरूपाकृतयश्च याः ॥४३॥&#xA;चाकचक्ययुताश्चापि तेजःप्रभासमन्विताः ।&lt;br&gt;&#xA;कृष्णार्पितास्तु ता भुक्ता नैव बध्नन्ति निर्गुणाः ॥४४॥&#xA;गन्धा उच्चावचा ये ये तैलसारादयोऽपि च ।&lt;br&gt;&#xA;कस्तूरीकेसराद्याश्च कर्पूरं गन्धसारकाः ॥४५॥&#xA;कृष्णार्पिता निर्गुणास्ते भुक्ता बध्नन्ति नैव ह ।&lt;br&gt;&#xA;शब्दा रम्याः स्वर्थभरा मनोहराश्च नर्मदाः ॥४६॥&#xA;सुस्वरा उत्सवपूर्णा आकर्षकाश्च तानिनः ।&lt;br&gt;&#xA;कृष्णार्पिता निर्गुणास्ते भुक्ता बध्नन्ति नैव ह ॥४७॥&#xA;वादित्राणि समस्तानि सङ्गीतानि च गीतयः ।&lt;br&gt;&#xA;आलापाश्चाऽर्पिताः कृष्णे निर्गुणा बन्धवर्जिताः ॥४८॥&#xA;स्पर्शाश्च कोमलाः स्निग्धा मृदवः शीतला अपि ।&lt;br&gt;&#xA;उष्णा गम्या इष्टवर्या महानन्दप्रदाः सुखाः ॥४९॥&#xA;चेतनस्था जडस्था वा कृष्णार्पिता न बन्धदाः ।&lt;br&gt;&#xA;संयोगा विविधाश्चापि कठिना शिथिलाश्च ये ॥4.66.५०॥&#xA;द्रवाश्चापि समस्ता ये स्नेहा ये च मिथः शुभाः ।&lt;br&gt;&#xA;विज्ञानानि च काव्यानि तर्काश्च बुद्धयस्तथा ॥५१ ॥&#xA;सुखदुःखे सर्वविधे सर्वा इच्छाश्च वासनाः ।&lt;br&gt;&#xA;द्वेषा यत्नाः क्रियाः सर्वा धर्माऽधर्मादयोऽपि ये ॥५२॥&#xA;भावनाश्च समस्ता वै सर्वकर्माणि यानि वै ।&lt;br&gt;&#xA;भावा अभावाः श्रीकृष्णेऽर्पितास्ते निर्गुणाः सदा ॥५३॥&#xA;तद्भोक्तारं न बध्नन्ति यतो मायाविवर्जिताः ।&lt;br&gt;&#xA;मायासत्त्वं रजश्चापि तमोऽहम्ममतादयः ॥५४॥&#xA;स्वत्वं निद्रा च तन्द्रा च कृष्णेऽर्पिता तु निर्गुणाः ।&lt;br&gt;&#xA;नरो नारी बालिका च बालः कन्या युवा तथा ॥५५॥&#xA;वृद्धो वृद्धाऽर्पिताः कृष्णे निर्गुणा मोक्षभागिनः ।&lt;br&gt;&#xA;गावो वृषा गजा उष्ट्रा अश्वा अजाः प्रजास्तथा ॥५६॥&#xA;गृहं सर्वोपकरणं भोग्यजातं समस्तकम् ।&lt;br&gt;&#xA;वेषा भूषाः सम्पदश्च यानानि वाहनान्यपि ॥५७॥&#xA;रक्तानि मणयश्चापि कणाः पत्राणि सर्वथा ।&lt;br&gt;&#xA;फलपुष्पाण्यर्पितानि कृष्णे निर्बन्धनानि वै ॥९८॥&#xA;स्नानं ध्यानं धारणा च पूजा सेवा प्रदानकम् ।&lt;br&gt;&#xA;व्रतं तीर्थं पुण्यमिष्टं वापीकूपतडागकम् ॥५९॥&#xA;सर्वं कृष्णार्पितं दिव्यं निर्गुणं बन्धवर्जितम् ।&lt;br&gt;&#xA;प्रवासो भारवाहित्वं भृत्यता दासता कृतिः ॥4.66.६०॥&#xA;शिल्पिता कारुता कृष्णसमर्पितं तु निर्गुणम् ।&lt;br&gt;&#xA;कलाकौशल्यमत्यर्थं नवाऽऽविष्करणान्यपि ॥६१ ॥&#xA;साधनान्युत्सवानां च प्रतिमाश्च पृथग्विधाः ।&lt;br&gt;&#xA;शृङ्गाराणि निर्गुणानि कृष्णेऽर्पितानि सर्वथा ॥६२॥&#xA;पाचनं कर्षणं यानं कर्तनं लवनं तथा ।&lt;br&gt;&#xA;सीवनं चापि सन्धानं कृष्णार्पितं तु निर्गुणम् ॥६३॥&#xA;श्वसनं दर्पणं स्पर्शः स्वादश्च घ्राणनं तथा ।&lt;br&gt;&#xA;भोगः फलं समस्तं च कृष्णार्पितं तु निर्गुणम् ॥६४॥&#xA;वपनं सेचनं चाभ्यवर्धनं रक्षणं तथा ।&lt;br&gt;&#xA;पोषणं ग्रहणं सर्वं कृष्णार्पितं तु निर्गुणम् ॥६५॥&#xA;मञ्जनं क्षुवनं चापि म्रोडनं त्रोटनं तथा ।&lt;br&gt;&#xA;हसनं रमणं चापि कृष्णार्पितं तु निर्गुणम् ॥६६॥&#xA;विहारश्च समाप्तिश्चारम्भो विस्तारणं तथा ।&lt;br&gt;&#xA;सङ्कोचश्च विकासश्च कृष्णाऽर्पितांस्तु निर्गुणाः ॥६७॥&#xA;जृम्भणं पक्षणं चापि निमेषोन्मेषणे तथा ।&lt;br&gt;&#xA;स्वपनं कूर्दनं पातः कृष्णाऽर्पितास्तु निर्गुणाः ॥६८॥&#xA;धावनं क्रमणं न्यासः स्थैर्यमुडुयनं लयः ।&lt;br&gt;&#xA;प्रकाशनं यशः कीर्तिः कृष्णाऽर्पितास्तु निर्गुणाः ॥६९॥&#xA;कण्डनी पेषणी चुल्ली जलकुम्भी च मार्जनी ।&lt;br&gt;&#xA;वर्धनी शयनी कोष्ठी कृष्णाऽर्पितास्तु निर्गुणाः ॥4.66.७० ॥&#xA;मस्तकं नेत्रकर्णोरःकण्ठहस्तोदरादयः ।&lt;br&gt;&#xA;जघनोरुसक्थिजानुजङ्घापादादयस्तथा ॥७१ ॥&#xA;कृष्णार्पिताङ्गसर्वस्वं निर्गुणं मोक्षदं भवेत् ।&lt;br&gt;&#xA;रुग्णता स्वास्थ्यमुदयो वृद्धिर्हानिः प्रशासनम् ॥७२॥&#xA;अर्जनं व्यवहारश्च कृष्णाऽर्पितास्तु निर्गुणाः ।&lt;br&gt;&#xA;व्यापारो विक्रयो विनिमयः क्रयोऽपहारिता ॥७३॥&#xA;भिक्षा चोपार्जनं वृत्तिर्जीविकाऽऽयव्ययौ तथा ।&lt;br&gt;&#xA;सदसद् यत् समस्तं तत् कृष्णार्पितं तु निर्गुणम् ॥७४॥&#xA;स्त्रीपुन्नपुंसकभावा धातवश्च प्रवर्तना ।&lt;br&gt;&#xA;निवर्तनाद्याः श्रीकृष्णार्पिता निर्गुणमुक्तिदाः ॥७५॥&#xA;बन्धशून्या हरावर्पणमाप्ताः सर्वसम्पदः ।&lt;br&gt;&#xA;मोक्षायैव प्रजायन्ते कृष्णप्रसन्नताप्रदाः ॥७६॥&#xA;यस्य द्रव्यं कृष्णशून्यं नैव नैव गुणास्तथा ।&lt;br&gt;&#xA;यस्य कर्म कृष्णशून्यं नैव नैव तथाऽस्तिता ॥७७॥&#xA;न जीवनं कृष्णशून्यं न प्राणाः कृष्णवर्जिताः ।&lt;br&gt;&#xA;न चैतन्यं कृष्णशून्यं न वर्णः कृष्णवर्जितः ॥७८॥&#xA;नाश्रमः श्रीकृष्णशून्यो न त्यागः कृष्णवर्जितः ।&lt;br&gt;&#xA;न दीक्षा श्रीकृष्णशून्या न मृत्युः कृष्णवर्जितः ॥७९॥&#xA;नेषणाः श्रीकृष्णशून्यास्तस्य सर्वं हि निर्गुणम् ।&lt;br&gt;&#xA;दिव्यं कृष्णार्थकं सर्वं सर्वं मोक्षप्रदं हि तत् ॥4.66.८० ॥&#xA;कृष्णप्रसन्नतादं तत् तस्य सर्वं विराजते ।&lt;br&gt;&#xA;सोऽपि प्रसादपात्रं श्रीकृष्णार्पितस्तदीयकः ॥८ १ ॥&#xA;कृष्णतादात्म्यमाप्तो वै महाभागवतो हि सः ।&lt;br&gt;&#xA;कोटिकल्याणभूमिः सः सर्वकल्याणदोऽपि सः ॥८२॥&#xA;अधर्मोद्धारकः स स्यादंशावतार एव सः ।&lt;br&gt;&#xA;साधुः स एव श्रीकृष्णसम्पद्वान् मुक्त उत्तमः ॥८३॥&#xA;ब्रह्मैव स तु विज्ञेयो यः श्रीकृष्णार्थकः सदा ।&lt;br&gt;&#xA;मूर्तिः सा श्रीकृष्णनारायणवासार्थमन्दिरम् ॥८४॥&#xA;तद्देहः श्रीकृष्णदेहस्तन्मनः कृष्णमानसम् ।&lt;br&gt;&#xA;तदिन्द्रियाणि श्रीकृष्णेन्द्रियाण्येव न वै पृथक् ॥८५॥&#xA;तत्क्रियाः श्रीकृष्णनारायणक्रिया न चेतराः ।&lt;br&gt;&#xA;तत्सर्वस्वं कृष्ण एव तत्पूजा कृष्णपूजनम् ॥८६॥&#xA;तत्सेवा श्रीकृष्णसेवा स एव कृष्णमूर्तिकः ।&lt;br&gt;&#xA;तस्य प्रसन्नता कृष्णप्रसन्नता न संशयः ॥८७॥&#xA;तद्वाक्यं कृष्णवचनं तदाशीः कृष्णकीर्तिता ।&lt;br&gt;&#xA;तस्य प्राप्तिः कृष्णप्राप्तिर्नास्ति भेदो मनागपि ॥८८॥&#xA;अवतारास्त एवोक्ता लोकोद्धारकरा भुवि ।&lt;br&gt;&#xA;तं भजन्तु महाराजं कृष्णनारायणं प्रभुम् ॥८९॥&#xA;प्रयाम्यहं विशालां च प्रसादमात्रभोजनः ।&lt;br&gt;&#xA;स्वस्ति वोऽस्तु कृष्णनारायणश्रीनाथवल्लभः ॥4.66.९०॥&#xA;हत्युक्त्वा बद्रिके गृध्रो दिव्यो बद्रीश्वरं ययौ ।&lt;br&gt;&#xA;नरनारायणं मां तु प्राप्तस्तपश्चकार ह ॥९ १ ॥&#xA;ततः श्वेतद्वीपधाम ययौ नारायणाश्रितम् ।&lt;br&gt;&#xA;ततो ययौ स वैकुण्ठं प्राप्तपूर्णमनोरथः ॥९२॥&#xA;अथ तस्माद् ब्रह्मधाम प्रयास्यत्यक्षरं पदम् ।&lt;br&gt;&#xA;प्रभोनारायणकृष्णनारायणेति वै जपन् ॥९३॥&#xA;इत्येवं बद्रिके जातो मोक्षस्तस्य प्रसादतः ।&lt;br&gt;&#xA;तस्मात् सर्वं करणीयं कारणीयं प्रसादजम् ॥९४॥&#xA;अथाऽन्ये शतशो गृध्रा वटे प्रसादभोजिनः ।&lt;br&gt;&#xA;कौलिकस्य पुरा सम्बन्धिनो गृध्रगतिं गताः ॥९५॥&#xA;तेऽपि नित्यं भुञ्जते स्म प्रसादं साधुयोगिनाम् ।&lt;br&gt;&#xA;तेन क्षपितकर्माणोऽभवन् पुण्याभिभागिनः ॥९६॥&#xA;देहांस्तिर्यग्जातिजातान् त्यक्त्वा दिव्यशरीरिणः ।&lt;br&gt;&#xA;भूत्वा श्रीबदरीनाथं ययुर्दिव्याश्रमं तु नौ ॥९७॥&#xA;तत्र तप्त्वा तपस्ते च ययुः श्वेतालयं हरेः ।&lt;br&gt;&#xA;तत्र नारायणसेवां कृत्वा वैकुण्ठकं ययुः ॥९८॥&#xA;तेऽपि यास्यन्ति परमं धामाऽक्षरं ततः परम् ।&lt;br&gt;&#xA;प्रज्ञानारायणपद्माश्रीनारायणजापिनः ॥९९॥&#xA;बद्रि प्रसादवत् कृष्णसत्तां धुलिं च पावनीम् ।&lt;br&gt;&#xA;सतां पादजलं पूतं पीत्वा यान्ति परं दिवम् ॥4.66.१० ०॥&#xA;सतां प्रसेवया पूता न कल्पन्ते भवाय ते ।&lt;br&gt;&#xA;सतां मूर्तिः कृष्णमूर्तिः कथा कृष्णवचः शुभम् ॥१०१ ॥&#xA;कृष्णार्पितं वैष्णवं वै तत् सेव्यं नेतरत् क्वचित् ।&lt;br&gt;&#xA;भुक्तिर्मुक्तिर्भवेत्तेन श्रीकृष्णाप्तिर्भवेत्सदा ॥१ ०२॥&#xA;पठनाच्छ्रवणादस्य तिर्यग्योनिप्रदं त्वघम् ।&lt;br&gt;&#xA;नश्यत्येव परं पुण्यं जायते नात्र संशयः ॥१ ०३॥&#xA;कृष्णे भक्तिर्जायतेऽपि सत्सु प्रीतिः प्रजायते ।&lt;br&gt;&#xA;सर्वार्पणादिभावः स्यात् तन्मयत्वं ततो भवेत् ॥१ ०४॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने पूर्वजन्मनि दण्डारणिनामकौलिकस्य गृध्रजन्मनि कथास्थले भगवत्साधुप्रसादोच्छिष्टभोजिनो मोक्षणं, तत्सम्बन्धिगृध्राणामपि प्रसादभोजनेन मोक्षणमित्यादिनिरूपणनामा षट्षष्टितमोऽध्यायः ॥६६ ॥&lt;/p&gt;</description>
    </item>
    <item>
      <title>०६७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/067/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/067/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां सर्वाघहारिणीम् ।&lt;br&gt;&#xA;तटाधिष्ठानके ग्रामे गोवारो नामतोऽभवत् ॥१ ॥&#xA;गवां पालः कुटुम्बाढ्यश्चारयत्येव गाः सदा ।&lt;br&gt;&#xA;गवां पञ्चशतं सीम्नि क्षेत्रेषु पीडकेषु च ॥२ ॥&#xA;सस्यभूमिषु घासाढ्यक्षितावुच्छ्रायकेषु च ।&lt;br&gt;&#xA;नीत्वा नित्यं चारयति गोव्यापारश्च जीवति ॥३ ॥&#xA;दुग्धदध्याज्यविक्रेता गोवारः स प्रजीवति ।&lt;br&gt;&#xA;करोति चापरं कार्यं ग्रामीणगोप्रचारणम् ॥४ ॥&#xA;ग्रामीणानां गवां चापि चारणं स्वीयधेनुभिः ।&lt;br&gt;&#xA;साकं सीमसु सर्वत्र वृत्तिकां लभते तथा ॥५ ॥&#xA;एवं निर्वाहमाप्नोति किन्तु लोभाभिकर्षितः ।&lt;br&gt;&#xA;अन्यासां तु गवां दुग्धं दोहयित्वा च विक्रयम् ॥६ ॥&#xA;क्वचित् क्वचित् करोत्येव दुग्धचौर्यं तथाविधम् ।&lt;br&gt;&#xA;चतुःशतानि गावस्तु ग्रामीणानां भवन्ति ताः ॥७ ॥&#xA;निजा गावः शतं चेति दुग्धदास्तु तदर्धिकाः ।&lt;br&gt;&#xA;ग्रामीणानां गवां नित्यं पञ्चानां दुग्धमेव सः ॥८ ॥&#xA;चोरयत्येव मध्याह्नोत्तरं सीम्न्येव प्रत्यहम् ।&lt;br&gt;&#xA;नित्यमेवं रसचौर्यं करोति गोसतीष्वपि ॥९ ॥&#xA;दोग्ध्रीषु च स्वकीयासु तृष्णातन्तुर्हि दुर्जरः ।&lt;br&gt;&#xA;रसस्तैन्यजपापेन कालान्तरे मृतो वने ॥4.67.१ ०॥&#xA;जलान्नरहितः सोऽयं वने मार्जारतां गतः ।&lt;br&gt;&#xA;शर्करानगराभ्याशे मार्जारो भ्रमति प्रगे ॥१ १॥&#xA;यद्वा रात्रौ भोजनार्थं समन्वेषणतत्परः ।&lt;br&gt;&#xA;समायाति महोद्यानं गन्धेन कर्षितस्ततः ॥१ २॥&#xA;आययौ भोजनोच्छिष्टोत्करपुञ्जसमीपगः ।&lt;br&gt;&#xA;तत्र कृष्णप्रसादान्नभोजिनां साधुयोगिनाम् ॥१ ३॥&#xA;उच्छिष्टं प्राप्तवान् वन्यबिडालको मुदं गतः ।&lt;br&gt;&#xA;भक्षयामास तृप्तश्च ययौ रात्रौ वनान्तरम् ॥१४॥&#xA;एवं करोति नित्यं स मिष्टगरिष्टभोजनम् ।&lt;br&gt;&#xA;तेनाऽलसः स सञ्जातो मासान्ते पुष्टदेहवान् ॥१५॥&#xA;उत्करस्यैव पार्श्वस्थतृणपुञ्जे दिवानिशम् ।&lt;br&gt;&#xA;वासं स रोचयामास निर्भीकः स्तबकेष्वपि ॥१६॥&#xA;स्तम्बेषु च क्वचिदस्ति स्वपिति भक्षणोत्तरम् ।&lt;br&gt;&#xA;क्वचिद् दिवा समायाति बहिः श्वादिविवर्जिते ॥१७॥&#xA;चैत्रशुक्लत्रयोदश्यां भोक्तुमुत्करके स तु ।&lt;br&gt;&#xA;मध्याह्नोत्तरवेलायामागतो भयवर्जितः ॥१८॥&#xA;उच्छिष्टं भुक्तवाँस्तत्र मूर्छां जगाम वै ततः ।&lt;br&gt;&#xA;व्यसुर्जातः क्षणात् तस्माद् दिव्यः पुमान् व्यजायत ॥१९॥&#xA;सुरवद् दिव्यदेहश्च सर्वाङ्गशोभनः शुभः ।&lt;br&gt;&#xA;उच्छिष्टमार्जका दृष्ट्वा महाश्चर्यमिदं ततः ॥4.67.२०॥&#xA;पप्रच्छुस्तं देवजनं कस्त्वं मार्जारतां गतः ।&lt;br&gt;&#xA;कथं देवत्वमापन्नो नमस्तुभ्यं वदात्र नः ॥२१ ॥&#xA;स चाहोच्छिष्टहाराँस्तु तटाधिष्ठानके पुरे ।&lt;br&gt;&#xA;गोवारनामकश्चाऽहं गवां चारोऽभवं पुरा ॥२२॥&#xA;ग्रामीणानां धेनवश्च दोग्ध्रयः सुचारिता मया ।&lt;br&gt;&#xA;किन्तु तासां सुदुग्धानि सीम्नि प्रलोभिना मया ॥२३॥&#xA;चोरितानि दोहितानि विक्रीतानि च चौर्यतः ।&lt;br&gt;&#xA;आजीवनं कृतं चौर्यं तेन पापेन वै मृतः ॥२४॥&#xA;याम्यपुरे दुःखमयीर्यातनाः समलोक्य च ।&lt;br&gt;&#xA;भुक्त्वा दुःखान्यसङ्ख्यानि ततो मार्जारतां गतः ॥२५॥&#xA;जलान्नशून्यदेशे वै क्षुधातृषातिपीडितः ।&lt;br&gt;&#xA;श्वपदानां भौतियुक्तो भ्रमामि रक्षयँस्तु माम् ॥२६॥&#xA;मार्गयामि भक्ष्यमेव जलं चापि मिलेद् यदि ।&lt;br&gt;&#xA;अटन् वनानि चागच्छं वने सिन्धुतटेऽधुना ॥२७॥&#xA;जलयुक्ते प्रदेशेऽहं निवासं समरोचयम् ।&lt;br&gt;&#xA;रात्रौ रात्रौ विचरामि भक्ष्यलाभाय खेटकान् ॥२८॥&#xA;महोद्यानाभिभूमौ चागच्छं दैवानुयोजितः ।&lt;br&gt;&#xA;उत्करं दृष्टवान् रात्रावुच्छिष्टबहुलं तदा ॥२९॥&#xA;अभक्षयं यथेष्टं च तृप्तिं शान्तिमवाप च ।&lt;br&gt;&#xA;नित्यमेवं भक्ष्यमत्र प्राप्तं मया दिवानिशम् ॥4.67.३०॥&#xA;पुष्टिं प्राप्तोऽत्र देहस्य महालस्यं गतोऽपि च ।&lt;br&gt;&#xA;अलसः सन्निवासं चारोचयं तृणपुञ्जके ॥३ १॥&#xA;नातिदूरे स्तबकेषु स्तम्बेष्वपि भ्रमाम्यहम् ।&lt;br&gt;&#xA;भुक्त्वा चात्र प्रयाम्येवं मासोऽत्र मे व्यवर्तत ॥३२॥&#xA;उच्छिष्टं भुक्तवान्नित्यं कृष्णप्रसादभोजिनाम् ।&lt;br&gt;&#xA;साधूनां वैष्णवानां च तेनाऽघानि गतानि मे ॥३३॥&#xA;नष्टपापो भवाम्यद्य प्रसादोच्छिष्टभोजनः ।&lt;br&gt;&#xA;पुण्यवान् भाग्यवानस्मि जातश्चाद्य भुवस्तले ॥३४॥&#xA;कथास्थलीस्थसाधूनां प्रसादं प्राप्तवानहम् ।&lt;br&gt;&#xA;देवभावं चाधिगतस्त्यक्त्वा बिडालविग्रहम् ॥३५॥&#xA;प्रयामि व्योमचारोऽहं स्वर्गं महेन्द्रपालितम् ।&lt;br&gt;&#xA;तत्र शतयुगं स्थित्वा यास्यामि बदरीवनम् ॥३६॥&#xA;श्वेतद्वीपं ततश्चापि वैकुण्ठं च ततः परम् ।&lt;br&gt;&#xA;ततोऽऽक्षरपदं दिव्यं प्रयास्यामि च संशयः ॥३७॥&#xA;अनादिश्रीकृष्णनारायणस्य परमात्मनः ।&lt;br&gt;&#xA;साधूनां सुप्रसादस्योच्छिष्टभोगफलं त्विदम् ॥३८॥&#xA;जातं मे सर्वथा लोका यास्यामि स्वर्गमुत्तमम् ।&lt;br&gt;&#xA;स्वस्ति वोऽस्तु नमो वोऽस्त्वित्युक्त्वा दिवं ययौ द्रुतम् ॥३९॥&#xA;उच्छिष्टमार्जकाः सर्वे महाश्चर्यं प्रपेदिरे ।&lt;br&gt;&#xA;अहो प्रसादमाहात्म्यं पशूनां देवताकरम् ॥4.67.४०॥&#xA;विदित्वा ते कथायां वै कथान्ते चाहुरुत्सुकाः ।&lt;br&gt;&#xA;सर्वे ज्ञात्वा मेनिरे तां कृपां कृष्णस्य सर्वथा ॥४१ ॥&#xA;शृणु बद्रीप्रिये देवि ठठ्ठोलस्य कथां तथा ।&lt;br&gt;&#xA;वस्त्रचौरोऽभवद्धूर्तः ठट्ठोलाख्यो वणिग्जनः ॥४२॥&#xA;हनूदराख्यनगरे वस्त्रव्यापारवान् सदा ।&lt;br&gt;&#xA;वस्त्रापणाद् वस्त्रजातीन्यभिक्रीणाति नित्यदा ॥४३॥&#xA;विक्रीणाति च तान्येव व्यापारं प्रकरोति च ।&lt;br&gt;&#xA;क्वचित् क्वचिद् वस्त्रचौर्यं करोति परवस्त्रतः ॥४४॥&#xA;क्रये चौर्यं विक्रयेऽपि परकोशेभ्य इत्यपि ।&lt;br&gt;&#xA;ग्रन्थिचौर्यं करोत्येव यथा जानाति नेतरः ॥४५॥&#xA;वस्त्रचौर्योत्थपापेन दारिद्र्यं समजायत ।&lt;br&gt;&#xA;अन्नवस्त्रादिहीनः स व्यजायत शनैः शनैः ॥४६॥&#xA;कुटुम्बपोषणाऽशक्तो विचित्तः सोऽभवँस्ततः ।&lt;br&gt;&#xA;उन्मत्तः स गृहं त्यक्त्वाऽभ्रमद् ग्रामान्तरेऽपि च ॥४७॥&#xA;प्रारब्धवशतापन्नो ज्वराविष्टोभवत्तः ।&lt;br&gt;&#xA;मृतो निर्जनदेशेऽसौ देहं काका अभक्षयन् ॥४८॥&#xA;वस्त्रचौर्यस्य पापेन याम्यपुरं गतोऽभवत् ।&lt;br&gt;&#xA;तत्र भुक्त्वा नरकान् स वने जम्बुकतां गतः ॥४९॥&#xA;क्षुधाव्याप्तो वस्त्रहीनः शीतोष्णपीडितः शठः ।&lt;br&gt;&#xA;धूर्तस्वभावयुक्तः स जम्बुकः शर्करापुरम् ॥4.67.५०॥&#xA;अदूरवनतस्तत्र कथाऽभ्याशमुपाययौ ।&lt;br&gt;&#xA;रात्रौ भोजनलब्धीच्छाप्रेरितः पर्यटन् स्वयम् ॥५१॥&#xA;उत्करं खाद्यसम्पन्नमुच्छिष्टसञ्चयान्वितम् ।&lt;br&gt;&#xA;प्राप चखाद तत्रान्नं प्रसादोच्छिष्टमुज्झितम् ॥५२॥&#xA;सतां प्रसादोच्छिष्टं च बुभुजे तृप्तिपूर्वकम् ।&lt;br&gt;&#xA;एवं नित्यं भुक्तवान् स बद्रिके चोत्करोज्झितम् ॥५३॥&#xA;तेन पापानि नष्टानि पशुजन्मार्थकान्यपि ।&lt;br&gt;&#xA;पूर्वजानि समस्तानि नूत्नजन्मानि यान्यपि ॥५४॥&#xA;सर्वपापानि नष्टानि वासनाश्च क्षयं गताः ।&lt;br&gt;&#xA;शुद्धो जातः शृगालो यत् प्रसादो भेषजं सताम् ॥५५॥&#xA;जन्मरोगहरः सर्ववासनाक्षयकृत्तथा ।&lt;br&gt;&#xA;हरेः सतां च साध्वीनां प्रसादो भेषजं महत् ॥५६॥&#xA;संसाररोगमग्नानां प्रसादो रोगनाशकः ।&lt;br&gt;&#xA;ब्रह्मस्वास्थ्यप्रदश्चापि स्वर्गसौख्यप्रदस्तथा ॥५७॥&#xA;पशूनां पक्षिणां चापि कीटानां क्षुद्रदेहिनाम् ।&lt;br&gt;&#xA;शाखिनां तृणजातीनामपि पापविनाशकः ॥५८॥&#xA;स्वर्गदः पुण्यदो मोक्षप्रदश्चापि प्रसादकः ।&lt;br&gt;&#xA;दिव्यदृष्टिप्रदो दिव्यगतिप्रदः प्रसादकः ॥५९॥&#xA;प्रसादान्नं प्रसादापो भुक्तं पीताः प्रमोक्षदाः ।&lt;br&gt;&#xA;पितरो मानवा देवाः पिबन्ति भुञ्जते ततः ॥4.67.६०॥&#xA;हरेः प्रसादं मुक्त्यर्थं सतां प्रसादमित्यपि ।&lt;br&gt;&#xA;एवं भुक्त्वा नित्यमेव जम्बुकः शुद्धतां गतः ॥६१॥&#xA;बद्रिके चैत्रपूर्णायां मध्यन्दिनोत्तरं स तु ।&lt;br&gt;&#xA;भक्षयामास चोच्छिष्टं मूर्छामवाप तत्क्षणम् ॥६२॥&#xA;तावज्जम्बुकदेहात्तु पुरुषो देवरूपवान् ।&lt;br&gt;&#xA;सुदिव्यः प्राविरभवत् सर्वतेजोऽभिभासुरः ॥६३॥&#xA;कर्मचारैस्तथाऽन्यैः संवीक्षितः स तदाम्बरे ।&lt;br&gt;&#xA;पृष्टः कस्त्वं कथं देवो जम्बुकाद्वै व्यजायथाः ॥६४॥&#xA;स प्राहाऽहं वणिग्जातिर्हनूदरपुरालयः ।&lt;br&gt;&#xA;पुराऽऽसं ठट्ठोलकाख्यो वस्त्रव्यापारवान् सदा ॥६५॥&#xA;विश्वस्तानां चापणेभ्यो वस्त्रचौर्यपरोऽभवम् ।&lt;br&gt;&#xA;वस्त्रकोशेभ्य एवाऽपि ग्रन्थिकाचौर्यतत्परः ॥६६॥&#xA;एवं चौर्यप्रपापैश्च दारिद्र्यं प्राप्तवाँस्ततः ।&lt;br&gt;&#xA;उन्मत्तश्चाऽभवं मृत्युं गतो भ्रमन् वनान्तिके ॥६७॥&#xA;देहं त्वभक्षयन् काका गृध्राश्च जम्बुका मम ।&lt;br&gt;&#xA;याम्यदुःखानि सम्भुक्त्वा पापलेशेन जम्बुकः ॥८॥&#xA;वनेऽत्राऽस्मि प्रसम्भूतः क्षुधाविष्टो भ्रमामि च ।&lt;br&gt;&#xA;वस्त्रहीनः सदा दुःखी भोजनार्थमिहोत्करम् ॥६९॥&#xA;आगत्य प्रत्यहं चान्नं भुनज्म्युच्छिष्टमुत्तमम् ।&lt;br&gt;&#xA;हरेः प्रसादजं चान्नं सतामुच्छिष्टमुत्तमम् ॥4.67.७०॥&#xA;पावनं पापहारं च नित्यं भुक्त्वाऽघवर्जितः ।&lt;br&gt;&#xA;पावनो वासनाहीनो जातोऽस्मि पुण्यवानहम् ॥७१ ॥&#xA;कथाप्रसङ्गतश्चात्र मया प्राप्तं सुभोजनम् ।&lt;br&gt;&#xA;येनाऽहं देवतारूपो जातोऽस्मि च दिवङ्गतः ॥७२॥&#xA;उषित्वा सुचिरं मार्गे ततो यास्यामि मोक्षणम् ।&lt;br&gt;&#xA;इत्युक्त्वा प्रययौ बद्रि देवो भूत्वा दिवं तदा ॥७३॥&#xA;आश्चर्यं परमं प्राप्ताः कर्मचारास्तदा जनाः ।&lt;br&gt;&#xA;विविदुश्च प्रसादस्य माहात्म्यं स्वर्गमोक्षदम् ॥७४॥&#xA;शृणु बद्रीप्रिये पश्चादाश्चर्यपरमं मनः ।&lt;br&gt;&#xA;अभवत् कर्मचाराणां प्रसादान्नादिभक्षणे ॥७५॥&#xA;माहात्म्यसंविदस्ते च प्रसादं कर्मचारिणः ।&lt;br&gt;&#xA;पापनाशकरं ज्ञात्वा चखदुर्भावसम्भृताः ॥७६॥&#xA;तेषां वै कर्मचाराणां निर्मलान्यान्तराणि वै ।&lt;br&gt;&#xA;इन्द्रियादीन्यभवँश्च हृदयानि शुभानि च ॥७७॥&#xA;पापशून्यानि जातानि श्रेष्ठविवेकवन्ति च ।&lt;br&gt;&#xA;तेषां तदाऽभवन् हृत्सु सङ्कल्पा मोक्षहेतवे ॥७८॥&#xA;मन्त्राणां ग्रहणे चापि सतां प्रसेवनेऽपि च ।&lt;br&gt;&#xA;नाम्नां कृष्णस्य रटने कीर्तने परमात्मनः ॥७९॥&#xA;अथ ते वै शतं कर्मचाराः सेवापरायणाः ।&lt;br&gt;&#xA;जगृहुः परमं मन्त्रं नामधुन्यं च कीर्तनम् ॥4.67.८०॥&#xA;स्वतःप्रकाशायनतो जापं चक्रुश्च कीर्तनम् ।&lt;br&gt;&#xA;नित्यं कथायाः श्रवणं कृत्वा कुर्वन्ति कीर्तनम् ॥८ १॥&#xA;एवं ते श्रद्धया युक्ता मन्त्रमाहात्म्यवेदिनः ।&lt;br&gt;&#xA;प्रसादस्य सतां सेवायाश्च माहात्म्यवेदिनः ॥८२॥&#xA;भक्त्या कृष्णस्य भजनं चक्रिरे भोजनोत्तरम् ।&lt;br&gt;&#xA;मासान्ते भजतां तेषां कृष्णः प्रसन्नतां गतः ॥८३॥&#xA;अनादिश्रीकृष्णनारायणश्रीकान्तवल्लभः ।&lt;br&gt;&#xA;आकाशादाययौ तूर्णं स्वर्णविमानवाहनः ॥८४॥&#xA;प्रसन्नमानसो दिव्यः सर्वाभरणभूषितः ।&lt;br&gt;&#xA;लक्ष्म्या जुष्टो ललितया माणिक्या परिसेवितः ॥८५॥&#xA;राधया जपया पद्मावत्या च प्रज्ञयाऽर्चितः ।&lt;br&gt;&#xA;कर्मचारैर्नरैः सर्वैस्तथा कर्मपरायणैः ॥८६॥&#xA;तदन्यमानवैश्चापि योषिद्भिः कर्मजुष्टिभिः ।&lt;br&gt;&#xA;दृष्टः श्रीभगवान् रम्यः सर्वकामार्थपूरकः ॥८७॥&#xA;नतो मुहुर्जयशब्दैर्वर्धितश्चाऽक्षतादिभिः ।&lt;br&gt;&#xA;पूजितो हार्दकुसुमैर्विमानाद् भुवमागमत् ॥८८॥&#xA;प्राह सर्वान् प्रसंवीक्ष्य कर्मचाराऽग्रमानवम् ।&lt;br&gt;&#xA;गृह्णन्नाम हरिं प्राह सर्वेषां शृण्वतां तदा ॥८९॥&#xA;भो स्वर्णाञ्जन भृत्य त्वं पवित्रोऽसि प्रसादतः ।&lt;br&gt;&#xA;मन्ये नारीनराः सर्वे प्रसादभोजिनोऽपि च ॥4.67.९०॥&#xA;कथासेवापराः सन्ति पावना गतकल्मषाः ।&lt;br&gt;&#xA;मुक्तियोग्याः समस्ता वै सर्वान्नेतुं ममाऽक्षरम् ॥९१॥&#xA;आगतोऽपि समायान्तु सर्वे मे शाश्वतालयम् ।&lt;br&gt;&#xA;इत्युक्ता बद्रिके सर्वे कर्मचारा नराः स्त्रियः ॥९२॥&#xA;सज्जा हलहलाशब्दैर्विमानं प्रति दुद्रुवुः ।&lt;br&gt;&#xA;कृष्णनारायणेनैते वारिकणैः प्रसिञ्चिताः ॥९३॥&#xA;मूर्छां लब्ध्वा तनूस्त्यक्त्वा भूत्वा सुदिव्यविग्रहाः ।&lt;br&gt;&#xA;विमानमधिरुह्यैते दिव्या धामाऽक्षरं ययुः ॥९४॥&#xA;वैशाखकृष्णैकादश्यां ययुर्धामाऽक्षरं हरेः ।&lt;br&gt;&#xA;शतं नराः शतं नार्यो दिव्या मुक्ताः सदाऽभवन् ॥९५॥&#xA;जयनादान् प्रकुर्वन्तो मोदप्रमोदरञ्जिताः ।&lt;br&gt;&#xA;श्रावयन्तो जनान् सर्वान् किर्तनं ते ययुस्तदा ॥९६॥&#xA;प्रभोनारायणकृष्णमालतौन्रायण प्रभो ।&lt;br&gt;&#xA;जयाकृष्णललितान्रायणराधापते विभो ॥९७॥&#xA;एवं तालीर्वादयन्तः कुर्वन्तः किलकिलाटिकाः ।&lt;br&gt;&#xA;आह्वयन्तो भूतलस्थान् ययुर्धामाऽक्षरं हे ते ॥९८॥&#xA;बद्रिके श्रीहरेश्चाऽयं प्रसादः कृपयाऽन्वितः ।&lt;br&gt;&#xA;भुक्तिं मुक्तिं ददात्येव तथेष्टं प्रददात्यपि ॥९९॥&#xA;भजतां भगवन्तं वै न न्यूनं त्ववशिष्यते ।&lt;br&gt;&#xA;सेवतां साधूवर्यांश्च सर्वं पूर्णं प्रवर्तते ॥4.67.१० ०॥&#xA;रटतां श्रीहरेर्नाम भस्मीभवन्त्यघानि वै ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥१० १॥&#xA;इत्येवं जपतां मन्त्रं जायन्ते पुण्यकोटयः ।&lt;br&gt;&#xA;स्मरतां श्रीहरिं बद्रि साक्षात् कृष्णोऽभियाति च ॥१० २॥&#xA;अर्पयतां समस्तं च गतिर्धाम्न्यक्षरेऽस्ति च ।&lt;br&gt;&#xA;स्वयं नारायणः श्रीमान्नयत्येतान्निजाऽऽलयम् ॥१ ०३॥&#xA;पठतां शृण्वतां चापि स्मरतां मोक्षदं त्विदम् ।&lt;br&gt;&#xA;सर्वेष्टपूरकं बद्रि शाश्वतानन्ददायकम् ॥१०४॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने पूर्वजन्मनि धेनुपालस्य गोवाराभिधस्य मार्जारतां गतस्य, पूर्वभवे ठट्ठोलाख्यवणिग्जनस्य शृगालता प्राप्तस्य,&lt;br&gt;&#xA;स्वर्णाञ्जनादिशतद्वयकर्मचारिनरनारीणां च, प्रसादभोजनेन सेवाकथादिना च, मोक्षणमित्यादिनिरूपणनामा सप्तषष्टितमोऽध्यायः ॥६७ ॥&lt;/p&gt;</description>
    </item>
    <item>
      <title>०६८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/068/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/068/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां चान्यां हितावहाम् ।&lt;br&gt;&#xA;भरवाटोऽभवद्ग्रामे गुन्द्रके परमीरकः ॥१ ॥&#xA;परमीराऽभिधः सोऽयमजासहस्रपालकः ।&lt;br&gt;&#xA;अजामात्रपयोवृत्त्या तथोर्णविक्रयादिभिः ॥२ ॥&#xA;अजाविक्रयवृत्त्या च जीवत्येव कुटुम्बवान् ।&lt;br&gt;&#xA;अजामांसाशनश्चापि तथाऽजाबालभक्षकः ॥३ ॥&#xA;एवंविधोऽभवत् पापी सदाऽजापशुजीवनः ।&lt;br&gt;&#xA;चारयत्येव सर्वाऽजाः सीमक्षेत्रादिषु नृणाम् ॥४ ॥&#xA;सस्वामिकेषु क्षेत्रेषु सस्यघासतृणानि च ।&lt;br&gt;&#xA;यानि तान्यपि चौर्येण चारयत्यपि वै निशि ॥५ ॥&#xA;एवं दोषकरश्चाऽयं भरवाटोऽघसम्भृतः ।&lt;br&gt;&#xA;धर्मकर्मादिहीनः स कालपाशवशङ्गतः ॥६ ॥&#xA;ययौ यमालयं याम्यैर्नीतश्च तत्र रौरवे ।&lt;br&gt;&#xA;असिपत्रवने कालपाशे सन्दशके तथा ॥७ ॥&#xA;अग्निज्वाले नरकेषु क्षिप्तो लालाशनेऽपि च ।&lt;br&gt;&#xA;याम्यदुःखान्यनुभूय भूतले श्येनतां गतः ॥८ ॥&#xA;अरण्ये श्येनपक्षी स जातः पापावशेषतः ।&lt;br&gt;&#xA;स तूड्डीय वनाद् वनान्तरं सिन्धुतटेऽगमत् ॥९ ॥&#xA;प्राप्तोऽयं शर्कराभूमिं यत्र कथा प्रवर्तते ।&lt;br&gt;&#xA;तरुषण्डेषु विश्रान्तिं लेभे मध्याह्नके तदा ॥4.68.१ ०॥&#xA;तत्र तत्र च चटका मार्गयन् तूत्करे स्थिताः ।&lt;br&gt;&#xA;भक्षयन्तीश्चटकाः स व्यलोकयत् सुदूरतः ॥१ १॥&#xA;साधूच्छिष्टौदनकणान् कृष्णप्रसादरूपिणः ।&lt;br&gt;&#xA;भक्षयन्तीर्भक्ष्यचित्ताश्चटका वीक्ष्य वै द्रुतम् ॥१ २॥&#xA;उत्पपात द्रुमात्तूर्णं पपात चटकोपरि ।&lt;br&gt;&#xA;सहस्रशश्चटकास्ता उड्डीय भयतो द्रुतम् ॥१ ३॥&#xA;उत्पेतुरम्बरं त्वेकां धृतवान् भक्ष्यमुत्तमम् ।&lt;br&gt;&#xA;चञ्च्वा तां मारयामास तावच्चटकावर्ष्मणः ॥१४॥&#xA;विनिर्ययौ दिव्यनारी सर्वाभरणभूषिता ।&lt;br&gt;&#xA;स्वर्गस्य देवता यद्वत् कन्या तेजस्विनी शुभा ॥१५॥&#xA;पुष्पमालां करे धृत्वा साऽप्सरःसुन्दरी द्रुतम् ।&lt;br&gt;&#xA;कथामण्डपमागत्य व्योममार्गेण पूजनम् ॥१६॥&#xA;प्रचक्रे श्रीप्रभे बद्रि संहितायाः समुत्सुका ।&lt;br&gt;&#xA;विलोकिता समस्तैश्च मण्डपस्थैर्जनैस्तदा ॥१७॥&#xA;पृष्टा का त्वं नता चापि प्रत्युवाच जनान् प्रति ।&lt;br&gt;&#xA;चटकाऽहं प्रसादान्नभक्षणात् पापवर्जिता ॥१८॥&#xA;पवित्रा पुण्यसंयुक्ता भवाम्यद्य जनास्त्विह ।&lt;br&gt;&#xA;सतामुच्छिष्टमासाद्याऽभवं स्वर्गाय देवता ॥१९॥&#xA;अप्सरोवरतां प्राप्ता स्वर्गं प्रयामि चाधुना ।&lt;br&gt;&#xA;चतुर्युगं दिवि स्थित्वा श्रीसंहिताऽर्हणोद्भवम् ॥4.68.२०॥&#xA;पुण्यमासाद्य यास्यामि वैकुष्ठं मुक्तविग्रहा ।&lt;br&gt;&#xA;श्येनोऽयं तु पुरा चासीद्भरवाटो ह्यजापतिः ॥२१ ॥&#xA;अहमासमजा तस्य मृताऽत्र चटकाऽभवम् ।&lt;br&gt;&#xA;तेन धृता मृता चास्मि प्रयामि स्वर्गमुत्तमम् ॥२२॥&#xA;अन्याश्चटका उड्डीय प्रयाताश्चाऽम्बरं द्रुतम् ।&lt;br&gt;&#xA;ता अपि भरवाटस्याऽभवन्नजादिमण्डलम् ॥२३॥&#xA;ताः सर्वा अपि कालेन प्रसादभक्षिका यतः ।&lt;br&gt;&#xA;निष्पापाः पुण्यवत्यश्च प्रयास्यन्ति परं पदम् ॥२४॥&#xA;श्येनोऽपि मम देहस्य प्रसादपावितस्य वै ।&lt;br&gt;&#xA;भक्षणेन पुण्यबलो भविष्यति न संशयः ॥२५॥&#xA;शनैः शनैः कणभक्षी भविष्यत्युत्करे स्थितः ।&lt;br&gt;&#xA;प्रसादकणभुग् भूत्वा वैकुण्ठं स प्रयास्यति ॥२६॥&#xA;इत्युक्त्वा चटका बद्रि नत्वा सम्पूज्य चामृतम् ।&lt;br&gt;&#xA;वारि पीत्वा ययौ स्वर्गं सर्वेषां पश्यतां परी ॥२७॥&#xA;महाश्चर्यमभूत्तेषां पश्यतां देहिनां तदा ।&lt;br&gt;&#xA;बद्रिके चाथ चटकां श्येनः स बुभुजे तदा ॥२८॥&#xA;ओदनं सुसुगन्धं च प्रसादोच्छिष्टमित्यपि ।&lt;br&gt;&#xA;बुभुजेऽन्यान्नकणकान् शृतान् स्वादून् सुमोदवान् ॥२९॥&#xA;मिष्टान्नखण्डकाँश्चापि घृतपक्वान् सुरन्धितान् ।&lt;br&gt;&#xA;कच्चरस्थान् नित्यमेवमागत्य श्येन आद तान् ॥4.68.३०॥&#xA;पूतात्मा चाऽभवच्छ्येनस्तत्याज मांसभक्षणम् ।&lt;br&gt;&#xA;जातिस्मरोऽभवत्तेन मोक्षमैच्छन्निजात्मनः ॥३ १॥&#xA;चटकानां तथा मोक्षमैक्षत् पुराऽजजन्मनाम् ।&lt;br&gt;&#xA;नित्यं श्येनस्तरुषण्डे प्रतीक्षन् चटकागमम् ॥३२॥&#xA;प्रच्छन्नस्तिष्ठति क्रोडे दिवसे चोत्करोन्मुखः ।&lt;br&gt;&#xA;चटकाश्च समायान्ति प्रसादोच्छिष्टवाञ्च्छया ॥३३॥&#xA;भक्षयन्त्येकचित्ताश्च तावत्पतति पक्षिराट ।&lt;br&gt;&#xA;चटकं वा चटकां वा समादत्तेऽदनाय सः ॥३४॥&#xA;चटकाऽपि मृता तूर्णं देवो वा देवता तदा ।&lt;br&gt;&#xA;भूत्वा यात्यम्बरं स्वर्गं प्रयात्येव मुदाऽव्ययम् ॥३५॥&#xA;एवं नित्यं प्रकुर्वाणश्चैकदाऽऽह तरौ स्थितः ।&lt;br&gt;&#xA;चटका यूयमेवादावजा आस्त शुभा मम ॥३६॥&#xA;कर्मयोगेन जन्माऽत्र भवतीनां हि वर्तते ।&lt;br&gt;&#xA;मया पूर्वं भवतीनां दुग्धान्यतिथये तथा ॥३७॥&#xA;साधुभ्यो धर्मकार्यार्थं नारायणाय चैकदा ।&lt;br&gt;&#xA;अर्पितानि शिवरात्र्यां शिवस्नानार्थमित्यतः ॥३८॥&#xA;तेन पुण्यप्रतापेन भवत्यश्चटकास्त्विह ।&lt;br&gt;&#xA;सञ्जाता अपि कृष्णस्य प्रसादोच्छिष्टभक्षिकाः ॥३९॥&#xA;पवित्राः पुण्यशालिन्यो भवथैव दिवार्थिकाः ।&lt;br&gt;&#xA;स्मरन्तु पूर्वजन्माऽद्य स्पृष्ट्वा मां भरवाटकम् ॥4.68.४०॥&#xA;श्येनात्मानं ततो यान्तु दिवं वैकुण्ठमित्यपि ।&lt;br&gt;&#xA;श्रीसंहिताकथां श्रुत्वा प्रपूज्य वाचकं तथा ॥४१॥&#xA;साधून् सम्पूज्य दिव्यान् वै मोक्षदान् यान्तु मोक्षणम् ।&lt;br&gt;&#xA;इत्येवं बद्रिके जातिस्मरः श्येनो जगाद तान् ॥४२॥&#xA;तेऽपि सर्वे चटकाश्च नरा नार्यस्तदा शुभाम् ।&lt;br&gt;&#xA;श्येनगिरं समाकर्ण्य महाश्चर्यपुरःसराः ॥४३॥&#xA;सस्मरुः पूर्वजन्मानि भरवाटस्य ता अजाः ।&lt;br&gt;&#xA;तदा विश्वासमापन्ना नेमुः श्येनं पुरा पतिम् ॥४४॥&#xA;श्येनोऽपि सत्कृतस्तैश्च समाययौ तमुत्करम् ।&lt;br&gt;&#xA;मिलितश्चटकेभ्यश्च चटकाभ्यश्च सादरम् ॥४५॥&#xA;जातिस्मराः समस्तास्ते वृत्तान्तान् जगदुर्मिथः ।&lt;br&gt;&#xA;उत्सवं मेनिरे तत्र बुभुजिरे प्रसादकम् ॥४६॥&#xA;अहिंसाव्रतमास्थाय न्यूषुस्तरुगणे मिथः ।&lt;br&gt;&#xA;उच्छिष्टं भक्षयन्तस्ते शृण्वन्तश्च कथामृतम् ॥४७॥&#xA;मासं मिथोऽवसन् तावन्मृत्युस्तेषामुपाययौ ।&lt;br&gt;&#xA;सर्वे क्षपितकर्माणो निष्पापाश्चटकादयः ॥४८॥&#xA;वैशाखकृष्णद्वादश्यां मध्याह्नोत्तरमेव ह ।&lt;br&gt;&#xA;प्रसादोच्छिष्टभक्षास्ते श्येनेन सहसा सह ॥४९॥&#xA;त्यक्तदेहा अभवँश्च बभूवुर्देवजातयः ।&lt;br&gt;&#xA;सहस्रशः सुरा देव्यः सर्वाभरणभूषिताः ॥4.68.५०॥&#xA;तन्नेता भरवाटोऽपि देवेश्वरो व्यजायत ।&lt;br&gt;&#xA;गृहीतकरमालास्ते गृहीतकुसुमास्तथा ॥५१॥&#xA;संहितां ते प्रपूज्यापि व्यासं प्रपूज्य वै द्रुतम् ।&lt;br&gt;&#xA;धृत्वा धूलिं कथाभूमेर्जनित्वाऽऽश्चर्यमुत्तमम् ॥५२॥&#xA;जयशब्दानुच्चरन्तो ययुः स्वर्गं सहस्रशः ।&lt;br&gt;&#xA;बद्रिके ते दिवोऽन्ते च वैकुण्ठं धाम शोभनम् ॥५३॥&#xA;प्रयास्यन्ति महाभागा मुक्ता मुक्तानिकास्तदा ।&lt;br&gt;&#xA;तत्र नारायणं लक्ष्मीं प्रसेव्य कृपया हरेः ॥५४॥&#xA;गोलोकं सम्प्रयास्यन्ति राधाकृष्णकृपालयाः ।&lt;br&gt;&#xA;तत्र प्रसाद्य राधां च कृष्णं प्रसाद्य वै ततः ॥५५॥&#xA;प्रयास्यन्त्यक्षरं धाम परमं शाश्वतं सुखम् ।&lt;br&gt;&#xA;इत्येतत् कथितं तुभ्यं माहात्म्यं तु कथोद्भवम् ॥५६॥&#xA;प्रसादस्यापि माहात्म्यं यस्य पाठाच्छ्रुतेरपि ।&lt;br&gt;&#xA;भुक्तिर्मुक्तिर्दिवं स्वेष्टं लभेत् कृष्णकृपालवात् ॥५७॥&#xA;इति श्रीलक्ष्मीनारायणीयसंहितायां चतुर्थे तिष्यसन्तानेऽजापालभरवाटस्य श्येनजन्मनि, अजानां चटकाजन्मसु च, हरेः साधूनां च प्रसादोच्छिष्टभक्षणलाभेन कथालाभेन च मोक्षण-&lt;br&gt;&#xA;मित्यादिनिरूपणनामाऽष्टषष्टितमोऽध्यायः ॥६८ ॥&lt;/p&gt;</description>
    </item>
    <item>
      <title>०६९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/069/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/069/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथामन्यां सुपावनीम् ।&lt;br&gt;&#xA;कपोताश्चाययुर्व्योम्ना दशोत्कराऽन्नवाञ्च्छया ॥१ ॥&#xA;कथामण्डपमासाद्य क्षणं तस्थुर्घटध्वजे ।&lt;br&gt;&#xA;निषेदुर्मण्डपे शान्ताः कथाश्रवणहेतवे ॥२ ॥&#xA;जातिस्मराश्च ते सर्वे कथान्ते द्वादशीदिने ।&lt;br&gt;&#xA;वैशाखकृष्णे पक्षे वै मध्यान्होत्तरमेव ह ॥३ ॥&#xA;पाकशालाऽभ्याशभूमौ भोजनालयभूतले ।&lt;br&gt;&#xA;वीक्ष्य लोकाँस्तु भुञ्जानान् साधून् साध्वीश्च वैष्णवान् ॥४ ॥&#xA;आशयोच्छिष्टलब्धेस्ते समुड्डीय पुनः पुनः ।&lt;br&gt;&#xA;मण्डपोपरि तिष्ठन्ति निषीदन्ति समीहया ॥५ ॥&#xA;तावन्मिष्टौदनाद्यं च भक्ष्यं पक्वान्नमुत्तमम् ।&lt;br&gt;&#xA;उच्छिष्टं साधुसाध्व्यश्च चिक्षिपुश्चोत्करे ततः ॥६ ॥&#xA;कपोता दश शीघ्रं निर्भीका भक्ष्यार्थमाययुः ।&lt;br&gt;&#xA;प्रसादं सहसा भुक्त्वा पीत्वा सूपं जलं तथा ॥७ ॥&#xA;तृप्तास्तुष्टाः प्रसन्नाश्च बभूवुर्गतकल्मषाः ।&lt;br&gt;&#xA;पावना धन्यभाग्याढ्या मेनिरे पुण्यमुत्तमम् ॥८ ॥&#xA;उड्डीय ते वृक्षषण्डे निषण्णा जगदुर्मिथः ।&lt;br&gt;&#xA;अहो भाग्यं तु नः श्रेष्ठं प्रसादोऽद्य हरेः सताम् ॥९ ॥&#xA;उच्छिष्टो लब्ध उत्कृष्टो भक्षितः पापनाशकृत् ।&lt;br&gt;&#xA;पूता अद्य तु जाताः स्म पक्षिणो भाग्यशालिनः ॥4.69.१० ॥&#xA;श्रुताऽस्माभिः कथा दिव्या मोक्षदा संहितात्मिका ।&lt;br&gt;&#xA;अहो भाग्यं मानवानां ये शृण्वन्ति सदा कथाम् ॥१ १॥&#xA;अहो भाग्यमतिथीनां प्रसादं भुञ्जते तु ये ।&lt;br&gt;&#xA;अहो भाग्यं तु कीटानामदन्त्युच्छिष्टमत्र ये ॥१ २॥&#xA;अहो भाग्यं पशूनां च येऽदन्त्युच्छिष्टमत्र वै ।&lt;br&gt;&#xA;धन्येयं भूमिका मोक्षकरी जाता तु पावनी ॥१ ३॥&#xA;धन्या सिन्धुः सुधासिन्धुसमाऽद्य वर्तते भुवि ।&lt;br&gt;&#xA;वदन्त्येवं कपोतास्ते तच्छ्रुतं त्वेकसाधुना ॥१४॥&#xA;नाम्ना कृष्णविरामेण भूतरुताभिवेदिना ।&lt;br&gt;&#xA;तेन पृष्टाः कपोतास्ते प्रेम्णा जिज्ञासया द्रुतम् ॥१९॥&#xA;के भवन्तः कपोता यत् प्रसादोत्कर्षवेदिनः ।&lt;br&gt;&#xA;हरेः सतां च माहात्म्यविदो दिव्या इवोत्तमाः ॥१६॥&#xA;जातिस्मराः कपोतास्ते प्राहुर्वयं पुरा क्षितौ ।&lt;br&gt;&#xA;एकग्रामनिवासा वै सार्थवाटेतिजातिजाः ॥१७॥&#xA;आस्म वै मृत्तिकापुर्यां दारिद्र्यदोषपीडिताः ।&lt;br&gt;&#xA;दशैव नवकुट्टाख्ये नगरे जीविकेच्छया ॥१८॥&#xA;अगच्छाम च तत्रापि भृत्यतायां धनिगृहे ।&lt;br&gt;&#xA;धनिना निजकार्यार्थं योजिता वेतनेन वै ॥१ ९॥&#xA;सर्वे वयं तु कार्पासव्यापारे तेन योजिताः ।&lt;br&gt;&#xA;कार्पासानामानयने ग्रामान्तरेभ्य इत्यपि ॥4.69.२०॥&#xA;कार्पासानां विक्रये च क्रयेऽपि योजिता वयम् ।&lt;br&gt;&#xA;एकदा कृता न्त्राश्च वयं तु धनलालसाः ॥२ १ ॥&#xA;जानन्तो भूमिगं द्रव्यं श्रेष्ठिनो रामवर्चसः ।&lt;br&gt;&#xA;रात्रौ विश्वासमापन्नं समस्ता रामवर्चसम् ॥२२॥&#xA;एकलं गलपाशेन रुरुधिमाऽतिनिर्दयाः ।&lt;br&gt;&#xA;रामवर्चा मृतिं प्राप्तो वयमादाय नाणकम् ॥२३॥&#xA;निर्ययिम नगराद्वै तेन पापेन वै पथि ।&lt;br&gt;&#xA;चौरैर्मिलितैर्बहुभिर्लुण्टिता मारितास्तथा ॥२४॥&#xA;शवाः क्षिप्ताश्च गर्तेषु फलं प्राप्ता द्रुतं तदा ।&lt;br&gt;&#xA;यमदूतैर्धृताः पाशैर्नीता याम्यपुरं दश ॥२५॥&#xA;भुक्तवन्तो यातनानि कुण्डेषु पातिता यमैः ।&lt;br&gt;&#xA;निर्गत्य च ततो जाता वने वयं तु भल्लुकाः ॥२६॥&#xA;मृतास्ततो वानराश्च जाता सह दशैव तु ।&lt;br&gt;&#xA;पुनर्मृताश्च काका वै जातास्ततः सहैव च ॥२७॥&#xA;मृताः कपोतका जाता वर्तामश्चात्र भक्षकाः ।&lt;br&gt;&#xA;उच्छिष्टभोजिनो जाता जातिस्मरास्तु पावनाः ॥२८॥&#xA;भवत्प्रसादोच्छिष्टस्याऽदनादद्याऽघनाशनम् ।&lt;br&gt;&#xA;जातं सर्वविधानां वै पापानां विनिवर्तनम् ॥२९॥&#xA;उक्तं सर्वं स्मरामोऽद्य कृतपापफलादिकम् ।&lt;br&gt;&#xA;भाति नोऽद्य परं श्रेयो भवनाशो भविष्यति ॥4.69.३०॥&#xA;कथायाः श्रवणं पुण्यं पुण्यं प्रसादभोजनम् ।&lt;br&gt;&#xA;पुण्यं सतां दर्शनं च सत्सङ्गो मोक्षदः सदा ॥३ १॥&#xA;साधो भवत्प्रसङ्गेन निर्भीकाः स्मो वयं त्विह ।&lt;br&gt;&#xA;मोक्षार्थं साधनं यत्तद् देहि नः शीघ्रमेव ह ॥३२॥&#xA;प्राप्तलाभः पुनर्नैव मिलिष्यतीति मा चिरम् ।&lt;br&gt;&#xA;इत्येवं बद्रिके तैस्तु कपोतैः परिभाषितः ॥३३॥&#xA;कृष्णविरामः सलिलं करे धृत्वा स्थितोऽभवत् ।&lt;br&gt;&#xA;आह्वयामास तान्सर्वान् कपोतान् शरणं प्रति ॥३४॥&#xA;आययुस्ते द्रुतं मत्वा कल्याणं समुपस्थितम् ।&lt;br&gt;&#xA;निपेतुः पादयोस्तस्य सोऽपि वाराऽभ्यषेचयत् ॥३५॥&#xA;श्रावयामास नामाऽपि कृष्णनारायणेति च ।&lt;br&gt;&#xA;तावत्ते पक्षिवष्माणि समुत्सृज्य सुराः शुभाः ॥३६॥&#xA;दिव्या देवाः सुरूपाश्चाऽभवन् साधोः प्रपश्यतः ।&lt;br&gt;&#xA;अथोचुस्ते सन्तमेनं देहि मन्त्रं तु मोक्षदम् ॥३७॥&#xA;देवलोकं न चेच्छामो यतः प्रपतनं पुनः ।&lt;br&gt;&#xA;श्रुत्वा साधुर्ददौ मन्त्रं कृष्णनारायणस्य वै ॥३८॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;मन्त्रं प्राप्य कपोतास्ते देवास्तिरोऽभवन् द्रुतम् ॥३९॥&#xA;चतुर्भुजास्तु मुक्तास्तेऽभवन् साधोः प्रपश्यतः ।&lt;br&gt;&#xA;&amp;lsquo;प्रभोनारायण पद्मावतीनारायण प्रभो ॥4.69.४०॥&#xA;जयाकृष्ण ललितान्रायणाय राधापते विभो&amp;rsquo; ।&lt;br&gt;&#xA;एवं ते भजनं चक्रुस्तावत्तत्र विमानकम् ॥४१ ॥&#xA;कृष्णनारायणस्वामियुक्तं चावाऽतरत्तु खात् ।&lt;br&gt;&#xA;तानाह भगवान् कृष्णोवल्लाभार्यः कृपावशः ॥४२॥&#xA;आयान्तु मे विमानं वै मुक्ता भक्ता ममाऽऽश्रिताः ।&lt;br&gt;&#xA;कपोतका भवन्तोऽद्य सुपोतकाः सुमुक्तिगाः ॥४३॥&#xA;इत्युक्त्वा तान् करे धृत्वा भगवान् कृष्णमाधवः ।&lt;br&gt;&#xA;निनाय शाश्वतं धामाऽक्षरं साघोः प्रपश्यतः ॥४४॥&#xA;बद्रिके ते सदा मायाबन्धाद् विनिर्ययुः सुखम् ।&lt;br&gt;&#xA;अथाऽन्यं ते चमत्कारं कथयामि निबोध मे ॥४५॥&#xA;काकानां शतसङ्ख्यानां मण्डलं व्योमवर्त्मना ।&lt;br&gt;&#xA;यदृच्छयाऽऽययौ तत्र महानससमीपतः ॥४६॥&#xA;गन्धं प्राप्य च मिष्टान्नं वीक्ष्य घ्रात्वाऽऽज्यधूम्रकम् ।&lt;br&gt;&#xA;अवातरत् तरुषण्डे भोजनोच्छिष्टवाऽच्छया ॥४७॥&#xA;वैशाखस्याऽसिते पक्षे त्रयोदश्यां दिनार्धके ।&lt;br&gt;&#xA;भागे तेषां वैष्णवानां सतां वै भोजनोत्तरम् ॥४८॥&#xA;उच्छिष्टमुत्करस्थं तु भक्षयितुं प्रसादकम् ।&lt;br&gt;&#xA;उपर्युपरि चोत्पेतुः काकास्ते हृष्टमानसाः ॥४९॥&#xA;निपेतुर्हृष्टशब्दास्ते बुभुजुर्मिष्टमुत्तमम् ।&lt;br&gt;&#xA;क्षीरं च दुग्धसारादि पोलिकाः पूरिकादिकम् ॥4.69.५०॥&#xA;ओदनं च तथा सूपं चणकान् ग्रन्थकाँस्तथा ।&lt;br&gt;&#xA;पूपानपूपान् कलिका बुभुजुश्चोत्करोज्झितान् ॥५१ ॥&#xA;साधुप्रसादरूपाँश्च सर्वे काका मुदान्विताः ।&lt;br&gt;&#xA;बद्रिके महदाश्चर्यमभूत्तत्राऽप्यतर्कितम् ॥५२॥&#xA;कृष्णपक्षास्तु ते काका बभूबुस्तत्र सर्वथा ।&lt;br&gt;&#xA;कर्बुरपक्षिणो रम्या नानारङ्गाढ्यपक्षिणः ॥५३॥&#xA;कृष्णं रूपं हि पापात्म लीनं पक्षेषु भागतः ।&lt;br&gt;&#xA;अथाऽन्यस्मिद् दिने चापि बुभुजुस्ते तथाविधम् ॥५४॥&#xA;तेन श्वेतबहुला वै पक्षास्तेषां तदाऽभवन् ।&lt;br&gt;&#xA;अथाऽपरस्मिन् दिवसे बुभुजुस्ते तयोज्झितम् ॥५५॥&#xA;सम्पूर्णश्वेतपक्षास्तेऽभवन् दुग्धस्वरूपिणः ।&lt;br&gt;&#xA;अथेतरस्मिन् दिवसे बुभुजुस्ते तथोज्झितम् ॥५६॥&#xA;सर्वथा काकदेहास्ते श्वेतरूपा बभूविरे ।&lt;br&gt;&#xA;अहो प्रसादमाहात्म्यं पापानां नाशकं परम् ॥५७॥&#xA;सतामुच्छिष्टमाहात्म्यं सर्वपातकनाशनम् ।&lt;br&gt;&#xA;पातकं कृष्णवर्णं वै श्वेतं पुण्यं सदा मतम् ॥५८॥&#xA;पुण्यवन्तः प्रजातास्ते काका हंससमास्तदा ।&lt;br&gt;&#xA;एवं ते बुभुजुर्नित्यं शुद्धात्मानोऽभवँस्ततः ॥५९॥&#xA;काकजातीयदोषाश्च नष्टास्तेषां तदात्मनाम् ।&lt;br&gt;&#xA;जातिस्मराश्च ते जाता ज्ञानिनो हंसवत्तदा ॥4.69.६०॥&#xA;तान् द्रष्टुं मानवास्तत्राऽऽयान्ति कुतूहलान्विताः ।&lt;br&gt;&#xA;काकास्ते निर्भयास्तत्र विचरन्ति च भूतले ॥६१ ॥&#xA;प्रशंसन्ति प्रसादस्योच्छिष्टमाहात्म्यमद्भुतम् ।&lt;br&gt;&#xA;अहो प्राप्ता हरेश्चापि सतामुच्छिष्टभोजनम् ॥६२॥&#xA;तेन पुण्येन पापानि नष्टानि तामसानि नः ।&lt;br&gt;&#xA;राजसानि समस्तानि नष्टान्यघानि सर्वथा ॥६३॥&#xA;सात्त्विकानि तु पुण्यानि स्वर्गप्रदानि यानि वै ।&lt;br&gt;&#xA;तानि जातानि चास्माकं सतां प्रसादसेवया ॥६४॥&#xA;काका वयं हि पापिष्ठा विडभुजः पूर्वकर्मतः ।&lt;br&gt;&#xA;तेषां कल्याणकर्तारः सन्तः सतां प्रसादकाः ॥६५॥&#xA;ये न भुञ्जते कृष्णस्य प्रसादं च सतां तथा ।&lt;br&gt;&#xA;ते लोके श्वेतवर्णाश्चेत् तथापि काककोटिकाः ॥६६॥&#xA;ये तु भुञ्जते कृष्णस्य सतां प्रसादमुत्तमम् ।&lt;br&gt;&#xA;ते कृष्णा अपि नित्यं वै देवास्ते हंसकोटिकाः ॥६७॥&#xA;श्वेतत्वं निष्फलं तेषां येषां पापात्मभोजनम् ।&lt;br&gt;&#xA;कृष्णत्वं सफलं तेषां येषां वै विघसाशिता ॥६८॥&#xA;तद्गृहं मलवत् प्रोक्तं यत्र देवा न भुञ्जते ।&lt;br&gt;&#xA;सा भाषा काकभाषा वै न यत्र कृष्णकीर्तनम् ॥६९॥&#xA;तद्रूपं कुष्ठरूपं वै यन्न कृष्णार्थमर्पितम् ।&lt;br&gt;&#xA;तद्भोज्यं तज्जलं मिष्टं शाकं पत्रं फलं दलम् ॥4.69.७०॥&#xA;वस्त्रं चोपकरणादि कृष्णार्थं न कृतं तु यत् ।&lt;br&gt;&#xA;सर्वे तत् काकमलवत् पापभृतं मतं त्विह ॥७१॥&#xA;तिरश्चां नैव दोषोऽस्ति पशूनां नापि दूषणम् ।&lt;br&gt;&#xA;दोषस्तु मानवानां यज्जानन्तोऽप्यर्पयन्ति न ॥७२॥&#xA;न भजन्ते न सेवन्ते नाऽऽश्रयन्ति हरिं सतः ।&lt;br&gt;&#xA;यतन्ते नापि चात्मार्थे ते हरेरपराधिनः ॥७३॥&#xA;आगस्कृतस्त एवाऽत्र कर्तव्यं नाऽऽचरन्ति ये ।&lt;br&gt;&#xA;मानवत्वं व्यर्थयन्ति न स्मरन्ति हरिं प्रभुम् ॥७४॥&#xA;वैष्णवानां सेवनं न गुरोः प्रसन्नतां न च ।&lt;br&gt;&#xA;पित्रोराशीर्वचनं न प्राप्तास्ते नारका ध्रुवाः ॥७५॥&#xA;अपि चन्द्रसमं त्वास्यं वाणी मिष्टा सुधासमा ।&lt;br&gt;&#xA;देहः स्वर्णसमश्चापि कृष्णशून्यास्तु ते यदि ॥७६॥&#xA;तदा ते निरया बोध्या दोषाऽऽकराऽघकोशकाः ।&lt;br&gt;&#xA;सर्वे काकाङ्गरूपास्ते निकृष्टा नरकप्रदाः ॥७७॥&#xA;काकशब्दः सार्थको नश्चाद्य सम्यग् व्यजायत ।&lt;br&gt;&#xA;कं सुखं तद्भिन्नमेव दुःखमकं समुच्यते ॥७८॥&#xA;कुत्सितं तु कृतं दुःखमद्य प्रसादसेवनात् ।&lt;br&gt;&#xA;काकास्तेन वयं त्वद्य सुखाऽर्थिनोऽघवर्जिताः ॥७९॥&#xA;का शक्तिर्ब्रह्मणः प्रोक्ता राधा लक्ष्मीः सती प्रभा ।&lt;br&gt;&#xA;तया कं सुखमस्त्येषां काका वयं सुखाश्रयाः ॥4.69.८०॥&#xA;का काया पृथिवी तत्र कं सुखं चाऽत्र वर्तते ।&lt;br&gt;&#xA;अस्माकं काकवाच्यत्वं सुखित्वं घटतेऽद्य वै ॥८ १॥&#xA;इत्येव बद्रिके काका वार्ता कुर्वन्ति वै मिथः ।&lt;br&gt;&#xA;तां शृण्वन्ति जनास्तेषां दर्शकाः स्मयसम्भृताः ॥८२॥&#xA;जनास्तान् श्वेतवर्णास्तु पप्रच्छुः पक्षिणः शुभान् ।&lt;br&gt;&#xA;कथं काका भवन्तोऽत्र पूर्वं के के ततः परम् ॥८३॥&#xA;काकस्त्वेकश्चाग्रगण्य उवाच मानवान् प्रति ।&lt;br&gt;&#xA;वयमास्व कङ्कवर्णाः कङ्काः पूर्वे हि मानवाः ॥८४॥&#xA;लुण्टका मलिनाहाराः परदारप्रधर्षकाः ।&lt;br&gt;&#xA;परद्रव्यहराश्चापि परान्नभोजकास्तथा ॥८५॥&#xA;खदिरग्रामवासाश्च मद्यमांसपरायणाः ।&lt;br&gt;&#xA;एकदा पूर्वनारायाः सरितः सन्निधौ वने ॥८६॥&#xA;प्रयान्तं श्रेष्ठिनं प्राप्य समाचराम लुण्टनम् ।&lt;br&gt;&#xA;श्रेष्ठी लक्षेण सहितो नाणकेन प्रलुण्टितः ॥८७॥&#xA;तावद् यदृच्छया तत्राऽऽययुश्चान्ये प्रलुण्टकाः ।&lt;br&gt;&#xA;पञ्चाशत् ते परिज्ञाय वृत्तान्तं वणिजो द्रुतम् ॥८८॥&#xA;लुण्टितुं नः समायाता युद्धं मिथोऽभवत् तदा ।&lt;br&gt;&#xA;मृताः परस्परं सर्वे शस्त्रैर्याम्यपुरं गताः ॥८९॥&#xA;कृतानां कर्मणां सर्वैः फलं भुक्तं तु कुण्डजम् ।&lt;br&gt;&#xA;याम्यपाशान्निर्गताश्च द्विपिनोऽरण्यवासिनः ॥4.69.९०॥&#xA;हिंसकाः स्मो वयं जाता वृका जातास्ततः परम् ।&lt;br&gt;&#xA;मार्जाराश्च ततो जातास्ततः काकास्तु साम्प्रतम् ॥९१ ॥&#xA;अत्र प्राप्तं प्रसादस्योच्छिष्टं हरेः सतां तथा ।&lt;br&gt;&#xA;वैष्णवानां शुभं सर्वं सर्वपातकनाशकम् ॥९२॥&#xA;पातकानि समस्तानि नष्टान्युच्छिष्टभोजनात् ।&lt;br&gt;&#xA;श्वेता इदानीं जाताः स्मः पुण्यवन्तः सुरा यथा ॥९३॥&#xA;यदि लभेम साक्षाच्छ्रीव्यासहस्तजलं त्विह ।&lt;br&gt;&#xA;देवा भूत्वा प्रयास्यामो दिवं तूर्णं सुखाश्रयम् ॥९४॥&#xA;प्रतीक्षामो जलं तस्याऽमृतं तं सूचयन्तु वै ।&lt;br&gt;&#xA;श्रुत्वा लोका व्याससौधमागत्य तमुदन्तकम् ॥९५॥&#xA;कथयामासुरीशं तं स्वतःप्रकाशकायनम् ।&lt;br&gt;&#xA;व्यासस्तूर्णं कृष्णनारायणप्रसादवारि च ॥९६॥&#xA;नीत्वा ययौ तु तान् सर्वान् वारिणा सोऽभ्यषेचयत् ।&lt;br&gt;&#xA;प्रभोनारायणकृष्णनारायणेति कीर्तयन् ॥९७॥&#xA;तावत्ते बद्रिके सर्वे त्यक्तदेहास्तदाऽभवन् ।&lt;br&gt;&#xA;पीत्वा जलकणान् स्पृष्ट्वा जलबिन्दून् द्रुतं सुराः ॥९८॥&#xA;सुरतुल्या दिव्यरूपा सञ्जाता दिव्यमूर्तयः ।&lt;br&gt;&#xA;मन्त्रमयाचन् व्यासात्ते प्रपूज्य चरणौ ततः ॥९९॥&#xA;व्यासदेवो ददौ मन्त्रं नामधुन्यं ददौ तदा ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥4.69.१० ०॥&#xA;प्रभोनारायण पद्मावतीनारायण प्रभो ।&lt;br&gt;&#xA;जयाकृष्ण ललिताश्रीकृष्ण राधापते विभो ॥१० १॥&#xA;प्राप्य मन्त्रं प्राप्य धुन्यं लब्ध्वा पादामृतं तथा ।&lt;br&gt;&#xA;लब्ध्वा कृपां प्राप्य चाशीर्वादान् व्यासस्य ते सुराः ॥१० २॥&#xA;चतुर्भुजाः स्म सञ्जाता मुक्ता वैकुण्ठयोगिनः ।&lt;br&gt;&#xA;नत्वा ययुस्ते सहसा दिव्या अम्बरवर्त्मना ॥१० ३॥&#xA;वैकुण्ठं भगवद्धाम नारायणविमानगाः ।&lt;br&gt;&#xA;वैशाखशुक्लतृतीयातिथौ मध्यान्हकोत्तरम् ॥१ ०४॥&#xA;प्राप्ता वैकुण्ठलोकं ते साधुप्रसादभोजिनः ।&lt;br&gt;&#xA;एवं श्रीबद्रिके तेषां मुक्तिस्तत्राऽभवत्तदा ॥१ ०५॥&#xA;पठनाच्छ्रवणादस्य स्मरणात् पापनाशनम् ।&lt;br&gt;&#xA;भुक्तिर्मुक्तिर्भवेच्चापि कृष्णप्राप्तिः शुभा भवेत् ॥१ ०६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कथाश्रवणादिना पुरा सार्थवाटजातीनां दशकपोतानां, तथा पुरा कङ्कजातीनां शतकाकपक्षिणां, साधोः कृपादिभिश्चोच्छिष्टभोजनेन च मोक्षणमित्यादि निरूपणनामा नवषष्टितमोऽध्यायः ॥६९ ॥&lt;/p&gt;</description>
    </item>
    <item>
      <title>०७०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/070/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/070/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां मोक्षकरीं तथा ।&lt;br&gt;&#xA;गृहगोधाऽभवत् तत्र कथामण्डपभित्तिगा ॥१ ॥&#xA;दूती सा त्वभवत् पूर्वं भाणवाणीसहायिनी ।&lt;br&gt;&#xA;दिनेश्वर्या महाराज्ञ्याः कृपापात्रं क्रियाकरी ॥२ ॥&#xA;जात्या खवासिनी नारी कुशला स्वार्थसाधने ।&lt;br&gt;&#xA;परार्थचिन्ताशून्या च धूर्तेव शाठ्यशालिनी ॥३ ॥&#xA;राज्ञ्या आदेशकर्त्र्येव तदन्याज्ञाऽवमानिनी ।&lt;br&gt;&#xA;राज्ञ्याः सहचरी नित्यं राज्ञ्यग्रे दीनकिङ्करी ॥४ ॥&#xA;तदान्याऽग्रे सिंहिकेव वर्तमाना बलाधिका ।&lt;br&gt;&#xA;अधृष्या भृत्यवर्गस्य वर्चस्विनी तु सर्वथा ॥५ ॥&#xA;प्रच्छन्नस्वार्थकुशला प्रच्छन्नद्रव्यसङ्ग्रहा ।&lt;br&gt;&#xA;क्रयविक्रयवार्तायां दानादौ धर्मकर्मसु ॥६ ॥&#xA;राज्ञ्या प्रदत्तधनतश्चौर्यवृत्त्या प्रतारिणी ।&lt;br&gt;&#xA;धननिष्कासने नित्यं कुशला शाठ्यधर्मिणी ॥७ ॥&#xA;नित्यमेवं दत्तधनान्निष्कास्य स्वं करोति सा ।&lt;br&gt;&#xA;तेन पापेन सा दूती नाम्ना नाणकिनी मृता ॥८ ॥&#xA;ययौ याम्यपुरं तत्र कुम्भीपाके गता ततः ।&lt;br&gt;&#xA;निष्कासिता तु जन्मार्थं गृहगोधाऽभवद्धि सा ॥९ ॥&#xA;कथाया मण्डपे दीपसन्निधौ जन्तुभक्षिणी ।&lt;br&gt;&#xA;भित्तिभागे तोरणस्थाऽवसद् भीतिविवर्जिता ॥4.70.१ ०॥&#xA;नित्यं खादति कीटाँश्च मक्षिका भित्तिसङ्गताः ।&lt;br&gt;&#xA;दिवाऽनिशं तोरणेऽपि विश्रान्तिं लभते मुदा ॥११ ॥&#xA;अथैकदा सा त्वरिता कथामण्डपिकोपरि ।&lt;br&gt;&#xA;आगत्य संस्थिता श्रीमत्संहिताया वितानके ॥१२॥&#xA;गृह्णात्याज्यदीपधूमं सुगन्धि धूपमुत्तमम् ।&lt;br&gt;&#xA;पुष्पपल्लवपत्राणां शैत्यं शीतजलोद्भवम् ॥१ ३॥&#xA;पूजावशिष्टसलिलं पत्रपुष्पादिषु स्थितम् ।&lt;br&gt;&#xA;बिन्द्वात्मकं स्वेदरूपं पिबत्यपि सुतृप्तिदम् ॥१४॥&#xA;गुडं च शर्करां मिष्टमन्नं पूजार्थमर्पितम् ।&lt;br&gt;&#xA;जिह्वया रसलुब्धा सा लिहत्यातृप्तिदं सुखम् ॥१५॥&#xA;एवं प्रसादमासाद्य जाता पापविवर्जिता ।&lt;br&gt;&#xA;जातिस्मरा च सा जाता स्मृत्वा स्मृत्वा च दुःखिता ॥१६॥&#xA;शूहगोधावपुस्त्यक्तुमीहमाना विरागिणी ।&lt;br&gt;&#xA;अभवत् त्वरिता बद्रि निमित्तस्याऽभिकाङ्क्षिणी ॥१७॥&#xA;वैशाखशुक्लतृतीयादिने प्रातः कथासने ।&lt;br&gt;&#xA;पूजनार्थं संहिताया लोमशः समुपाययौ ॥१८॥&#xA;दिनेश्वरी रायहरिस्तथाऽन्येऽपि समाययुः ।&lt;br&gt;&#xA;चन्द्रेश्वरी कोटिरायस्तथर्षिसाधवो द्विजाः ॥१९॥&#xA;सहस्रशो जनाश्चापि दर्शनश्रवणार्थिनः ।&lt;br&gt;&#xA;सभामण्डपमासाद्य तस्थुर्यथोचितं तदा ॥4.70.२०॥&#xA;पूजामारार्त्रिकं चक्रे लोमशः पुस्तकस्य ह ।&lt;br&gt;&#xA;व्यासपूजां प्रचक्रेऽपि पत्रपुष्पाऽक्षतादिभिः ॥२१॥&#xA;शङ्खजलेन च नीराजनं व्यावर्तयत् त्रिधा ।&lt;br&gt;&#xA;शङ्खजलं तु चिक्षेप लोमशः परितोऽपि च ॥२२॥&#xA;प्रसादबिन्दुलाभार्थं सर्वेषामाक्षिपन्मुनिः ।&lt;br&gt;&#xA;दक्षकराञ्जलौ वारि धृत्वा धृत्वोर्ध्ववर्तिना ॥२३॥&#xA;भ्रमता स्वकरेणैव वारि चिक्षेप चाभितः ।&lt;br&gt;&#xA;गृहगोधाऽपि सा वारिस्पृशाऽभवद् वितानके ॥२४॥&#xA;अपिबज्जलबिन्दुं सा लोमशस्य करोज्झितम् ।&lt;br&gt;&#xA;तूर्णं सा गतपापा च दग्धकल्मषवासना ॥२५॥&#xA;शुद्धात्मा साधुवृत्तिर्वै जाता प्रक्षीणजीवना ।&lt;br&gt;&#xA;मूर्छामासाद्य भूभागे संहिताऽग्रेऽपतद्धि सा ॥२६॥&#xA;गृहगोधाशरीरात्तु निर्गता दिव्यकन्यका ।&lt;br&gt;&#xA;पूर्वरूपाऽनुरूपा साऽभवद् यथा खवासिनी ॥२७॥&#xA;तत्सरूपाऽपि दिव्याभा दिव्यस्वर्णातिसुन्दरी ।&lt;br&gt;&#xA;षोडशवत्सरा बाला देवकन्येव चापरा ॥२८॥&#xA;सर्वशृङ्गारसंशोभद्विग्रहा सुविभूषिता ।&lt;br&gt;&#xA;तेजःपरिधियुक्ता सा व्यद्योतत सभान्तरे ॥२९॥&#xA;अहो कृष्णस्य माहात्म्यं बद्रिके च कृपालुता ।&lt;br&gt;&#xA;लोहात् स्वर्णं कङ्कराच्च हीरकं मौक्तिकं झषात् ॥4.70.३०॥&#xA;रत्नं क्षितेः सुतं वीर्यान्मोक्षमुच्छिष्टभक्षणात् ।&lt;br&gt;&#xA;जन्तोर्देवं पशोर्मुक्तं जीवाच्छिवं करोति सः ॥३ १॥&#xA;बद्रिके गृहगोधां तां मृतां तु सुरकन्यकाम् ।&lt;br&gt;&#xA;चक्षुषां गोचरां सर्वतेजआकर्षिणीं शुभाम् ॥३२॥&#xA;वीक्ष्य नार्यो नरास्तत्र लक्षशो विस्मयं गताः ।&lt;br&gt;&#xA;स्वप्रकाशो हि भगवान् पुष्पहारं ददौ गले ॥३३॥&#xA;लोमशस्तिलकं तस्या भालमध्ये चकार ह ।&lt;br&gt;&#xA;चन्द्रकं कुङ्कुमेनापि प्रचकार स लोमशः ॥३४॥&#xA;पृष्टवाँस्तां लोमशो वै का त्वं पुराऽधुनाऽपि च ।&lt;br&gt;&#xA;कमला वा सती भक्तिः सावित्री काऽसि कन्यके ॥३५॥&#xA;देवता वा संहिता वा गृहगोधोत्थविग्रहा ।&lt;br&gt;&#xA;का त्वं कल्याणसंस्थाना वद सन्देहनाशिनि ॥३६॥&#xA;पृष्टैवं सा बद्रिके सञ्जगाद शृण्वतां सताम् ।&lt;br&gt;&#xA;सभाजनानां सर्वेषां मेघगम्भीरया गिरा ॥३७॥&#xA;&amp;lsquo;नमो वोऽस्तु समस्तेभ्यो व्यासाय ते नमोऽस्तु च ।&lt;br&gt;&#xA;श्रीसंहितास्वरूपायै लक्ष्म्यै देव्यै नमो नमः ॥३८॥&#xA;लक्ष्मीनारायणायाऽत्र कृष्णकान्ताय वै नमः ।&lt;br&gt;&#xA;लोमशाय गुरवे च मोक्षदाय नमो नमः ॥३९॥&#xA;सर्वर्षिभ्यश्च साधुभ्यः साध्वीभ्यश्च नमो नमः ।&lt;br&gt;&#xA;नमो मात्रे महाराज्ञ्यै महाराजाय वै नमः ॥4.70.४०॥&#xA;वैष्णवेभ्यः समस्तेभ्यः कथाश्रोतृभ्य ओं नमः ।&lt;br&gt;&#xA;नमो मण्डपदेवेभ्यो देवीभ्यश्च नमो नमः ॥४१॥&#xA;मुक्तमुक्तानिकाभ्यश्च सर्वेभ्यश्च नमो नमः&amp;rsquo; ।&lt;br&gt;&#xA;क्षमध्वं चापराधान्मे दोषान् क्षमध्वमीश्वराः ॥४२॥&#xA;साधवः ऋषयः सर्वे राजा राज्ञी च वैष्णवाः ।&lt;br&gt;&#xA;सखीजनाः सखायश्च क्षमध्वं मेऽपराधकान् ॥४३॥&#xA;अहं नाणकिनीनाम्नी खवासिनी पुराऽभवम् ।&lt;br&gt;&#xA;भाणवाणीसखी राज्ञ्या दिनेश्वर्याश्च किङ्करी ॥४४॥&#xA;स्वार्थपरा स्तैन्यपरा धर्मधनाऽवचोरिका ।&lt;br&gt;&#xA;साऽहं मृता याम्यदूतैर्नीता याम्यपुरं ततः ॥४५॥&#xA;भुक्त्वा पापफलं तस्माज्जन्मार्थं त्विह चाऽऽगता ।&lt;br&gt;&#xA;गृहगोधा कर्मवशाज्जाताऽवशेषभोगिनी ॥४६॥&#xA;पूजावारिस्पृष्टदेहा मृताऽत्र कृपया मुनेः ।&lt;br&gt;&#xA;प्रसादाशनतो नष्टा वासना मम सर्वथा ॥४७॥&#xA;बहुपुण्याऽस्मि सञ्जाता कथायाः श्रवणादिह ।&lt;br&gt;&#xA;दिव्या देव्यस्मि सञ्जाता कृपया लोमशस्य च ॥४८॥&#xA;मोक्षमिच्छामि गन्तुं वै नेच्छामि स्वर्गमित्यपि ।&lt;br&gt;&#xA;मह्यं मन्त्रं हरेश्चापि नामधुन्यं प्रपत्तिदम् ॥४९॥&#xA;लोमशोऽयं ददात्वत्र येन यामि पराऽक्षरम् ।&lt;br&gt;&#xA;नमामि पादयोर्वश्च किङ्करी देविकाऽस्मि च ॥4.70.५०॥&#xA;उक्त्वैवं बद्रिके सा तु चकार दण्डवद् भुवि ।&lt;br&gt;&#xA;धूलिं घृष्ट्वा शरीरे स्वे चिक्षेप च प्रसादजाम् ॥५१॥&#xA;अलुठत् पञ्चवारं सा पृथ्व्यां लुण्ठच्छरीरिणी ।&lt;br&gt;&#xA;उत्थाय सहसा श्रीमल्लोमशान्मन्त्रमादधे ॥५२॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;&amp;lsquo;प्रभोनारायण पद्मावतीकृष्ण हरे प्रभो ॥१३॥&#xA;जयाकृष्ण ललिताश्रीकृष्ण राधापते विभो&amp;rsquo; ।&lt;br&gt;&#xA;एवं धुन्यं ददौ तस्मै लोमशः सापि जगृहे ॥५४॥&#xA;प्रसन्नहृदया शान्ता जाता सा ब्रह्मरूपिणी ।&lt;br&gt;&#xA;ब्राह्मी शक्तिर्हरेः शक्तिर्मुक्तानिकाऽभवद्धि सा ॥५५॥&#xA;&amp;lsquo;ओं नमः कमलायै मे मात्रे लक्ष्म्यै नमो नमः&amp;rsquo; ।&lt;br&gt;&#xA;इत्येवं सा नामधुन्यं स्वयं चक्रे समुत्सुका ॥५६॥&#xA;तावद् व्योम्ना विमानं तु लक्ष्मीनारायणान्वितम् ।&lt;br&gt;&#xA;अवातरत्तु सहसा मण्डपस्य समीपतः ॥५७॥&#xA;जयनादा वैष्णवानां पूजायुक्तास्तदाऽभवन् ।&lt;br&gt;&#xA;नारायणेन कृष्णेन लक्ष्म्या कमलया तदा ॥५८॥&#xA;आहूता कन्यके नाणकिनीत्येवं पुनः पुनः ।&lt;br&gt;&#xA;सापि सर्वान्नमस्कृत्योड्डीय विमानमाययौ ॥५९॥&#xA;सर्वेषां पश्यतां तां तु नीत्वाऽक्षरं ययौ हरिः ।&lt;br&gt;&#xA;इत्येवं बद्रिके दूती गृहगोधाऽपि देवता ॥4.70.६०॥&#xA;मुक्तानिका कृपायोगाद् भूत्वाऽक्षरं ययौ तदा ।&lt;br&gt;&#xA;किं वच्म्यत्र चमत्कारान् कथाप्रसङ्गजान् बहून् ॥६१ ॥&#xA;मक्षिका मत्सराः कीटाः पतङ्गाश्च पिपीलिकाः ।&lt;br&gt;&#xA;जन्तवोऽप्यक्षरं यान्ति प्रसादोच्छिष्टभोजिनः ॥६२॥&#xA;अथाऽप्यन्या कथां बद्रि चमत्कारान्वितां तव ।&lt;br&gt;&#xA;कथयामि मूषकाणां मोक्षदां पावनीं पराम् ॥६३॥&#xA;पूर्वनारानदीतीरे ग्रामे भागलकेऽवसत् ।&lt;br&gt;&#xA;सङ्घवाटाभिधः शूद्रः शस्त्रधारी बली तथा ॥६४॥&#xA;धनुर्धारी गदाधारी सङ्गरज्ञः कलालयः ।&lt;br&gt;&#xA;प्रसिद्धः सङ्गरे युद्धे विजये परभीप्रदः ॥६५॥&#xA;तथापि तु स्वभावेन चौर्यं रात्रौ करोत्यपि ।&lt;br&gt;&#xA;अन्नानां क्षेत्रसस्यानां क्वचित्तु पशुदेहिनाम् ॥६६॥&#xA;एकदा सङ्घशो भूत्वा व्रीहीणां दीर्घभूमिषु ।&lt;br&gt;&#xA;चौर्यार्थं पाकयुक्तानां रात्रौ क्षेत्रेषु सोऽगमत् ॥६७॥&#xA;व्रीहीणां सञ्चयान् भृत्वाऽनस्सु यावत् प्रगच्छति ।&lt;br&gt;&#xA;तावत् क्षेत्रपतिः शस्त्रसम्पन्नः सङ्घशोऽपि सः ॥६८॥&#xA;समाययौ रक्षणार्थं तयोर्युद्धमभूत्तदा ।&lt;br&gt;&#xA;सङ्घवाटो हतस्तत्र खड्गस्य तीक्ष्णधारया ॥६९॥&#xA;परस्परं हताश्चान्ये चौराश्च स्वामिनोऽपि च ।&lt;br&gt;&#xA;मृतास्ते कर्मभोगार्थं याम्यं पुरं ययुस्ततः ॥4.70.७०॥&#xA;अनुभूय कृतानां तु भोगान् दुःखानि सर्वथा ।&lt;br&gt;&#xA;जन्म प्राप्ता मयूराणां कुक्कुटानां ततः परम् ॥७१ ॥&#xA;तित्तिराणां ततश्चापि घूकानां च ततः परम् ।&lt;br&gt;&#xA;मूषकाणां ततो जन्म लब्धवन्तोऽतिदुःखदम् ॥७२॥&#xA;कथामण्डपसान्निध्ये उत्कराभिक्षितौ च ते ।&lt;br&gt;&#xA;स्तबकानां समूहेषु तृणघासादिषु स्थिताः ॥७३॥&#xA;बिलवासास्तृणघाससस्यकणादिनोऽभवन् ।&lt;br&gt;&#xA;ते वैशाखाऽसितपक्षे तृतीयायां कथोत्तरम् ॥७४॥&#xA;मूषका द्वात्रिंशदेव प्रसादोच्छिष्टभोजिनः ।&lt;br&gt;&#xA;नित्यभोजनपूताश्च कथास्थलं निशामुखे ॥७५॥&#xA;आरार्त्रिकोत्तरं यदृच्छयाऽऽययुर्हि मण्डपे ।&lt;br&gt;&#xA;संहितापट्टिकामूले चाययुः प्रसमुत्सुकाः ॥७६॥&#xA;प्रसादस्य कणाँस्तत्र यवसस्यानि यानि च ।&lt;br&gt;&#xA;गोधूमस्यापि सस्यानि कोमलानि नवान्यपि ॥७७॥&#xA;प्राचीनानि कणिशानि लब्धवन्तो हि सद्रसान् ।&lt;br&gt;&#xA;मिष्टान्नखण्डकाँश्चापि प्रसादरूपिणस्तदा ॥७८॥&#xA;भुक्तवन्तश्च ते तत्र रममाणा इतस्ततः ।&lt;br&gt;&#xA;सर्वथा पावना जाताः सर्वक्षपितवासनाः ॥७९॥&#xA;निष्कल्मषाः शुद्धभावाः शुद्धात्मानः सुरा यथा ।&lt;br&gt;&#xA;द्रुतं ते मूषकदेहाँस्त्यक्त्वा वै मण्डपान्तरे ॥4.70.८०॥&#xA;सुदिव्या देववज्जाता देवा देव्यश्च शोभनाः ।&lt;br&gt;&#xA;सर्वे षोडशवर्षाश्च भासमानाः प्रभाविणः ॥८१ ॥&#xA;तुष्टुवुः परमात्मानं संहितास्थं हरिं प्रभुम् ।&lt;br&gt;&#xA;&amp;lsquo;नमो मोक्षप्रदानां तु सतां लक्ष्यैकबिन्दवे ॥८२॥&#xA;मुक्तानां ध्यानलक्ष्याय सर्वावतारिणे नमः ।&lt;br&gt;&#xA;नमः कृष्णाय कृष्णादिस्वामिने परमात्मने ॥८३॥&#xA;बालकृष्णाय कान्ताय सर्वकान्ताय रक्षिणे ।&lt;br&gt;&#xA;श्रीशाय कमलेशाय राधेशाय विहारिणे ॥८४॥&#xA;नमो देवाधिवासाय सर्वान्तर्यामिणे नमः ।&lt;br&gt;&#xA;नमोऽनादिनिधनाय मोक्षदात्रे कृपालवे ॥८४१॥&#xA;नमः श्रीलोमशायाऽपि सद्भ्यश्चापि नमो नमः ।&lt;br&gt;&#xA;नमो व्यासाय दिव्याय स्वयम्प्रकाशिने नमः ॥८६॥&#xA;नमः पद्मावतीलक्ष्मीप्रज्ञाभूपतये नमः ।&lt;br&gt;&#xA;नमस्तस्मै हृदिस्थाय धामस्थाय च ते नमः ॥८७॥&#xA;प्रसादाय नमश्चापि मण्डपाय च वै नमः ।&lt;br&gt;&#xA;नमो मण्डपदेवेभ्यो नमः श्रवणिभ्यस्तथा ॥८८॥&#xA;तारकेभ्यः पावकेभ्यः सद्भ्यः सदा नमो नमः ।&lt;br&gt;&#xA;साध्वीभ्यश्च सतीभ्यश्च वैष्णवेभ्यो नमो नमः&amp;rsquo; ॥८९॥&#xA;वयं पापाः प्रसादेनोद्धृता यदृच्छया त्विह ।&lt;br&gt;&#xA;कृपया दिव्यतां प्राप्ताः सतां दर्शनतस्तथा ॥4.70.९०॥&#xA;जातिस्मराः स्म सञ्जाताः कथास्थानप्रभावतः ।&lt;br&gt;&#xA;पुनर्जन्म न चेच्छामश्चेच्छामः शाश्वताऽक्षरम् ॥९१॥&#xA;स्वप्रकाशो हि भगवान् ददातु मन्त्रमुत्तमम् ।&lt;br&gt;&#xA;नामधुन्यं प्रददातु येन यास्याम उत्तमम् ॥९२॥&#xA;अक्षरं परमं धाम परमेश्वरराजितम् ।&lt;br&gt;&#xA;इत्येवं बद्रिके ते सम्प्रार्थयामासुरुत्सुकाः ॥९३॥&#xA;स्वप्रकाशो हि भगवान् ददौ तेभ्यो मनुं तदा ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥९४॥&#xA;प्रभोनारायण पद्मावतीनारायण प्रभो ।&lt;br&gt;&#xA;जयाकृष्ण ललिताश्रीकृष्ण राधापते विभो&amp;rsquo; ॥९५॥&#xA;धुन्यं ददौ तदा तेभ्यस्तेऽपि चक्रुः प्रकीर्तनम् ।&lt;br&gt;&#xA;एकताना अभवँश्च श्रीकृष्णेवल्लभे प्रभौ ॥९६॥&#xA;तावच्छ्रीललितास्वामी बद्रीनाथः समाययौ ।&lt;br&gt;&#xA;माणिक्यापद्मजाप्रज्ञोपेतः कृष्णोऽतिवल्लभः ॥९७॥&#xA;राधालक्ष्मीयुतश्चापि विमानवरसंस्थितः ।&lt;br&gt;&#xA;तान्सर्वान्पार्षदान् मुक्तान् कृत्वा मुक्तानिकास्तथा ॥९८॥&#xA;विमाने तानुपागृह्य पश्यतां सर्वदेहिनाम् ।&lt;br&gt;&#xA;जयनादैः सहितः श्रीहरिर्निनाय चाऽक्षरम् ॥९९॥&#xA;महाश्चर्यं गताः सर्वे प्रशशंसुः प्रसादनम् ।&lt;br&gt;&#xA;कृपां हरेः प्रशशंसुर्मन्त्रबलं च कीर्तनम् ॥4.70.१० ०॥&#xA;भक्तिं सेवां कथां चापि प्रशशंसुर्हि मोक्षणम् ।&lt;br&gt;&#xA;धन्यवादान्ददुश्चापि भूमये मण्डपाय च ॥१०१ ॥&#xA;मुक्तिं गतेभ्यः सर्वेभ्यो धन्यवादान्ददुर्जनाः ।&lt;br&gt;&#xA;एवं बद्रीप्रिये मुक्तिं गतास्ते मूषकास्तदा ॥१ ०२॥&#xA;वैशाखशुक्लतृतीयादिने विमानसंस्थिताः ।&lt;br&gt;&#xA;न स्वर्गं सम्पदस्तेषां बन्धनाय तदाऽभवत् ॥१ ०३॥&#xA;कृपैका परमो हेतुर्गमने चाक्षरं प्रति ।&lt;br&gt;&#xA;ययाऽऽगत्य स्वयं कृष्णो नयत्येवाऽक्षरं निजान् ॥१ ०४॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कथाश्रवणप्रसादभोजनजलप्रोक्षणादिभिः पूर्वजन्मनि नाणकिनीखवासिन्याः पश्चाद् गृहगोधायाः तथा पूर्वजन्मनि सङ्घवाटादिद्वात्रिंशच्छूद्राणां पश्चान्मूषकाणां च मोक्षणमित्यादिनिरूपणनामा सप्ततितमोऽध्यायः ॥७० ॥&lt;/p&gt;</description>
    </item>
    <item>
      <title>०७१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/071/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/071/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां नकुलमोक्षदाम् ।&lt;br&gt;&#xA;प्रसादोच्छिष्टसम्पन्ने चोत्करे तु बुभुक्षितः ॥१ ॥&#xA;नकुलः कश्चिदायातः कथामण्डपसन्निधौ ।&lt;br&gt;&#xA;भुक्तवान् स तदोच्छिष्टं सतां प्रसादमिश्रितम् ॥२ ॥&#xA;तावत् स मूर्छितस्तत्र तत्याज निजविग्रहम् ।&lt;br&gt;&#xA;देवस्वरूपः सञ्जातो वैशाखपञ्चमीदिने ॥३ ॥&#xA;शुक्लपक्षे तदा सर्वैर्दृष्टः सुरोत्तमः स तु ।&lt;br&gt;&#xA;पृष्टश्चोवाच वृत्तान्तं नैजं पूर्वभवस्य तु ॥४ ॥&#xA;शृण्वन्तु वैष्णवा लोका अच्छोदरपुरे पुरा ।&lt;br&gt;&#xA;अहमासं ज्ञानिवर्यो वारुटः सागराभिधः ॥५ ॥&#xA;लोकाः सागरदानेति विदुर्मां ज्ञानिनाम्बरम् ।&lt;br&gt;&#xA;इतिहासकथाभिज्ञं समाहूय निजालयान् ॥६ ॥&#xA;कारयन्ति कथाख्यानं शृण्वन्ति मानवास्तदा ।&lt;br&gt;&#xA;पूजयन्ति प्रसन्नास्तेऽर्पयन्ति मे धनादिकम् ॥७ ॥&#xA;अहं तृप्तो धनं लब्ध्वा प्रयामि स्म स्वमन्दिरम् ।&lt;br&gt;&#xA;कथासु दानवार्तां वै करोमि पूर्वभूभृताम् ॥८ ॥&#xA;धर्मवार्तां गवां सेवां पितृसेवां वदामि च ।&lt;br&gt;&#xA;तीर्थसेवां व्रतरक्षां देवपूजां समुत्सवान् ॥९ ॥&#xA;नियमाँश्च यमाँश्चापि जनानुपदिशामि च ।&lt;br&gt;&#xA;स्नानधर्मादिकं सर्वं चोपदिशामि सर्वथा ॥4.71.१ ०॥&#xA;नाहं किञ्चिन्मनाग् वापि पालयामि तु तत्तथा ।&lt;br&gt;&#xA;मृषावादी मिष्टवादी स्वार्थसिद्धिपरायणः ॥१ १॥&#xA;दुष्टात्माऽहं धनधूर्तो धनं हरामि वार्तया ।&lt;br&gt;&#xA;न धर्मं न नियमं यमं व्रतं करोम्यपि ॥१२॥&#xA;आसीत् सर्वं वचने मे न क्रियायां तु किञ्चन ।&lt;br&gt;&#xA;आचारहीनः सततं तदाऽभवं प्रतारकः ॥१ ३॥&#xA;गवां पित्रोः सुराणां च सेवया हीन इत्यपि ।&lt;br&gt;&#xA;अभवं सर्वथा आर्या असत्प्रलापगर्जनः ॥१४॥&#xA;तेन पापेन मे विद्या कुविद्या समजायत ।&lt;br&gt;&#xA;व्याख्यानानि समस्तानि शाठ्यपापफलानि च ॥१५॥&#xA;वाक्छलैर्ग्रथितान्येव पापदानि ममाऽभवन् ।&lt;br&gt;&#xA;एवं पापातिभारेण नष्टायुष्यो मृतोऽभवम् ॥१६॥&#xA;याम्यपुरं गतस्तत्र याम्यैः सन्दंशकुण्डके ।&lt;br&gt;&#xA;क्षिप्तो जिह्वा कर्तिता मे बहिः कृष्टा चिपीटकैः ॥१७॥&#xA;सन्दंशैस्तीक्ष्णधारैश्च निष्कासिता मुहुर्मुहुः ।&lt;br&gt;&#xA;भेदिता छेदिता चापि प्रज्वालिता च कूर्चिता ॥१८॥&#xA;विदारिता कच्चरिता तनुर्मे कर्दमीकृता ।&lt;br&gt;&#xA;बहूनि तत्र कष्टानि भुक्त्वा नकुलतामिह ॥१ ९॥&#xA;गतोऽस्मि क्षुधया त्वत्रोत्करोच्छिष्टं प्रजग्धिवान् ।&lt;br&gt;&#xA;तेन नष्टानि पापानि ममाऽवशेषकाण्यपि ॥4.71.२०॥&#xA;पूतात्मा पूण्यवानस्मि सञ्जातोऽद्य दिवङ्गमः ।&lt;br&gt;&#xA;सुरोऽस्मि चाऽद्य सम्पन्नः प्रयामि स्वर्गमुत्तमम् ॥२ १ ॥&#xA;इत्युक्तवान् बद्रिके स नेमे सर्वान् सुवैष्णवान् ।&lt;br&gt;&#xA;अथ तत्र सुरं तं तु जगाद लोमशो मुनिः ॥२२॥&#xA;शृणु त्वं सुरवर्याऽद्य देवत्वं गतवानपि ।&lt;br&gt;&#xA;मरणं ते पुनश्चाऽस्ति देवेऽमृतत्वमस्ति न ॥२३॥&#xA;तस्मात् साधय पुण्यात्मन्नमृतत्वं तु शाश्वतम् ।&lt;br&gt;&#xA;अपुनर्भवसञ्ज्ञं च ब्रह्मलोकमनामयम् ॥२४॥&#xA;श्रुत्वेतथं लोमशं सोऽपि पप्रच्छ कुशलं ध्रुवम्।&lt;br&gt;&#xA;कथं मुनेऽमृतधामप्राप्तिः स्याद् वद मे द्रुतम् ॥२५॥&#xA;लोमशः प्रत्युवाचैनं कथां शृणु स्थिरो भव ।&lt;br&gt;&#xA;प्रसादं श्रीहरेर्भुङ्क्ष्व नैवेद्यं हरयेऽर्पितम् ॥२६॥&#xA;व्रतं रक्ष सतां सेवात्मकं भक्तिं कुरु प्रभौ ।&lt;br&gt;&#xA;कृष्णार्पणं समस्तं वै विधेहि परमेश्वरे ॥२७॥&#xA;मन्त्रं धुन्यं गृहाणाऽपि वैष्णवो भव उत्तमः ।&lt;br&gt;&#xA;महाभागवतो भूत्वाऽक्षरं धाम प्रयास्यसि ॥२८॥&#xA;इत्युक्तश्च तदा देवस्वरूपः स कथालये ।&lt;br&gt;&#xA;देवानां मण्डले दिव्यरूपस्तत्र तिरोऽभवत् ॥२९॥&#xA;संहितायाः कथां श्रोतुं देवगणे स्थिरोऽभवत् ।&lt;br&gt;&#xA;व्रतं चक्रे प्रसादान्नभोजनं सप्तवासरान् ॥4.71.३०॥&#xA;सतां सेवां मानवेन स्वरूपेण करोत्यपि ।&lt;br&gt;&#xA;पादसंवाहनं देहमर्दनं दर्शनादिकम् ॥३१ ॥&#xA;वैशाखशुक्लैकादश्यां प्रातः कथाश्रवोत्तरम् ।&lt;br&gt;&#xA;लोमशः कृपया तस्मै मन्त्रं धुन्यं ददौ द्रुतम् ॥३२॥&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ।&lt;br&gt;&#xA;&amp;lsquo;प्रभोनारायण पद्मावतीनारायण प्रभो ॥३३॥&#xA;जयाकृष्ण ललिताश्रीकृष्ण राधापते विभो&amp;rsquo; ।&lt;br&gt;&#xA;सोऽपि देवो मनुं लब्ध्वा नामधुन्यं चकार ह ॥३४॥&#xA;नैवेद्यभोजनं कृत्वा यावद् देवगणे स्थितः ।&lt;br&gt;&#xA;अकस्मादाययौ तावन्मध्याह्ने श्रीनरायणः ॥३५॥&#xA;दिव्यश्वेतहयारूढः श्रीपतिः कमलापतिः ।&lt;br&gt;&#xA;अनादिश्रीकृष्णनारायणश्रीपतिवल्लभः ॥३६॥&#xA;तं नेतुमाययौ पक्षितुरगे छत्रशोभिते ।&lt;br&gt;&#xA;आह्वयामास तं देवं भगवान् कम्भरात्मजः ॥३७॥&#xA;सर्वेषां पश्यतां देवश्चाऽश्वाऽऽरूढो बभूव ह ।&lt;br&gt;&#xA;नीत्वा तं भगवान् कृष्णनारायणोऽक्षरं ययौ ॥३८॥&#xA;कृपैषा श्रीहरेश्चाति लोमशस्याऽपि भूयसी ।&lt;br&gt;&#xA;सान्तममरभावं तं शाश्वताऽमरतामितः ॥३९॥&#xA;नकुलः सकुलश्चापि भगवत्कुलवान् कृतः ।&lt;br&gt;&#xA;बद्रिके सा कथा चात्र प्रभूता कथिता परा ॥4.71.४० ॥&#xA;अथाऽन्यं ते प्रवदामि चमत्कारं हरेः प्रभोः ।&lt;br&gt;&#xA;भाटः कश्चित्कथां श्रोतुं समायातः कथास्थलम् ॥४१ ॥&#xA;नारायणहरे कृष्णनारायणेति सञ्जपन् ।&lt;br&gt;&#xA;श्लोकं कृत्वा स्तुतिं चक्रे संहितायाः सभास्थले ॥४२॥&#xA;&amp;lsquo;कथा कल्याणदा चेयं श्रीकृष्णः करुणाप्रदः ।&lt;br&gt;&#xA;कीरताराभिधो भाटः श्रेयसेऽत उपागतः&amp;rsquo; ॥४३॥&#xA;&amp;lsquo;नमो व्यासाय कृष्णाय संहितायै नमो मुहुः ।&lt;br&gt;&#xA;वैष्णवानां सभायै च लोमशाय नमो मुहुः ॥४४॥&#xA;नमः सद्भ्यो महर्षिभ्यः साध्वीभ्यश्च नमो मुहुः ।&lt;br&gt;&#xA;पावनेभ्योऽत्र देवेभ्यः सर्वेभ्यश्च नमो मुहुः ॥४५॥&#xA;श्रूयन्ते बहवः पापास्तारिताः कृपया खलाः ।&lt;br&gt;&#xA;कृष्णनारायणेनात्र कीरतारं समुद्धर ॥४६॥&#xA;हृदये वर्तते यश्च व्यासे च पुस्तकेऽपि यः ।&lt;br&gt;&#xA;सदस्येषु च भाटे यः स मामुद्धरतु प्रभुः ॥४७॥&#xA;बहूनां जन्मनामन्ते प्राप्तोऽस्मि परमेश्वरम् ।&lt;br&gt;&#xA;शरण्यः स हरिर्भाटं प्रपन्नं पातु पामरम् ॥४८॥&#xA;प्राप्तमद्य मया स्वर्णं रत्नं पीयूषममृतम् ।&lt;br&gt;&#xA;पीत्वा पीत्वा दृढो भूत्वा प्रयास्यामि परं पदम् ॥४९॥&#xA;उद्धर्ताऽनादिश्रीकृष्णनारायणः प्रभेश्वरः ।&lt;br&gt;&#xA;परं धाम प्रयास्यामि मन्त्रधुन्यादिलाभवान् ॥4.71.५०॥&#xA;एवं तुष्टाव च नमश्चोवाच दण्डवत्तथा ।&lt;br&gt;&#xA;चक्रे स्वात्मार्पणं तत्र धूलिं देहेऽप्यघर्षयत् ॥५१ ॥&#xA;अथ श्रीव्यासदेवश्च स्वतःप्रकाशकायनः ।&lt;br&gt;&#xA;ददावस्मै मनुं नामधुन्यं सलिलसाक्षिकम् ॥५२॥&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ।&lt;br&gt;&#xA;&amp;lsquo;प्रभोनारायण पद्मावतीनारायण प्रभो ॥५३॥&#xA;जयाकृष्ण ललिताश्रीकृष्ण राधापते विभो&amp;rsquo; ।&lt;br&gt;&#xA;&amp;lsquo;बालकष्णाय विद्महेऽनादिकृष्णाय धीमहि ॥५४॥&#xA;तन्नो हृत्स्थः प्रचोदयादिति मन्त्रं च जगृहे ।&lt;br&gt;&#xA;भाटः पवित्रतां प्राप्तोऽभवद् विगतकल्मषः ॥५५॥&#xA;बद्रिके स प्रसादं च जग्ध्वा पीत्वा पदामृतम् ।&lt;br&gt;&#xA;दधार तौलसीं कण्ठीं चक्रे तिलकचन्द्रकौ ॥५६॥&#xA;धुन्यं चक्रे मुदा नृत्यन् कथां शुश्राव लीनवत् ।&lt;br&gt;&#xA;ब्रह्मरसं पपौ नित्यं साधुसेवां चकार च ॥५७॥&#xA;मासमात्रं स्थितस्त्वेवं भजन् श्रीकान्तवल्लभम् ।&lt;br&gt;&#xA;कथार्थांश्चिन्तयन् ध्यायन् हृदये परमेश्वरम् ॥५८॥&#xA;गोपालनन्दनं दिव्यं धारयन् कम्भरात्मजम् ।&lt;br&gt;&#xA;वैशाखशुक्लैकादश्यां मुक्तसंसारबन्धनः ॥५९॥&#xA;कीरतारः कथां श्रूत्वा समाधिं प्राप मण्डपे ।&lt;br&gt;&#xA;यावत्तत्र समायातं विमानं कृष्णशोभितम् ॥4.71.६०॥&#xA;दिव्यं तेजांसि परितः प्रासृजत् स्वर्णकान्तिमत् ।&lt;br&gt;&#xA;कीरतारोऽभवन्मुक्तस्तदा वै दिव्यविग्रहः ॥६ १॥&#xA;चतुर्भुजः सुरूपश्च पार्षदः परमात्मनः ।&lt;br&gt;&#xA;स्वर्णकुण्डलमुकुटस्रगापीडादिभूषितः ॥६२॥&#xA;आरुरोह विमानं तत् समाहूतो दयालुना ।&lt;br&gt;&#xA;पश्यतां तु सदस्यानां ययौ धामाऽक्षरं हरेः ॥६३॥&#xA;शृणु बद्रीप्रिये चात्र कृपैव कारणं हरेः ।&lt;br&gt;&#xA;य इच्छति मोक्षं तं द्रुतं नयति माधवः ॥६४॥&#xA;शाश्वतानन्दलब्धेस्तु साधनं शरणागतिः ।&lt;br&gt;&#xA;तवाऽस्मीति याचकाय स ददाति परं पदम् ॥६५॥&#xA;देही दिव्यो भवत्येव प्रारब्धं परिवर्तते ।&lt;br&gt;&#xA;कृष्णमन्दिरवासार्हो जायते कृपया हरेः ॥६६॥&#xA;नरो मुक्तः पार्षदः स्यान्नारी लक्ष्मीः प्रजायते ।&lt;br&gt;&#xA;कृष्णेन सह रमतेऽश्नुते कृष्णस्य सद्रसान् ॥६७॥&#xA;न न्यूनं विद्यते तस्य तादात्म्यद्रवतां लभेत् ।&lt;br&gt;&#xA;स्वामिनाथात् सर्वकामान् भुङ्क्ते कृष्णासनासनः ॥६८॥&#xA;स्पर्शानन्दान् समस्ताँश्च कृष्णमालिङ्ग्य सोऽश्नुते ।&lt;br&gt;&#xA;रूपानन्दान् रसानन्दान् जिह्वास्वादान् समस्तकान् ॥६९॥&#xA;गन्धानन्दान् गिरानन्दान् समस्ताऽऽश्लेषमोदकान् ।&lt;br&gt;&#xA;शय्यानन्दान् समस्ताँश्च कृष्णकान्तात् समश्नुते ॥4.71.७०॥&#xA;क्वचिद्धाम्नि निजं कृष्णं कान्तं रहः प्रसेवते ।&lt;br&gt;&#xA;क्वचिद् रम्याणि पुष्पाणि भूत्वा गन्धैः प्रसेवते ॥७१ ॥&#xA;क्वचित् फलं स्वयं भूत्वा कृष्णं रसेन सेवते ।&lt;br&gt;&#xA;क्वचिद्भूत्वा कामधेनुः कृष्णं दुग्धेन सेवते ॥७२॥&#xA;क्वचिद्भूत्वा रमा रामं वक्षस्याराममिच्छति ।&lt;br&gt;&#xA;क्वचिच्छ्रीमाणिकी भूत्वा वहते कान्तमुत्तमम् ॥७३॥&#xA;क्वचिद् भ्रमरिका भूत्वा कृष्णगन्धं समश्नुते ।&lt;br&gt;&#xA;क्वचिद् राधा सखी भूत्वा ताम्बूलं प्रददात्यपि ॥७४॥&#xA;भूत्वा लक्ष्मीर्हरेरोष्ठताम्बूलरसमेति च ।&lt;br&gt;&#xA;आन्धसिकी क्वचिद् भूत्वा पाचयत्यस्य भोजनम् ॥७५॥&#xA;दासी भूत्वाऽऽप्लवनं सा कारयत्यच्युतस्य वै ।&lt;br&gt;&#xA;देहसंवाहनं दासो भूत्वा करोति सेवनम् ॥७६॥&#xA;यष्टिः स्वर्णमयी भूत्वा करस्पर्शं सुविन्दति ।&lt;br&gt;&#xA;नक्तकश्च क्वचिद् भूत्वा मुखस्पर्शं प्रविन्दति ॥७७॥&#xA;पादुकारूपमासाद्य पादचूम्बनमृच्छति ।&lt;br&gt;&#xA;आदर्शरूपमासाद्य कृष्णं स्वस्मिन् दधात्यपि ॥७८॥&#xA;गेन्दुकतां समासाद्य कृष्णपृष्ठं दधात्यपि ।&lt;br&gt;&#xA;कुङ्कुमं चन्दनं भूत्वा भालसुखं प्रविन्दति ॥७९॥&#xA;कज्जलं च क्वचिद् भूत्वा नेत्रस्पर्शं प्रविन्दति ।&lt;br&gt;&#xA;दुग्धं दुग्धामृतं भूत्वा जठरे संविशत्यपि ॥4.71.८०॥&#xA;जलं भूत्वा तथा धौत्रं कटिस्पर्शं च विन्दति ।&lt;br&gt;&#xA;तैलं भूत्वा रोममूलस्पर्शसुखं च विन्दति ॥८१ ॥&#xA;मनोभवः स्वयं भूत्वा कृष्णानन्दं समश्नुते ।&lt;br&gt;&#xA;राधा भूत्वाऽस्य रमते यानं भूत्वा वहत्यपि ॥८२॥&#xA;सिंहासनं क्वचिद् भूत्वा राजते स्वामिनाऽऽश्रितम् ।&lt;br&gt;&#xA;कम्बलश्च क्वचिद् भूत्वा परितः सेवते हरिम् ॥८३॥&#xA;सुगन्धिपवनो भूत्वा सेवते शीतलोऽपि सन् ।&lt;br&gt;&#xA;ऊर्मिका वांऽगरक्षं च भूत्वाऽङ्गुलिं च वर्ष्म च ॥८४॥&#xA;कौस्तुभो रशना भूत्वा वक्षः कटिं च सेवते ।&lt;br&gt;&#xA;भुक्तिपात्रं क्वचिद् भूत्वा प्रसादं सर्वमश्नुते ॥८५॥&#xA;स्नानकुण्डं क्वचिद् भूत्वा स्पर्शं विन्दति सर्वतः ।&lt;br&gt;&#xA;क्वचित् कान्ता प्रमा भूत्वा कान्तमाश्लिष्यति प्रभुम् ॥८६॥&#xA;क्वचित्तु गरुडो हस्ती भूत्वा वाजी विमानकम् ।&lt;br&gt;&#xA;वाहनं नरयानादि भूत्वा धारयति प्रभुम् ॥८७॥&#xA;क्वचित् पाशंवती भूत्वा सर्वसेवां करोति हि ।&lt;br&gt;&#xA;मुक्ता मुक्तानिका प्रेम्णाऽस्तुवते हरिजं रसम् ॥८८॥&#xA;बद्रि धाम्न्यक्षरे प्रेम्णा मुक्ताः पिबन्ति तद्रसम् ।&lt;br&gt;&#xA;गोलोके गोपिका गोपा पिबन्ति कृष्णजं रसम् ॥८९॥&#xA;वैकुण्ठे पार्षदाः पार्षदान्यः पिबन्ति तद्रसम् ।&lt;br&gt;&#xA;अव्याकृतेऽमृते धाम्नि श्रीपुरे बदरीवने ॥4.71.९०॥&#xA;श्वेतद्वीपे क्षीरवार्धौ पिबन्ति सेविनो रसम् ।&lt;br&gt;&#xA;कुङ्कुमवापिकाक्षेत्रे ब्रह्मप्रिया हरिप्रियाः ॥९ १ ॥&#xA;पिबन्त्यनादिकृष्णस्य रसं राधारमाश्रियः ।&lt;br&gt;&#xA;जया च ललिता लक्ष्मीः मालती माणिकी प्रिया ॥९२॥&#xA;पद्मावती सुखदाश्रीर्नारायणी च भार्गवी ।&lt;br&gt;&#xA;तुलसी पद्मिनी पद्मा पिबन्ति ता हरेः रसम् ॥९३॥&#xA;बदरी च विकुण्ठा च मुक्तिः शक्तिः सरस्वती ।&lt;br&gt;&#xA;ता एताः श्रीकृष्णकान्तरसं पिबन्ति शाश्वतम् ॥९४॥&#xA;सनकाद्याः साधवश्च नारदाद्या महर्षयः ।&lt;br&gt;&#xA;व्यासाद्याः शंसकाश्चापि कार्ष्णं रसं पिबन्ति हि ॥९५॥&#xA;बलिराजादयो दैत्या विभीषणादिराक्षसाः ।&lt;br&gt;&#xA;ईश्वराः शङ्कराद्याश्च पिबन्ति श्रीहरेः रसम् ॥९६॥&#xA;अग्न्यादयो देवताश्च काश्यपा गरुडादयः ।&lt;br&gt;&#xA;मानवा ध्रुवमुख्याश्च पिबन्ति श्रीहरेः रसम् ॥९७॥&#xA;भोगिनः शेषसर्पाद्या गावस्तु कामधेनवः ।&lt;br&gt;&#xA;आत्मनिवेदिनो भक्ताः पिबन्ति श्रीहरेः रसम् ॥९८॥&#xA;बद्रिके शरणं प्राप्ताः सामस्त्येन समर्पिताः ।&lt;br&gt;&#xA;दासा दास्यः प्रियवर्गाः पिबन्ति श्रीहरेः रसम् ॥९९॥&#xA;ये ये धामाऽक्षरं प्राप्ताः परब्रह्मरसं तु ते ।&lt;br&gt;&#xA;पिबन्ति सततं बद्रि परब्रह्मकृपाश्रयाः ॥4.71.१० ०॥&#xA;कृपया च गतौ मुक्तिं सागरः कीरतारकः ।&lt;br&gt;&#xA;पाठको वाचकः श्रोता संहिताया हि मोक्षदाः ॥१० १॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने सागरदानवारुटस्य कीरतारभाटस्य च कथाश्रवणसाधुसेवादिभिर्मोक्षणमित्यादिनिरूपणनामैकसप्ततितमोऽध्यायः ॥७१ ॥&lt;/p&gt;</description>
    </item>
    <item>
      <title>०७२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/072/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/072/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि कथां ज्योतिर्विदस्य वै ।&lt;br&gt;&#xA;विक्रमनगरे विप्रो नाम्ना देवमतीश्वरः ॥१ ॥&#xA;कुलकुटुम्बसहितश्चासीद्धर्मव्रतादिमान् ।&lt;br&gt;&#xA;देवसेवापरश्चापि प्रजाकल्याणचिन्तनः ॥२ ॥&#xA;आतिथेयः शरण्यश्च परदुःखप्रभञ्जनः ।&lt;br&gt;&#xA;ब्रह्मकर्मपरश्चापि ज्योतिर्विद्याऽर्धपण्डितः ॥३ ॥&#xA;बद्रिके सर्वलोकेषु चार्धज्ञः सर्वकर्मसु ।&lt;br&gt;&#xA;न पारं निर्णयं याति ततो भवति क्लेशभाक् ॥४ ॥&#xA;औषधेषु भाग्यवित्सु ज्योतिर्वित्सु कलासु च ।&lt;br&gt;&#xA;सर्वथा पारगो दीर्घानुभवी च बहुश्रुतः ॥५ ॥&#xA;साधनेष्वनुकूलेषु ध्रुवं फलं समश्नुते ।&lt;br&gt;&#xA;अपारगस्तु यत्नेन दैवानुकूलवर्त्मनि ॥६ ॥&#xA;अकस्माल्लभते पुष्पं फलं वा लभते क्वचित् ।&lt;br&gt;&#xA;प्रायशो न फलं याति विफलं लभते सदा ॥७ ॥&#xA;असत्याऽऽडम्बरदोषैर्लिप्यते विज्ञगर्ववान् ।&lt;br&gt;&#xA;अर्धदग्धेन भाव्यं न प्रायशः क्लेशकारिणा ॥८ ॥&#xA;अर्धाभिज्ञो भिषङ्मध्य शतहिंसोत्तरं वरः ।&lt;br&gt;&#xA;उत्कृष्टभावमायाति हिंसापापशतान्वितः ॥९ ॥&#xA;अर्धाभिज्ञस्तथा ज्योतिर्वेत्ता रेखाविदस्तथा ।&lt;br&gt;&#xA;बहूनामनृतानां च पापवान् जायते सदा ॥4.72.१ ०॥&#xA;असत्यकथनैश्चापि सन्दिग्धानां प्रदर्शनैः ।&lt;br&gt;&#xA;निश्चितज्ञानविधुरा विश्वासघातदूषिताः ॥१ १॥&#xA;विपथे वर्तमानास्ते परान् विपथयन्ति च ।&lt;br&gt;&#xA;तेन दोषेण जायन्ते मृतास्तिर्यञ्चि राक्षसाः ॥१२॥&#xA;उपदेशकरा एवं वृथा वाचां विहारिणः ।&lt;br&gt;&#xA;स्वयमुक्तार्थशून्यास्ते परोपदेशपण्डिताः ॥१ ३॥&#xA;तिरश्चां योनिमृच्छन्ति जायन्ते राक्षसा अपि ।&lt;br&gt;&#xA;बद्रिकेऽतो भिषक्त्वं विद्वत्त्वं ज्योतिःप्रवेतृता ॥१४॥&#xA;सत्येन युञ्जिताः सर्वे स्वर्गदा मोक्षदा अपि ।&lt;br&gt;&#xA;असत्ययुञ्जिताः सर्वेऽधोगतौ निरयप्रदाः १५॥&#xA;बद्रिके स तथा चार्धज्योतिषी ग्रहदर्शकः ।&lt;br&gt;&#xA;भाग्याऽभाग्यप्रवक्ता च मिथ्याचारोऽभवत्तदा ॥१६॥&#xA;तेन पापेन संलिप्तो देवगतीश्वराभिधः ।&lt;br&gt;&#xA;गलगण्डेन रोगेण कण्ठमालरुजा तथा ॥१७॥&#xA;गले कर्कटवृद्ध्या च पीडितश्चाऽभवत्तदा ।&lt;br&gt;&#xA;जिह्वामूलं रुजा छन्नं जिह्वा ह्रस्वा ततोऽभवत् ॥१८॥&#xA;अस्पष्टवर्णा वाणी च शनैर्वै मूकतां गता ।&lt;br&gt;&#xA;एवं रोगाभिभूतस्य शिरसो वेदनाऽभवत् ॥१९॥&#xA;गण्डयोश्चाऽभवत् पाकस्तेन दुःखेन पीडितः ।&lt;br&gt;&#xA;पूयपाकोऽभवद् भाले पूयस्रावश्च कर्णयोः ॥4.72.२० ॥&#xA;नेत्रयोरान्ध्यभावश्च बाधिर्यं चाप्यजायत ।&lt;br&gt;&#xA;अहो प्रारब्धदुःखं वा सञ्चितं तत्समागतम् ॥२१ ॥&#xA;कृतं मिथ्याप्रचारं यत् समस्तं भुज्यते त्विह ।&lt;br&gt;&#xA;तस्मान्मिथ्या न कर्तव्यं न कर्तव्यं मृषा क्वचित् ॥२२॥&#xA;असत्यं नाचरणीयं नोपदेष्टव्यमनृतम् ।&lt;br&gt;&#xA;अज्ञातं नोपदेष्टव्यं दर्शनीयं न चाऽनृतम् ॥२३ ॥&#xA;सन्दिग्धं विपरीतं वा कथनीयं न सर्वथा ।&lt;br&gt;&#xA;नाऽहितं चिन्तनीयं च स्वार्थदोषाभिपातिना ॥२४॥&#xA;नाऽनिष्टं करणीयं च कारणीयं न केनचित् ।&lt;br&gt;&#xA;नाऽन्धमार्गे धावनीयं नाऽऽकृष्टव्याः परेऽपि च ॥२५॥&#xA;न पातनीया गर्तेऽन्धे पतनीयं न सर्वथा ।&lt;br&gt;&#xA;दृष्टं वाच्यं न त्वदृष्टं वाच्यं प्रामाणिकं तु यत् ॥२६॥&#xA;वक्तव्यं फलवद् बद्रि निष्फलं नाऽनृतं मृषा ।&lt;br&gt;&#xA;आप्तश्रुतं प्रवक्तव्यं ह्याप्तश्रुत्या स्वया न तु ॥२७॥&#xA;आशीर्वादाः प्रदातव्याः कृष्णार्पणविधित्सया ।&lt;br&gt;&#xA;वचनं तु प्रदातव्यं फलाऽऽयतिभृतं सदा ॥२८॥&#xA;आज्ञा कार्या वह्यसह्या स्तुतिः प्रमोदकारिका ।&lt;br&gt;&#xA;नाटकं रसवत् कार्यं समाजाश्चर्यकारकम् ॥२९॥&#xA;भजनं कीर्तनं गीतं कर्तव्यं तुष्टये हरेः ।&lt;br&gt;&#xA;प्रशंसा तु महतां वै कर्तव्या पूज्यभावतः ॥4.72.३० ॥&#xA;वर्णनं सर्वथा कार्यं शतगुणं ततोऽधिकम् ।&lt;br&gt;&#xA;चिन्तनं तु विधातव्यं सहस्रतर्कितं तथा ॥३ १ ॥&#xA;किन्तु रोगे ग्रहे सत्यं वाच्यं विश्वासकर्मसु ।&lt;br&gt;&#xA;व्यवहारे यथायोग्यं वक्तव्यं सत्यमेव ह ॥३२॥&#xA;प्राणत्राणाय यद् योग्यं तद्वक्तव्यं विजानता ।&lt;br&gt;&#xA;बद्रिके गणकः सोऽयं भिषङ्मिथ्याभिदूषणैः ॥३३॥&#xA;पीडितो बहुधा रोगैस्त्रातारं न ललाभ ह ।&lt;br&gt;&#xA;बहुधाऽपि व्ययं कृत्वा प्राप्तो निर्धनतां पुनः ॥३४॥&#xA;अन्यायोपार्जितं सर्वं रोगेण विनियापितम् ।&lt;br&gt;&#xA;अथाऽस्य मतिरुत्पन्ना श्रुत्वा श्रुत्वा पुनः पुनः ॥३५॥&#xA;कथाप्रशंसां बहुधा रोगघ्नीं मोक्षदां तथा ।&lt;br&gt;&#xA;कथास्थलं ततो गन्तुं रक्षितुं स्वं व्रतादिभिः ॥३६ ॥&#xA;पत्न्यै निवेदयामास विचारं गमनात्मकम् ।&lt;br&gt;&#xA;बद्रिके दुःखभाक् प्राणी भजते श्रीप्रभुम्पतिम् ॥३७॥&#xA;सुखे नैव स्मरत्येनं सुखदं माधवीप्रभुम् ।&lt;br&gt;&#xA;विपद्येव स्मरत्येनं स्वार्थी प्राणी बुधोऽपि सन् ॥३८॥&#xA;मानुष्यं सर्वथा प्राप्तं स्मृत्यर्थं श्रीहरेः सदा ।&lt;br&gt;&#xA;तद् विस्मृत्य धने पत्न्यां यापयन्ति क्षणं खलाः ॥३ ९॥&#xA;पूर्वकृतं भक्षयन्ति नवीनं नार्जयन्त्यपि ।&lt;br&gt;&#xA;पुण्यं त्यक्त्वा पापमेवाऽऽचरन्ति निरयाय ते ॥4.72.४० ॥&#xA;असत्यं हृदये यस्य वाचि त्वसत्यता भवेत्॥&#xA;कर्मस्वसत्यता तस्य त्रीण्यत्र निरयाणि वै ॥४१ ॥&#xA;तत्फलं घोरपापं च निरयं निरयप्रदम् ।&lt;br&gt;&#xA;फलं च नरकं दुःखं सर्वमसत्यकारिणः ॥४२॥&#xA;प्रथमं नरकं देहे रोगः सम्परिकीर्तितः ।&lt;br&gt;&#xA;द्वितीयं नरकं चाऽन्नाऽम्बरलब्धिस्त्वतुष्टिदा ॥४३ ॥&#xA;तृतीयं नरकं भार्या दुष्टा दुष्टः पतिश्च वा ।&lt;br&gt;&#xA;चतुर्थं नरकं दास्यं कैङ्कर्यं परवश्यता ॥४४॥&#xA;पञ्चमं नरकं नित्यं कलहः स्वजनेषु वै ।&lt;br&gt;&#xA;षष्ठं तु नरकं ग्रामे देशे च बहुशत्रुता ॥४५॥&#xA;सप्तमं नरकं राजदण्डश्चातिप्रयासिता ।&lt;br&gt;&#xA;अष्टमं नरकं तृष्णा वासना चाऽनिवर्तिनी ॥४६॥&#xA;नवमं नरकं चेष्टाऽलाभस्तथाऽवमाननम् ।&lt;br&gt;&#xA;दशमं नरकं नित्यदारिद्र्यं सर्वतोऽधिकम् ॥४७॥&#xA;एकादशं तु नरक सर्वत्रैवाऽर्धदग्धता ।&lt;br&gt;&#xA;द्वादशं तु नरकं यन्नित्यं नरकक्षालनम् ॥४८ ॥&#xA;त्रयोदशं तु नरकं नवद्वारमलानि वै ।&lt;br&gt;&#xA;चतुर्दशं तु नरकम् उदरस्थं सदा मलम् ॥४९ ॥&#xA;मलकुण्डः शरीरं वै नित्यं नरकसम्भृतम् ।&lt;br&gt;&#xA;पञ्चदशं तु नरकं पशुवन्मलिना स्थितिः ॥4.72.५० ॥&#xA;षोडशं नरकं याम्यं सहस्रधा तु विस्तृतम् ।&lt;br&gt;&#xA;इत्येवं बद्रिके लोके भवन्ति नरकाणि हि ॥५१ ॥&#xA;दुष्टपुत्रो दुष्टशिष्यो राजा दुष्टश्च भक्षकः ।&lt;br&gt;&#xA;रक्षको भक्षकस्त्राता हन्तेति नरकाणि वै ॥५२॥&#xA;प्रातिकूल्यं तथाऽनिष्टप्राप्तिर्विघ्नानि यान्यपि ।&lt;br&gt;&#xA;सर्वे ते निरया लोके दुर्भाग्यानां भवन्ति हि ॥५३॥&#xA;कारागारे निवासश्च तथाऽरातेरधीनता ।&lt;br&gt;&#xA;दुर्भिक्षे भिक्षुकी वृत्तिर्नरकाणि भवन्ति हि ॥५४॥&#xA;लोभो मानं च रुट् कामो द्वेषो रागोऽप्यसूयिका ।&lt;br&gt;&#xA;ईर्ष्या मत्सर उद्वेगः साक्षात्ते निरयास्त्विह ॥५५ ॥&#xA;अज्ञानं च तमो मोहश्चौर्यं शाठ्यमपूर्णता ।&lt;br&gt;&#xA;प्रतारणं च विश्वस्तघातनं निरयास्त्विमे ॥५६ ॥&#xA;उन्मत्तत्वं विचित्तत्वं शीतोष्णागम उल्बणः ।&lt;br&gt;&#xA;छेद्यभेद्याऽङ्गहीनत्वं नरकास्ते सदा मताः ॥५७ ॥&#xA;मलमूत्राशयाः सर्वे नरका देहरूपिणः ।&lt;br&gt;&#xA;गर्भवासो जन्ममृत्यू नरकास्ते सदा मताः ॥५८॥&#xA;यावन्तः कर्दमाः स्वेदा दुर्गन्धा नरका हि ते ।&lt;br&gt;&#xA;अपकीर्तिश्च नरकं शोकाग्निर्निरयो महान् ॥५९ ॥&#xA;आधयो व्याधयश्चोपाधयस्ते नरकाः सदा ।&lt;br&gt;&#xA;बद्रिके यस्य सन्तोषस्तस्य स्वर्गमनुत्तमम् ॥4.72.६० ॥&#xA;तृष्णाक्षयसुखं स्वर्गं निरीहता सुखं परम् ।&lt;br&gt;&#xA;प्रतिष्ठां शौकरीं विष्ठां गौरवं रौरवं तथा ॥६१ ॥&#xA;अभिमानं सुरापानं त्यक्त्वा त्रीणि सुखी भवेत् ।&lt;br&gt;&#xA;नेच्छानां विलयश्चास्ति भोगानां विरतिर्न हि ॥६२॥&#xA;कर्मणां शून्यता नास्ति त्रीणि त्यक्त्वा सुखो भवेत् ।&lt;br&gt;&#xA;तृप्तिर्नास्ति रसानां वै शान्तिर्नास्ति च कर्मिणाम् ॥६३ ॥&#xA;निवृत्तिर्देहिनां नास्ति त्रिगुणः सर्वदा सुखी ।&lt;br&gt;&#xA;अध्यात्मज्ञाने दिवसो रात्रिर्यस्य नरायणे ॥६४॥&#xA;निद्रा ब्रह्मात्मसन्धाने स वै स्यात् सर्वथा सुखी ।&lt;br&gt;&#xA;दुःखदा सुखतृष्णापि तां त्यक्त्वा स्यात् सुखी सदा ॥६५॥&#xA;शरीरं नरकं सर्वं नवद्वारं मलैर्भृतम् ।&lt;br&gt;&#xA;पुष्टं मलात्मकैर्भावैरात्मनो निरयात्मकम् ॥६६ ॥&#xA;अरे प्रपश्य बदरि नासिकायाः प्रगर्तयोः ।&lt;br&gt;&#xA;पूयभागः प्रस्रवति दुर्गन्धश्चौष्ठलेपकः ॥६७॥&#xA;लालाजालं मुखे नित्यं कफश्चान्तःप्रदेशतः ।&lt;br&gt;&#xA;मुखमायाति नित्यं च दन्तमूलेषु पूयकम् ॥६८॥&#xA;दुर्गन्धं दन्तमूलेषु पक्वं पूयं प्रवर्धते ।&lt;br&gt;&#xA;प्रातर्मुखं हि दुर्गन्धं श्वासो दुर्गन्धसम्भृतः ॥६९ ॥&#xA;स्वेदः सर्वेषु सर्वत्र रोमस्वभिस्रवत्यपि ।&lt;br&gt;&#xA;दुर्गन्धः क्षारभृत् सर्वः सुगन्धो यत्र दुर्लभः ॥4.72.७ ० ॥&#xA;श्रेष्ठाङ्गमेवं दुर्गन्धमन्यांऽगानां तु का कथा ।&lt;br&gt;&#xA;मनुष्याणां विडालानां सिंहानां रक्षसां तथा ॥७ १ ॥&#xA;पिशाचानां सूकराणां काकानां देहसाम्यता ।&lt;br&gt;&#xA;बद्रिके सर्वथा नित्यदुर्गन्धाऽशुद्धिसम्भृताम् ॥७२॥&#xA;नैसर्गाऽशुद्धदेहोऽयं कथं शुद्धिमवाप्नुयात् ।&lt;br&gt;&#xA;तस्माद् योगिजना नित्यं क्षालयन्त्यान्तरं सदा ॥७३ ॥&#xA;ध्यानेन चेतनं देहस्थितमात्मानमुत्सुकाः ।&lt;br&gt;&#xA;समाधिनाऽऽप्नुवन्त्येनं सत्यं सत्यात्मनाऽन्वितम् ॥७४॥&#xA;परमात्मा नित्यशुद्धः कृष्णनारायणो हरिः ।&lt;br&gt;&#xA;यत्रास्ते चासने तच्चासनं शुद्धं सदात्मकम् ॥७५ ॥&#xA;सन्नात्मा चेतनो नित्यसच्चिदानन्दतत्त्वकः ।&lt;br&gt;&#xA;तं सन्तं सात्त्वतं भक्तं भावयन्ति बुधाः सदा ॥७६॥&#xA;हृदये वर्तमानं तं स्वामिना संविराजितम् ।&lt;br&gt;&#xA;प्रकाशितं श्रितं नित्यं श्रीकृष्णपरमात्मना ॥७७॥&#xA;ध्यायन्ति ज्ञानविमला देहभावविवर्जिताः ।&lt;br&gt;&#xA;विवेकलब्धवैराग्याः सन्तः सन्तं हृदि स्थितम् ॥७८ ॥&#xA;यत्राऽसत्यमनृतं च फल्गुमिथ्यामृषात्मता ।&lt;br&gt;&#xA;अणुतुल्याऽपि नास्त्येव सन्तो ध्यायन्ति तं निजम् ॥७९ ॥&#xA;ते पारं सम्प्रयान्त्यस्य कर्दमस्य हि वर्ष्मणः ।&lt;br&gt;&#xA;सर्वमलानि सन्त्यज्य प्रयान्ति परमेश्वरम् ॥4.72.८ ० ॥&#xA;माया मलात्मिका नित्यं तत्रापि राजसो गुणः ।&lt;br&gt;&#xA;तमस्तु मलिनं नित्यं मलं सर्वं हि तामसम् ॥८ १ ॥&#xA;तत उत्पन्नतत्त्वानि महदहं च मायिकौ ।&lt;br&gt;&#xA;इन्द्रियाणि विषयाश्च भूतानि मलिनानि वै ॥८२॥&#xA;भौतिकानि समस्तानि मलिनानि मलानि च ।&lt;br&gt;&#xA;बद्रिके तापसाः सन्तस्तस्मात् त्यजन्ति भौतिकम् ॥८३ ॥&#xA;शाश्वतं चिन्तयन्त्येव भजन्ते शाश्वतं हरिम् ।&lt;br&gt;&#xA;तिष्ठन्ति ब्रह्मभावे च मोदन्ते चात्मगह्वरे ॥८४॥&#xA;परिहरन्त्यसत्यं तज्जगत् पापौघसम्भृतम् ।&lt;br&gt;&#xA;मोक्षार्थं च यतन्ते ते सद्गुर्वाश्रयमास्थिताः ॥८५॥&#xA;एवं बद्रीप्रिये देवगतीश्वरस्तु भूसुरः ।&lt;br&gt;&#xA;सत्याऽसत्यमयं वीक्ष्य परभाग्यं ग्रहाँस्तथा् ॥८ ६ ॥&#xA;सत्याऽनृतमयं सर्वं सन्दिग्धं भावि देहिनाम् ।&lt;br&gt;&#xA;निवेदयति देहिभ्यः पापमर्धं यथातथम् ॥८७॥&#xA;तेन पापेन पीडावान् पत्न्यै सह प्रमुक्तये ।&lt;br&gt;&#xA;पत्नी धर्मवती श्रुत्वा पत्युः प्रियचिकीर्षया ॥८८ ॥&#xA;पतिं नीत्वाऽनसा साध्वी जगाम शर्करापुरम् ।&lt;br&gt;&#xA;कथास्थलं मुनिं व्यासं ददर्श च पुपूज च ॥८ ९ ॥&#xA;न्यवेदयत् स्वामिदुःखं मुक्तये प्रार्थयन्मुनिम् ।&lt;br&gt;&#xA;व्यासं स्वतःप्रकाशाख्यं व्यासोऽपि दयया तदा ॥4.72.९० ॥&#xA;भूसुराय ददौ मन्त्रं नामधुन्यं ददौ व्रतम् ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥९१ ॥&#xA;प्रभोनारायण पद्मावतीनारायण प्रभो ।&lt;br&gt;&#xA;जयाकृष्ण ललिताश्रीकृष्ण राधापते विभो ॥९२॥&#xA;पत्नी चापि प्रजग्राह मन्त्रं धुन्यं व्रतं तथा ।&lt;br&gt;&#xA;पपतुस्तौ हरेः पादामृतवारि शुभप्रदम् ॥९३॥&#xA;चखदतुः प्रसादॆ च शुश्रुवतुः कथामृतम् ।&lt;br&gt;&#xA;मासान्ते श्रीहरिस्ताभ्यां दर्शनं प्रददौ प्रभुः ॥९४॥&#xA;पस्पर्श तं कराग्रेण रुग्णं नीरोगिणं व्यधात् ।&lt;br&gt;&#xA;दिव्यभावॆ व्यधाच्चापि भार्यां दिव्यां व्यधात्तथा ॥९५॥&#xA;ततस्ताभ्यां प्रार्थितश्च हरिर्मोक्षार्थमत्यति ।&lt;br&gt;&#xA;हरिः कृत्वा दिव्यदेहौ तौ तु निजे विमानके ॥९६॥&#xA;न्यस्य वैशाखपूर्णायां निन्ये धामाऽक्षरं निजम् ।&lt;br&gt;&#xA;पश्यतां सर्वलोकानां ज्योतिर्वित् प्राप मोक्षणम् ॥९७॥&#xA;पुण्यवत्या स्त्रिया साकं परं मोक्षमवाप सः ।&lt;br&gt;&#xA;बद्रिके महदाश्चर्यमभूत् तत् सर्वदेहिनाम् ॥९८॥&#xA;मासमात्रेण विप्रस्य रोगनाशश्च मोक्षणम् ।&lt;br&gt;&#xA;प्रशशंसुर्जना विप्रभार्या पतिव्रतां शुभाम् ॥९९॥&#xA;यया स्वामी प्रापितो वै मोक्षं चाज्ञाप्रवृत्तया ।&lt;br&gt;&#xA;धन्या सा गृहिणी लोके याऽऽज्ञाकरी वरस्य वै ॥4.72.१ ००॥&#xA;धन्यो नारायणश्चापि शरण्यो मोक्षदो वरः ।&lt;br&gt;&#xA;बद्रिके जीवलोकेऽत्र स्नेहः स्वर्गः सदोत्तमः ॥१०१ ॥&#xA;परोपकारः स्नेहेन सेवा स्नेहेन जायते [&lt;br&gt;&#xA;सुखदत्वं प्रेमभावैर्जायते श्रद्धया तथा ॥१०२॥&#xA;पठनाच्छ्रवणादस्य स्मरणाद्वर्तनात्तथा ।&lt;br&gt;&#xA;भुक्तिर्मुक्तिर्भवेच्चापि कृपा कृष्णस्य वै भवेत् ॥१ ०३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने देवगतीश्वरस्य विप्रस्याऽर्धज्योतिर्विदोऽसत्यपापादिनाशेन कथाश्रवणकारिणः पुण्यवतीभार्यासहितस्य मोक्ष इत्यादिनिरूपणनामा द्वासप्ततितमोऽध्यायः ॥७२ ॥&lt;/p&gt;</description>
    </item>
    <item>
      <title>०७३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/073/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/073/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि बन्दिजनस्य पावनीम् ।&lt;br&gt;&#xA;कथां मोक्षकरीं कृष्णनारायणस्तवाऽन्विताम् ॥१ ॥&#xA;द्वेषरागजयनाम्नि नगरे पावनः परः ।&lt;br&gt;&#xA;बन्दिजनोऽभवन्नाम्ना जयमानाभिधः सुखी ॥२ ॥&#xA;कुटुम्बसहितस्तत्र वसमानश्च जीविकाम् ।&lt;br&gt;&#xA;बन्दिं सुवन्दनं राज्ञां कृत्वा निर्वहते सदा ॥३ ॥&#xA;द्वेषरागजये ग्रामे राजाऽऽसीद् वज्रविक्रमः ।&lt;br&gt;&#xA;बन्दिप्रियो हि बहुधा दानप्रियस्तथोत्तमः ॥४ ॥&#xA;नित्यं रात्रौ दिवा प्रातर्बन्दिस्त्रियश्च बन्दिनः ।&lt;br&gt;&#xA;वन्दनामिश्रिता गीतीर्गायन्ति तस्य सन्निधौ ॥१ ॥&#xA;विष्णुतुल्यमिन्द्रतुल्यं रुद्रतुल्यं शशिप्रभम् ।&lt;br&gt;&#xA;रवितुल्यं चक्रवर्तितुल्यं मत्वा नराः स्त्रियः ॥६ ॥&#xA;कल्पितास्तत्कथाः सर्वा गायन्ति सुप्रशंसिताः ।&lt;br&gt;&#xA;जयमानो वन्दकस्तु नूत्नं नित्यं प्रगायति ॥७ ॥&#xA;प्रसन्नोऽस्य विशेषेण जायते वज्रविक्रमः ।&lt;br&gt;&#xA;पारितोषिकमस्मै स स्वर्णमुद्रां ददाति च ॥८ ॥&#xA;जयमानो जयं दत्वा नत्वा तं नृपतिं गृहम् ।&lt;br&gt;&#xA;नित्यं प्रयाति मुदितः काव्यं नूत्नं करोति च ॥९ ॥&#xA;द्वितीये च दिने प्रातर्गत्वा गायति सन्निधौ ।&lt;br&gt;&#xA;एवं सदा करोत्येव जीविकां लभते सदा ॥4.73.१ ०॥&#xA;अथैकदा जयमानो ज्वरेणाऽतीव पीडितः ।&lt;br&gt;&#xA;शेके गन्तुं न भूपाऽग्रे भूपश्च विह्वलोऽभवत् ॥१ १॥&#xA;प्रतीक्षमाणस्तं राजा न लेभे दर्शनं कवेः ।&lt;br&gt;&#xA;उत्थाय स ययौ पद्भ्यां जयमानस्य मन्दिरम् ॥१२॥&#xA;जयमानश्चकाराऽस्य भूपस्य स्वागतादिकम् ।&lt;br&gt;&#xA;आसनं प्रददावुपाविवेश नृपतिः स च ॥१ ३॥&#xA;पृष्ट्वा तु कुशलं वीक्ष्य ज्वरितं कविमुत्तमम् ।&lt;br&gt;&#xA;बन्दिनो ज्वरशान्त्यर्थं वैद्यमाहूय चौषधम् ॥१४॥&#xA;कारयामास नृपतिस्तस्याऽग्रे त्ववसन्नृपः ।&lt;br&gt;&#xA;मुहूर्तान्ते ज्वरो नष्टो नीरुग्णो जयमानकः ॥१५॥&#xA;नृपं बन्दिप्रियं तत्र ववन्दे तन्मनो विदन् ।&lt;br&gt;&#xA;&amp;lsquo;अहो राजन् यथार्थं वै भवतो नाम विद्यते ॥१ ६॥&#xA;राजसे देववल्लोके रक्षसि द्युनिवासिवत् ।&lt;br&gt;&#xA;शोभसे कृष्णवद् विष्णुतुल्यो ददासि सम्पदः ॥१७॥&#xA;दयां करोषि लक्ष्मीवन्निभालयसि ब्रह्मवत् ।&lt;br&gt;&#xA;आयासि मेघवद् राजन् शृणोषि परमात्मवत् ॥१८॥&#xA;प्रेरयसि प्रभेशाभः प्रजां धरसि धर्मवत् ।&lt;br&gt;&#xA;सुधांशुवत् पोषयसि प्रकाशसे तु चन्द्रवत्॥१९॥&#xA;सेवसे मातृवद् राजन् सुखाकरोषि रात्रिवत् ।&lt;br&gt;&#xA;पितृवत् पालयसि श्रीसमो भवसि भूतले ॥4.73.२० ॥&#xA;कुबेरोऽन्य इवाऽभासि धनदाता धनेश्वरः ।&lt;br&gt;&#xA;सुवर्णं स्रावयस्यत्र वह्निःतुल्यः प्रतापवान् ॥२१॥&#xA;शासने धर्मराजाभो विभासि च दिशाम्पतिः ।&lt;br&gt;&#xA;यत्र राजन् विद्यसे तद्वनं प्रजायते दिवम् ॥२२।&lt;br&gt;&#xA;प्रजा स्वर्गायते चापि स्वर्गं तथेश्वरायते ।&lt;br&gt;&#xA;यत्र राजन् वर्तसे गोलोकायते तु तत्स्थलम् ॥२३॥&#xA;सौधो वैकुण्ठायते स यत्र भ्रमसि भाग्यवान् ।&lt;br&gt;&#xA;यत्र वससि क्षणवत् स्थलं मोक्षायतेऽपि तत् ॥२४॥&#xA;आज्ञापयसि क्ष्मेशाँश्च सुरेशानीश्वरानपि ।&lt;br&gt;&#xA;सर्वे वहन्ति सततं सभया भृत्यका इव ॥२५॥&#xA;सर्वशास्त्राणि गायन्ति वज्रविक्रमसद्गुणान् ।&lt;br&gt;&#xA;श्रुतं राजन् मया त्वद्य शर्करानगरेऽधुना ॥२६॥&#xA;लक्ष्मीनारायणसंहितायाः कथा प्रवर्तते ।&lt;br&gt;&#xA;यस्यां प्रवर्ण्यतेऽनादिकृष्णनारायणः प्रभुः ॥२७॥&#xA;सर्वेश्वरेश्वरः स्वामीकृष्णनारायणो हि सः ।&lt;br&gt;&#xA;सर्वावतारधर्ता च सर्वब्रह्माण्डरक्षकः ॥२८॥&#xA;सर्वराजाधिराजश्च सर्वलक्ष्मीरमापतिः ।&lt;br&gt;&#xA;सर्वमुक्तपतिः सर्वदैवतानां च दैवतम् ॥२९॥&#xA;सर्वशक्तिपतिः सर्वसम्राड् ब्रह्माण्डधारकः ।&lt;br&gt;&#xA;सर्वविष्णुशिवपूज्यः सर्वब्रह्माभिवन्दितः ॥4.73.३०॥&#xA;सर्वतीर्थनिवासश्च प्रज्ञापद्मावतीपतिः ।&lt;br&gt;&#xA;सर्वेशानः सर्वदेहिनियन्ता सर्वमोक्षदः ॥३१ ॥&#xA;राधाजयापतिः कृष्णो बालकृष्णो हि गीयते ।&lt;br&gt;&#xA;राजन् यथा सार्वभौमो भगवान् स विराजते ॥३२॥&#xA;तथा विराजते सार्वभौमोऽनन्यसमो भुवि ।&lt;br&gt;&#xA;अहो भाग्यं परं मन्ये कृष्णवन्नृपतिर्गृहे ॥३३॥&#xA;अहो भाग्यं परं राजन् साधुवद् वर्तसे सदा ।&lt;br&gt;&#xA;मृषा मिथ्या वर्तसे न सत्यव्रतः प्रवर्तसे ॥३४॥&#xA;सत्यं वदसि सत्यं च शृणोषि विन्दसे ऋतम् ।&lt;br&gt;&#xA;सत्यं ब्रह्म चिन्तयसि मोक्षे स्थितोऽसि सर्वथा ॥३५॥&#xA;कालकवलतां प्राप्ताः पूर्वनृपतयोऽध्रुवाः ।&lt;br&gt;&#xA;न तथा भाससे राजन् कालपाशातिगो ह्यसि ॥३६॥&#xA;मृत्युः सर्वेषु यश्चास्ते स नास्ति वज्रविक्रमे ।&lt;br&gt;&#xA;वार्धक्यं याम्यकष्टानि न सन्ति वज्रविक्रमे ॥३७॥&#xA;अनादिश्रीकृष्णनारायणतुल्यो विभासि मे ।&lt;br&gt;&#xA;अहो कृष्ण अहो कृष्ण अहो कृष्ण हरे हरे ॥३८॥&#xA;अहो राजन्नहो राजन्नहो राजन् हरे हरे ।&lt;br&gt;&#xA;कृष्णनारायण कृष्णनारायण नरायण ॥२९॥&#xA;बालकृष्णाऽनादिकृष्णनारायण रमायण ।&lt;br&gt;&#xA;अहो राजन्नहो कृष्णनारायण रमापते ॥4.73.४०॥&#xA;अहो विष्णो अहो श्रीमद्बालकृष्ण श्रियः पते ।&lt;br&gt;&#xA;अहो भाग्यं मम राजन् कृष्ण कृष्ण हरे हरे ॥४१ ॥&#xA;अहो भाग्यं नृपतेश्च कृष्ण कृष्ण हरे हरे ।&lt;br&gt;&#xA;अहो स्वामिन्नहो स्वामिन्नारायण जगत्पते ॥४२॥&#xA;अहो यामिन्नहो यामिन्नारायण प्रभोपते ।&lt;br&gt;&#xA;अहो कृष्णहरे स्वामिन् पद्मावतीसतीपते ॥४३॥&#xA;अहोऽक्षरपते स्वामिन् बदरीसुगुणापते ।&lt;br&gt;&#xA;दुःखहाश्रीपते राधामञ्जुलीमाणिकीपते ॥४४॥&#xA;मुक्तमुक्तानिकाहंसास्वामिन् जयादयापते ।&lt;br&gt;&#xA;जयाललिताकान्तश्रीसर्वधामपते पते ॥४५॥&#xA;आत्ममोक्षपते लक्ष्मीसंहिताख्यकथापते ।&lt;br&gt;&#xA;मामुद्धर कृपासिन्धो वज्रविक्रममुद्धर ॥४६॥&#xA;एवं ब्रह्मात्मभावेन जयमानस्तु वन्दकः ।&lt;br&gt;&#xA;तुष्टाव कम्भरालालं गोपालतनुजं प्रभुम् ॥४७॥&#xA;नृपतिं चापि तं कृष्णनारायणैक्यभावतः ।&lt;br&gt;&#xA;राजा कृष्णाभिधाः श्रुत्वा तूर्णं निष्कल्मषोऽभवत् ॥४८॥&#xA;अज्ञानं विगतं राज्ञो मोहो नष्टोऽभवत्तदा ।&lt;br&gt;&#xA;नष्टो रागो निजश्लाघाविषयो विरमोऽभवत् ॥४९॥&#xA;मिथ्याभिमाननाशेन प्रकाशोऽस्य व्यजायत ।&lt;br&gt;&#xA;कथायाः श्रवणेच्छा च दर्शनेच्छा हरेस्तथा ॥4.73.५०॥&#xA;कालमृत्युजराव्याधिनाशेच्छा च व्यजायत ।&lt;br&gt;&#xA;वैराग्यश्चाऽभवत्तस्य नाशशीलाच्छरीरतः ॥५१ ॥&#xA;विवेकं प्राप्तवान् राजा श्रुत्वा मृषाप्रशंसनम् ।&lt;br&gt;&#xA;अहोऽयं जायमानो मे कुरुते यत्प्रशंसनम् ॥५२॥&#xA;तदंशोऽपि मयि नास्ति मयि शक्तिर्न विद्यते ।&lt;br&gt;&#xA;विद्यते नैव भक्तिश्च नारायणबलं न च ॥५३॥&#xA;कालपाशस्य योग्योऽहं मरिष्यामि क्षणान्तरे ।&lt;br&gt;&#xA;कीटवद्वर्तमानोऽस्मि सृष्टौ मे गणनाऽस्ति न ॥९४॥&#xA;नाऽहं मृत्युविहीनोऽस्मि कालस्य कवलोऽस्म्यपि ।&lt;br&gt;&#xA;मायायां वर्तमानोऽस्मि मोक्षे नैव स्थितोऽस्मि च ॥५५॥&#xA;चिन्तयामि न चात्मानं न ब्रह्म न नरायणम् ।&lt;br&gt;&#xA;न पालयामि सत्यं च मिथ्यायां संरतोऽस्मि च ॥९६॥&#xA;न वर्तेऽहं साधुवच्च कुतस्तरं तु कृष्णवत् ।&lt;br&gt;&#xA;खण्डराजोऽपि नैवाऽस्मि सार्वभौमः कुतस्तरः ॥५७॥&#xA;नाऽऽज्ञायां मम देहोऽस्ति देवाद्यास्तु कुतस्तराः ।&lt;br&gt;&#xA;दुर्गुणोऽहं सदा चाऽस्मि सद्गुणस्तु कुतस्तरः ॥५८॥&#xA;बालिशोऽहं प्रमूर्खोऽहं मृषाकीर्तिप्रियोऽस्म्यहम् ।&lt;br&gt;&#xA;मायाजाले विचित्तोऽहं प्रमत्तोन्मत्तवत्तथा ॥५५॥&#xA;अहो नारायणः कृष्णः स्मर्यते न मया हरिः ।&lt;br&gt;&#xA;इच्छामि भवितुं नारायणतुल्यो मृषाश्रवः ॥4.73.६०॥&#xA;पापं करोमि सततं पापात्मा कृष्णशत्रुवत् ।&lt;br&gt;&#xA;महापाप्यतिपापात्मा कारयामि प्रशंसनम् ॥६१॥&#xA;नास्ति पूगीफलं हस्ते वाञ्च्छामि शेवधीशताम् ।&lt;br&gt;&#xA;निर्मलं हृदयं नास्ति समिच्छामि सुरेशताम् ॥३२॥&#xA;मलिनं सर्वथा वर्ष्म मन्ये शिवाधिकं खलः ।&lt;br&gt;&#xA;कीदृशोऽहं पशुश्रेष्ठोऽधमो मिथ्याभिमानवान् ॥६३ ॥&#xA;धन्योऽयं जयमानो हि भक्तोऽस्मि परमात्मनः ।&lt;br&gt;&#xA;मम मोक्षकरश्चास्मि गुरुश्चाप्यस्ति मेऽधुना ॥६४॥&#xA;प्रशंसामिषतो येनाऽऽहितं ज्ञानं मयि ध्रुवम् ।&lt;br&gt;&#xA;विवेकश्चाहितस्तेन मृषागर्वविनाशकृत् ॥६५॥&#xA;स्मारिता देवताः सर्वाः स्मारितः श्रीनरायणः ।&lt;br&gt;&#xA;स्मारिता श्रीसंहितायाः कथा पापविमोचिनी ॥६६॥&#xA;अवश्यं पापनाशार्थं गच्छामि तत्कथास्थलम् ।&lt;br&gt;&#xA;पावनीं साधुतां लब्ध्वा करिष्ये भजनं हरेः ॥६७॥&#xA;तरिष्यामि भवाब्धिं च करिष्ये स्वात्ममोक्षणम् ।&lt;br&gt;&#xA;मृषापापं क्षालयिष्ये ग्रहीष्ये सत्यवर्तनम् ॥६८ ॥&#xA;नामश्रवणमात्रेण हृदयं पूततां गतम् ।&lt;br&gt;&#xA;तत्कथाश्रवणात् किं किं स्यान्मे श्रेय उत्तमम् ॥६९ ॥&#xA;जयमानो जयत्वेव मे विवेकप्रदो गुरुः ।&lt;br&gt;&#xA;वन्दका वन्दिनः सन्तु तादृशा मोक्षदर्शकाः ॥4.73.७ ० ॥&#xA;अज्ञानहारका सन्तु न सन्तु शङ्खवादिनः ।&lt;br&gt;&#xA;मिथ्यागालफटा मा च सन्तु सन्तु ऋतंवदाः ॥७ १ ॥&#xA;विचार्येत्थं नृपः प्राह शिष्यवद् बन्दिनं गुरुम् ।&lt;br&gt;&#xA;अहो विवेकदानेन तारितोऽहं त्वया गृहे ॥७२॥&#xA;प्रशंसा या त्वया प्रोक्ता श्रुता मयाऽतिरागिणा ।&lt;br&gt;&#xA;श्रुतोत्तरं मम नष्टो रागस्तृष्णा लयं गता ॥७३ ॥&#xA;मृषा सत्यं च यत्तत्त्वं प्रकाशितं तु मे हृदि ।&lt;br&gt;&#xA;दासोऽस्मि ते गुरुस्त्वं च संसारोद्धारकृन्मम ॥७४॥&#xA;वद मे क्व हरिस्त्वास्ते कृष्णनारायणः प्रभुः ।&lt;br&gt;&#xA;कथा क्व वर्तते लक्ष्मीनारायणीयसम्भवा ॥७५ ॥&#xA;श्रवणेच्छा वर्तते मे मृषपापं व्यपोहितुम् ।&lt;br&gt;&#xA;मोक्षेच्छा वर्तते बन्दिन् नय यत्र कथामृतम् ॥७६ ॥&#xA;इत्येवं वदतस्तस्य नृपतेर्दर्शनं हरेः ।&lt;br&gt;&#xA;अजायत प्रकाशे स्वहृदये परमात्मनः ॥७७॥&#xA;कृष्णनारायणस्तूर्णं प्रदर्श्य रूपमात्मनः ।&lt;br&gt;&#xA;तिरोभवद्धि हृद्ये वृत्तीराकर्षयन् द्रुतम् ॥७८ ॥&#xA;मूर्तिदर्शनमात्रेण राजा परवशोऽभवत् ।&lt;br&gt;&#xA;ननर्त बहुधा तत्र देहभानविवर्जितः ॥७९॥&#xA;अगायत हरिकृष्णकृष्णनारायणप्रभुम् ।&lt;br&gt;&#xA;सतालगालवाद्येन कृष्णकृष्ण हरे हरे ॥4.73.८ ० ॥&#xA;जयमानोऽपि तेनैव सार्धं सङ्कीर्तनं व्यधात् ।&lt;br&gt;&#xA;प्रमोदसम्भृतश्चापि राज्ञा सह ननर्त ह ॥८१ ॥&#xA;अहो बद्रीप्रिये कृष्णनारायणस्य वै कृपा ।&lt;br&gt;&#xA;कथाकृष्णप्रशंसाभिः कृष्णश्चोपस्थितोऽभवत् ॥८ २ ॥&#xA;एवं मुहूर्तमात्रं तौ नृत्यं गीतं प्रचक्रतुः ।&lt;br&gt;&#xA;ततः शान्तौ सुखानन्दभृतौ विरेमतुः क्षणम् ॥८३ ॥&#xA;परस्परं च कथयामासतुः पारमेश्वरम् ।&lt;br&gt;&#xA;दर्शनं च महानन्दं महासौभाग्यमात्मनोः ॥८४॥&#xA;शुश्रुवुश्चाऽन्यमनुजा नरा नार्यस्तदा गृहे ।&lt;br&gt;&#xA;आयाता ये महाश्चर्यपरा द्रष्टं नृपं तदा ॥८५ ॥&#xA;राजा बन्दी बन्दिपत्नी बन्दिपुत्रास्तथा स्त्रियः ।&lt;br&gt;&#xA;पुत्र्यश्च बान्धवाश्चापि शर्करानगरं प्रति ॥८६॥&#xA;गन्तुं सज्जा बभूवुस्ते नृपो राज्ञी च तत्सुताः ।&lt;br&gt;&#xA;पुत्र्यो राज्ञ्यास्तथा लोकाः प्रजा नार्यो नरा अपि ॥८७॥&#xA;सहस्रशो मानवास्ते शर्करानगरं प्रति ।&lt;br&gt;&#xA;गन्तुं सज्जा बभूवुश्चाऽमात्यप्रधानकर्मिणः ॥८८ ॥&#xA;दास्यो दासाः कर्मचारा भटाः संरक्षकास्तथा ।&lt;br&gt;&#xA;गजवाहनसंयुक्ता अश्ववाराश्च निर्ययुः ॥८९ ॥&#xA;बहुस्वर्णं धनं धान्यं पुष्कलं सह जगृहुः ।&lt;br&gt;&#xA;दानयोग्याऽम्बरपात्रभूषाकम्बलकानपि ॥4.73.९ ० ॥&#xA;सोत्सवा बहवो लोका हलहलेति वादिनः ।&lt;br&gt;&#xA;निर्ययुस्ते तीर्थयात्राकृते कथास्थलीं प्रति ॥९१ ॥&#xA;भजनं चक्रिरे मार्गे महोद्यानमुपाययुः ।&lt;br&gt;&#xA;कथामण्डपसान्निध्ये सहस्रशस्तु ते जनाः ॥९२॥&#xA;महोद्याने निवासांश्च यथायोग्यं प्रचक्रिरे ।&lt;br&gt;&#xA;स्नात्वा तीर्थजले देवान् प्रपूज्य मण्डपं प्रति ॥९३ ॥&#xA;ययुस्ते पूजनं चक्रुः संहितायाः कथोत्तरे ।&lt;br&gt;&#xA;व्यासस्य पूजनं चक्रुर्लोमशस्य सतां तथा ॥९४॥&#xA;आरार्त्रिकं प्रचक्रुश्चोपदा न्यधुः पुरस्तदा ।&lt;br&gt;&#xA;व्यासाद्याः स्वागतं चक्रुर्ददुः प्रसादभोजनम् ॥९५॥&#xA;अथ राजादयः सर्वे ययुर्निवासमुत्सुकाः ।&lt;br&gt;&#xA;प्रातः सर्वे समागत्य व्यासात्तथैव लोमशात् ॥९ ६॥&#xA;मन्त्रं धुन्यं स्रजं चैव जगृहुस्तौलसीं मुदा ।&lt;br&gt;&#xA;वैष्णवास्ते ततो जाताः पावनाः शरणागताः ॥९७॥&#xA;शुश्रुवुस्ते कथां नित्यं पुपूजुर्व्यासमन्वहम् ।&lt;br&gt;&#xA;ऋषीन् साधून् सतीः साध्वीः सिषेविरे हरिं प्रभुम् ॥९८ ॥&#xA;भेजिरे परमात्मानं बालकृष्णं नरायणम् ।&lt;br&gt;&#xA;कृष्णनारायण कृष्णनारायण नरायण ॥९९॥&#xA;चक्रिरे सर्वदा धुन्यं प्रसादं च जलामृतम् ।&lt;br&gt;&#xA;सर्वे बुभुजिरे बालवृद्धयुवजनाः सदा ॥4.73.१०० ॥&#xA;तेन जाताः पावनास्ते क्षपिताघौघसञ्चयाः ।&lt;br&gt;&#xA;सात्त्वताः परमास्तेषां मासान्ते कृष्ण आययौ ॥१०१ ॥&#xA;प्रभुर्नारायणो दिव्यमूर्तिर्विमानमास्थितः ।&lt;br&gt;&#xA;सर्वेषां पश्यतां भूमाववाततार चाम्बरात् ॥१०२ ॥&#xA;जलं चिक्षेप परितस्तेषामुपरि गोपजः ।&lt;br&gt;&#xA;सर्वे दिव्यदृशो जाता भालयामासुरच्युतम् ॥१०३ ॥&#xA;उक्ता भगवता गन्तुं नृपाद्याश्चाऽक्षरं पदम् ।&lt;br&gt;&#xA;सहस्राधिजनाः सज्जा बभूवुर्गन्तुमक्षरम् ॥१ ०४॥&#xA;दिव्यान् देहान् विधायैव नीत्वा विमानके च तान् ।&lt;br&gt;&#xA;शेषाँस्त्यक्त्वा कृष्णनारायणोऽक्षरं जगाम ह ॥१ ०९॥&#xA;ज्येष्ठकृष्णस्य पञ्चम्यां निन्ये तानक्षरं हरिः ।&lt;br&gt;&#xA;महाश्चर्यमिदं जातं ख्यातं सर्वं व्यजायत ॥१०६ ॥&#xA;बद्रिके शेषवर्गास्तु महाभागवतोत्तमाः ।&lt;br&gt;&#xA;कथां श्रुत्वा ययुर्नैजं द्वेषरागजयं पुरम् ॥१ ०७॥&#xA;तेऽपि कालेन गोविन्दं भजित्वा चाऽक्षरं ययुः ।&lt;br&gt;&#xA;पठनाच्छ्रवणादस्य भुक्तिर्मुक्तिर्दिवं मिलेत् ॥१०८ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने जयमानाख्यबन्दिजनस्य स्तवनेन प्राप्तवैराग्यविवेकस्य वज्रविक्रमनृपतेस्तत्प्रजानां च कथाश्रवणादिभिर्मोक्षणमित्यादिनिरूपणनामा त्रिसप्ततितमोऽध्यायः ॥७३ ॥&lt;/p&gt;</description>
    </item>
    <item>
      <title>०७४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/074/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/074/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये लक्ष्मि कथां सूतस्य मोक्षदाम् ।&lt;br&gt;&#xA;पञ्चनदे शुभे देशे सिन्धुचीनापगान्तरे ॥१ ॥&#xA;सङ्गमे भूतले त्वासीन्नगरी पञ्चनादिनी ।&lt;br&gt;&#xA;तस्या राजाऽभवन्नाम्ना सप्ताब्धिसिंह उत्तमः ॥२ ॥&#xA;महापराक्रमः ख्यातशौर्यः प्रजाप्ररक्षकः ।&lt;br&gt;&#xA;हस्तिवाजिमहायानविमानादिचमूपतिः ॥३ ॥&#xA;प्रजापालो धर्मबुद्धिर्ब्रह्मकर्मपरायणः ।&lt;br&gt;&#xA;तस्य स्वस्य रथवाहः सूतोऽभवत् सुकेसरी ॥४ ॥&#xA;सोऽपि भूपसमो देहे भाने मन्त्रे रणे मतौ ।&lt;br&gt;&#xA;सूतकार्यकरो नित्यं राज्ञः प्रियतरोऽभवत् ॥५ ॥&#xA;स राजा रथमास्थाय सूतनोदितमुत्तमम् ।&lt;br&gt;&#xA;मृगयार्थमरण्यानीं विचचार नदीतटे ॥६ ॥&#xA;तत्र पातुं जलं सिन्धुतटं ययौ रथान्वितः ।&lt;br&gt;&#xA;विशश्राम पपौ वारि सूतो वारि पपौ ततः ॥७ ॥&#xA;अश्वाः पपुर्जलं श्रान्ता मुक्ता रथयुगात् क्षणम् ।&lt;br&gt;&#xA;वटच्छायातले राजा सूर्यतापेन नोदितः ॥८ ॥&#xA;लेभे निद्रां मनाक् तावत् सर्पो वटात् पपात ह ।&lt;br&gt;&#xA;नृपकण्ठोपरि श्वेतवर्णोऽदशन्नृपं द्रुतम् ॥९ ॥&#xA;सूतो ददर्श सर्पं तं दशन्तं दीर्घविग्रहम् ।&lt;br&gt;&#xA;नेमे दूरात् सूतवर्यो जानन् देवसमं सृपम् ॥4.74.१० ॥&#xA;&amp;lsquo;नमस्ते श्वेतवर्णाय शेषरूपाय भोगिने ।&lt;br&gt;&#xA;दंशते मम राजानं विष्णुरूपाय ते नमः ॥११ ॥&#xA;कालरूपाय रुद्राय रौद्राय प्राणहारिणे ।&lt;br&gt;&#xA;नमस्ते दुःखहाराय रक्षाकर्त्रे मुहुर्नमः ॥१ २॥&#xA;एषोऽहं नृपतेः सूतो भृत्योऽस्मि किङ्करस्त्विह ।&lt;br&gt;&#xA;अपरो न सहायोऽस्ति दयालो मां प्ररक्षय ॥१ ३॥&#xA;ईदृशे निर्जने ऽरण्ये जीविते मयि किङ्करे ।&lt;br&gt;&#xA;स्वामिनो मरणं योग्यं नैव नैव च नैव च ॥१ ४॥&#xA;ततो मत्स्वामिनं सर्प समुद्धर विषानलात् ।&lt;br&gt;&#xA;तत्स्थाने मां दश सर्प स्वस्ति मे ते मुहुर्नमः ॥१५॥&#xA;राजार्थे देवतार्थे च गुवर्थे गोकृते तथा ।&lt;br&gt;&#xA;पित्रर्थे प्राणदाता यः स स्वर्गं दिव्यमश्नुते ॥१६ ॥&#xA;नष्टे नृपे मम मृत्युर्ध्रुवश्चात्र भविष्यति ।&lt;br&gt;&#xA;तत्पापं ते भवेत् सर्प तस्मादुद्धर मन्नृपम् ॥१ ७॥&#xA;नृपोद्धारे मम भृत्यौ पाप ते न भविष्यति ।&lt;br&gt;&#xA;मृते स्वामिनि भृत्यस्य जीवनं गर्हितं क्षितौ ॥१८ ॥&#xA;तस्माद् रक्षय भोगीन्द्र दयां कृत्वा ममोपरि ।&lt;br&gt;&#xA;विषं वाराय शीघ्रं तु यावन्निर्यान्ति नाऽसवः ॥१९ ॥&#xA;त्वं वने विद्यसे स्वामी वटस्थायीति तर्कये ।&lt;br&gt;&#xA;तवाऽतिथिस्वरूपोऽहं नृपस्तेऽतिथिरस्ति च ॥4.74.२० ॥&#xA;आतिथेयो भवान् भूत्वा प्ररक्षतु क्षितीश्वरम् ।&lt;br&gt;&#xA;विधेहि स्वागतं सर्प जीवदानेन भूपतेः ॥२१ ॥&#xA;न चेत् पापं भवेत्तेऽत्र पुण्यनाशो भवेत्तव ।&lt;br&gt;&#xA;आशाभग्नोऽतिथिर्यस्य गृहात्प्रतिनिवर्तते ॥२२॥&#xA;पापं दत्वा पुण्यमप्यादायातिथिः स गच्छति ।&lt;br&gt;&#xA;धन्यास्ते गृहिणः सर्प पूज्यन्तेऽतिथयोऽन्वहम् ॥२३ ॥&#xA;येषां गृहेषु पूजान्नवस्त्रवारिप्रदानकैः ।&lt;br&gt;&#xA;जीवदानसमं दानं परं दानं न विद्यते ॥२४॥&#xA;सर्वदानकृतं पुण्यमभयस्य प्रदे भवेत् ।&lt;br&gt;&#xA;सर्वपापानि भयदे तिष्ठन्ति नाऽत्र संशयः ॥२५ ॥&#xA;भयं कार्यं न कस्यापि सूक्ष्मस्यापि तु देहिनः ।&lt;br&gt;&#xA;भयदस्य फलं स्याद्वै प्रतिभयं न संशयः ॥२६ ॥&#xA;तस्माद् रक्षय राजानं सर्प त्वं वटसङ्गृही ।&lt;br&gt;&#xA;न चेत् प्राणभयं तेऽपि मम बाणेन विद्धि हि ॥२७॥&#xA;एकस्य पश्चादुभयोर्व्यसुत्वं निश्चितं त्विह ।&lt;br&gt;&#xA;दत्वा प्राणं तव प्राणान्नीत्वा यास्ये यमालयम् ॥२८॥&#xA;वदाऽत्र शीघ्रं कर्तव्यं शर एषोऽनुसन्धितः ।&lt;br&gt;&#xA;इत्युक्त्वा बद्रिके धनुः सगुणं सशरं तथा ॥२९॥&#xA;विधाय क्रोधमापन्नः प्रतीक्षते हितं वचः ।&lt;br&gt;&#xA;तावत् सर्पो भीत इव प्रत्युवाच तु सान्त्वयन् ॥4.74.३०॥&#xA;शृण्वतिथे तथ्यमत्र ततो योग्याय चार्हसि ।&lt;br&gt;&#xA;अविचार्यकृतः शीघ्रं भयमापद्यते ऋतम् ॥३ १॥&#xA;सुकेसरिन् पुरा सृष्टौ ब्रह्मा रुद्राय सृष्टये ।&lt;br&gt;&#xA;आज्ञां चकार रुद्रोऽसौ न स्वीचकार वै तदा ॥३२॥&#xA;स्वयं ब्रह्मा तु विविधाः प्रजाः ससर्ज शान्तिमान् ।&lt;br&gt;&#xA;अथोत्पन्नाः प्रजाश्चासन्नाकल्पस्थायिजीवनाः ॥३३॥&#xA;नाऽप्यवर्धन्त च नाशं न प्रापुर्वै यदा तदा ।&lt;br&gt;&#xA;वृद्ध्यर्थं स निजाद्देहात् प्रजाः ससर्ज मैथुनीः ॥३४॥&#xA;युगलानि सहस्राणि सहस्राणां शतानि च ।&lt;br&gt;&#xA;बह्व्यः प्रजास्ता उत्पन्ना युगलेभ्योऽर्बुदाऽर्बुदम् ॥३५॥&#xA;तासामसङ्ख्यसन्तत्या प्रपूरितमिदं जगत् ।&lt;br&gt;&#xA;तासां पुष्टिं चकारैव विष्णुर्लक्ष्मीपतिः प्रभुः ॥३६&lt;br&gt;&#xA;न नाशोऽस्ति तदा तासां सङ्कुलितं जगद् यदा ।&lt;br&gt;&#xA;तदा ब्रह्मा तु रुद्राय प्रजानाशकलां ददौ ॥३७॥&#xA;रुद्रः प्राह न मे हिंसा रोचते भयकारिणी ।&lt;br&gt;&#xA;हिंसाफलं तु नरकं शापो दुःखं तथोल्बणम् ॥३८॥&#xA;क्रूरं कर्म दयाहीनं हिंसनं प्राणघातनम् ।&lt;br&gt;&#xA;न तत् करिष्ये दोषाढ्यं पापाढ्यं वै प्रजापते ॥३९॥&#xA;तदा ब्रह्मा विचार्यैव रुद्रमुवाच तत्क्षणम् ।&lt;br&gt;&#xA;कालं मृत्युं जरां व्याधीन् सृजामि पश्य नाशकान् ॥4.74.४०॥&#xA;ते विनाशान् करिष्यन्ति मा ते हिंसा भवेच्छिव ।&lt;br&gt;&#xA;निमित्तेन विनाशः स्यात् त्वं तन्निरीक्षको भव ॥४१ ॥&#xA;इत्युक्तः शङ्करो देवो जगृहे ब्राह्मणो वचः ।&lt;br&gt;&#xA;संहारकर्मणामाधिदैवत्वं जगृहे हरः ॥४२॥&#xA;ततो ब्रह्मा ससर्जोक्तान् कालमृत्युजराधिकान् ।&lt;br&gt;&#xA;क्रूरान् निमित्तभूताँश्च देहिनो नः ससर्ज च ॥४३॥&#xA;सर्पान् व्याघ्रान् वृश्चिकाँश्च विषाढ्यान् देहिनस्तथा ।&lt;br&gt;&#xA;ज्वरान् रोगान्मन्दशक्तौः ससर्ज मारकानजः ॥४४॥&#xA;तेभ्योऽस्मभ्यो ददावाज्ञां येषां मृत्युर्यथा मतः ।&lt;br&gt;&#xA;येन निमित्तमात्रेण बाधध्वं तान् तथैव ह ॥४५॥&#xA;एवमाज्ञां प्रदायैव शङ्कराय समर्पिताः ।&lt;br&gt;&#xA;ते वयं नाशकर्तारो नष्टायुषां न चान्यथा ॥४६॥&#xA;प्रेर्यन्ते शङ्करेणैव काला रोगा अशक्तयः ।&lt;br&gt;&#xA;विषाढ्या रूपवन्तश्च भूत्वा भूत्वा प्रजासु च ॥४७॥&#xA;विचरामो नाशरेखां नाशक्षणं विलोक्य च ।&lt;br&gt;&#xA;दशामो नान्यथा सूत गतायुर्नृपतिस्त्विह ॥४८॥&#xA;दृष्टो मया न दोषो मे न वयं भयशालिनः ।&lt;br&gt;&#xA;ये येऽस्माकं महीमाना भवन्त्यतिथयस्तथा ॥४९॥&#xA;कुर्मस्तेषां तु सम्मानं विषार्पणैर्हि मृत्यवे ।&lt;br&gt;&#xA;कृतो मया चातिथेयः सत्कारो योऽस्तिमद्गृहे ॥4.74.५०॥&#xA;राजा गतो हि निधनं न पुनः प्राणमेष्यति ।&lt;br&gt;&#xA;सूत ते जीवनं चास्ते शवं नय प्रयाहि च ॥५१ ॥&#xA;यदि त्वं शरसन्धानैर्मम प्राणान् हरिष्यसि ।&lt;br&gt;&#xA;नूत्नेन कर्मणा त्वं च प्राणान् त्यक्ष्यसि चात्र वै ॥५२॥&#xA;मानुषाणां तु शस्त्राणां दैवे प्रवर्तनं नहि ।&lt;br&gt;&#xA;सर्पोऽहं कालरूपोऽहं तथ्यं वच्मि प्रयाहि च ॥५३॥&#xA;विरमाऽस्मात् कर्मणश्च मा स्वायुष्यं विनाशय ।&lt;br&gt;&#xA;विचार्याऽत्र यथायोग्यं यद् विधेयं विधेहि तत् ॥५४॥&#xA;एषोऽस्मि वटशाखायां निर्भीको हृद्गतं कुरु ।&lt;br&gt;&#xA;कर्तुस्तु साहसस्यैवापद्यन्ते दुःखकोटयः ॥५५॥&#xA;वयं नियामकाः सृष्टेस्त्वं नियाम्योऽसि सनृपः ।&lt;br&gt;&#xA;हिंसायां मम पापं न तव पापं तु वै ध्रुवम् ॥५६॥&#xA;हिंसायां मे न नरकं ते नरकं ध्रुवं भवेत् ।&lt;br&gt;&#xA;राज्ञा कार्यो विरोधो न जनेन सुखमिच्छता ॥५७॥&#xA;विरोधो नापि दैवेन भाग्येनापि च नैव ह ।&lt;br&gt;&#xA;यदापतेत् तद्भोक्तव्यं यथाकर्म ह्युपस्थितम् ॥९८॥&#xA;सूत नैव हि कर्तव्यो विरोधो वह्निना सह ।&lt;br&gt;&#xA;न कालेन सह कार्यो विरोधः सुखमिच्छता ॥५९॥&#xA;न मृत्युना नेश्वरेण न शास्त्रा न स्त्रिया ह्यपि ।&lt;br&gt;&#xA;न मूर्खेण न क्रुद्धेन न शस्त्रधारिणाऽपि च ॥4.74.६०॥&#xA;न समर्थेन कर्तव्यो विरोधो मृदुना सता ।&lt;br&gt;&#xA;न शस्त्रेण न भूतैश्च न चमत्कारकारिणा ॥६ १॥&#xA;बलिना न विरोद्धव्यं न मात्रा जनकेन च ।&lt;br&gt;&#xA;गुरुणा न विरोद्धव्यं तपस्विना न साधुना ॥६२॥&#xA;बहुभिर्न विरोद्धव्यं क्षेमं कुशलमिच्छता ।&lt;br&gt;&#xA;पतिना न विरोद्धव्यं न गृहस्वामिना क्वचित् ॥६३॥&#xA;न पिशाचेन योद्धव्यं रक्षसा दानवेन न ।&lt;br&gt;&#xA;न सिंहेन गजेनापि न सर्पेण विषेण च ॥६४॥&#xA;न दुष्टेन च योद्धव्यं न निर्दयेन शत्रुणा ।&lt;br&gt;&#xA;तत्र धर्मो न वै तिष्ठेच्छठे दुष्टे च निर्दये ॥६५॥&#xA;शरं संहर राजानं नयोर्द्ध्वदैहिकं कुरु ।&lt;br&gt;&#xA;यद्वा मुञ्च शरं शीघ्रं मयि यत्फलमाप्नुयाः ॥६६॥&#xA;विवेकेन विदध्याद्वै तद्धीनस्त्वापदां पदम् ।&lt;br&gt;&#xA;मनुष्योऽसि च मेधावी यद् योग्यं तत् समाचर ॥६७॥&#xA;नाऽयं हतो मया सूत राजा हतः स्वकर्मणा ।&lt;br&gt;&#xA;नाऽहं घातमवाप्स्यामि शरेण तव केसरिन् ॥६८॥&#xA;प्रत्युत तव घातार्थः शरश्चात्र भविष्यति ।&lt;br&gt;&#xA;ममाऽहमिति मोहं त्वं मुञ्च मा कुरु मोहनम् ॥६९॥&#xA;क्व ते राजा क्वाऽस्य सूतः सर्वं वै कर्मबन्धनम्&lt;br&gt;&#xA;भौतिके पुत्तले बद्धा आत्मानो निजकर्मभिः ॥4.74.७०॥&#xA;भुञ्जते स्वकृतं कर्म यावद् देहे वसन्ति हि ।&lt;br&gt;&#xA;तत् त्यक्त्वा चापरे देहे पुनः कर्माणि भुञ्जते ॥७१॥&#xA;मयि सर्पे न विश्वासस्ते यदि मुञ्च मार्गणम् ।&lt;br&gt;&#xA;कृत्वा परीक्षां च ततो मौढ्यं स्वयं प्रहास्यसि ॥७२॥&#xA;इत्युक्त्वा बद्रिके सर्पो विरराम कथानकात् ।&lt;br&gt;&#xA;सूतो विचार्य सहसा त्यक्त्वा धनुः शरं तथा ॥७३॥&#xA;एषोऽहं शरणे तेऽस्मि सर्पदेव शुचं हर ।&lt;br&gt;&#xA;देवोऽसि कालकालोऽसि कालोऽसि शङ्करोऽसि वा ॥७४॥&#xA;योऽसि सोऽसि ऋतं मन्ये कृतं त्वया यथातथम् ।&lt;br&gt;&#xA;तथापि वन्दनां कुर्वे हितं मे स्याद् यथा तथा ॥७५॥&#xA;नृपतेश्च हितं स्याद् यत् दंशस्ते विफलोऽपि न ।&lt;br&gt;&#xA;तथा दैवनियोगेन विधेहि सर्पराडिह ॥७६॥&#xA;इत्युक्त्वा बद्रिके सूतो दण्डवत्प्रचकार तम् ।&lt;br&gt;&#xA;सर्पोऽपि कालरूपोऽपि हितं व्यचिन्तयत् क्षणम् ॥७७॥&#xA;उवाच सूत भीं त्यक्त्वोत्तिष्ठ नृपं समाह्वय ।&lt;br&gt;&#xA;विषं हरामि चाद्याऽत्र नृपो जीवतु चाधुना ॥७८॥&#xA;किन्तु धारय मन्त्रं त्व नृपं श्रावय सत्वरम् ।&lt;br&gt;&#xA;पुण्येन तेन कालोऽहं हराम्यस्य न जीवनम् ॥७९॥&#xA;इत्युक्त्वा बद्रिके कालः सर्पो मन्त्रं ददौ तदा ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥4.74.८०॥&#xA;&amp;lsquo;ओं बालकृष्णाय विद्महेऽनादिकृष्णाय धीमहि ।&lt;br&gt;&#xA;तन्नः श्रीशः प्रचोदयादि&amp;rsquo;ति मन्त्रं च वै ददौ ॥८ १ ॥&#xA;कृष्णनारायण कृष्णनारायण नरायण ।&lt;br&gt;&#xA;बालकृष्णाऽनादिकृष्णनारायण रमायण&amp;rsquo; ॥८२॥&#xA;नामधुन्यं ददौ चापि सर्पः सूताय वै तदा ।&lt;br&gt;&#xA;सूतः श्रीनृपतेः कर्णे श्रावयामास सत्वरम् ॥८३॥&#xA;तावद् राजा समुत्तस्थौ निर्विषः स्वस्थदेहवान् ।&lt;br&gt;&#xA;सर्पश्चैनं नृपं प्राह याहि राजन् कथास्थलम् ॥८४॥&#xA;लक्ष्मीनारायणसंहितायाः शृणु कथां शुभाम् ।&lt;br&gt;&#xA;कुरु सेवां सतां चापि ततः श्रेयः परं व्रज ॥८५॥&#xA;सूतादथ विशेषेण वृत्तान्तं नृपतिः स्वकम् ।&lt;br&gt;&#xA;ज्ञात्वा ददौ धन्यवादान् सूताय भोगिनेऽपि च ॥८६॥&#xA;नमस्कृत्य द्रुतं नैजरथेन गृहमाययौ ।&lt;br&gt;&#xA;गृहिणीं दासदासीश्च नीत्वा सह ययौ कथाम् ॥८७॥&#xA;पुपूज परमात्मानं प्रभुं कृष्णं सुमूर्तिकम् ।&lt;br&gt;&#xA;व्यासं च लोमशं चापि साधून् पुपूज भूपतिः ॥८८॥&#xA;ददौ दानान्यनेकानि कथां शुश्राव भावतः ।&lt;br&gt;&#xA;भोजनानां प्रदानैश्च सेवां सतां चकार सः ।८९॥&#xA;सूतेन स्मारितो राजा भजनं प्रचकार ह ।&lt;br&gt;&#xA;प्रसादं पादसलिलं जग्राह नृपतिर्मुहुः ॥4.74.९०॥&#xA;कुटुम्बसहितो बद्रि पावनः सम्बभूव ह ।&lt;br&gt;&#xA;मृत्युभयात् कृष्णमूर्तौ लीनवद् वर्तते सदा ॥९ १॥&#xA;ज्येष्ठे कृष्णैकादश्यां तु मध्याह्ने भगवान् हरिः ।&lt;br&gt;&#xA;अनादिश्रीकृष्णनारायणो विमानमास्थितः ॥९२॥&#xA;आययौ तस्य मोक्षार्थं राजा सज्जो बभूव च ।&lt;br&gt;&#xA;ददौ दानानि सर्वाणि नमस्कृत्य समस्तकान् ॥९३॥&#xA;कृष्णनारायणाऽऽहूतो विमानमारुरोह सः ।&lt;br&gt;&#xA;सूतः सुकेसरी चापि राज्ञी रक्षावती तथा ॥९४॥&#xA;पुत्राः पुत्र्योः भृत्यवर्गा दासा दास्यो नृपाय वै ।&lt;br&gt;&#xA;जयवादान्नमोवादान् ददुर्मोक्षप्रगामिने ॥९५॥&#xA;सर्वेषां पश्यतां राजा सप्ताब्धिसिंहनामकः ।&lt;br&gt;&#xA;दिव्यो भूत्वा बद्रिके स ययौ धामाऽक्षरं हरेः ॥९६॥&#xA;राज्ञ्याद्याश्च नृपस्यौर्ध्वदैहिकं प्रव्यधुस्ततः ।&lt;br&gt;&#xA;सूतः सुकेसरी राज्ञी रक्षावती सुतादयः ॥९७॥&#xA;वैष्णवाः परमा भूत्वा श्रुत्वा कथां प्रमोक्षिणीम् ।&lt;br&gt;&#xA;ययुनैञ्जां हि नगरीं सैन्धवीं पञ्चनादिनीम् ॥९८॥&#xA;भजित्वा वल्लभं कृष्णं प्रभुं गोपालबालकम् ।&lt;br&gt;&#xA;अनादिश्रीकृष्णनारायणं पद्मावतीपतिम् ॥९९॥&#xA;ययुः कालेन सर्वे ते हरेर्धामाऽक्षरं परम् ।&lt;br&gt;&#xA;एवं बद्रीप्रिये राजा मृतो मन्त्रेण जीवितः ॥4.74.१ ००॥&#xA;कथां श्रुत्वा हरिं प्राप्य ययौ ब्रह्माऽक्षरं पदम् ।&lt;br&gt;&#xA;पठनाच्छ्रवणादस्य चिन्तनादपि सर्वथा ॥१० १॥&#xA;कालमायापापकर्मविमुक्तिः सम्भवेत्तथा ।&lt;br&gt;&#xA;भुक्तिर्मुक्तिर्भवेच्छ्रेष्ठा यथेष्टाः स्युः समृद्धयः ॥१ ०२॥&#xA;कृष्णकथाबलं बद्रि सर्वबलाधिकं मतम् ।&lt;br&gt;&#xA;ततोऽधिकं कृष्णकृपाबलं सर्वार्थसाधकम् ॥१ ०३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने सर्पदष्टस्य सप्ताब्धिसिंहनृपते सूतदत्तमन्त्रधुन्ययोगेन सञ्जीवनं कथाश्रवणेन च मोक्षणमित्यादिनिरूपणनामा चतुःसप्ततितमोऽध्यायः ॥७४ ॥&lt;/p&gt;</description>
    </item>
    <item>
      <title>०७५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/075/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/075/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये लक्ष्मि मागधस्य कथां शुभाम् ।&lt;br&gt;&#xA;अमृताख्यनगरे वै तदाऽऽसीन्मागधो जनः ॥१ ॥&#xA;नाम्ना तु हर्षनयनो वंशोपवंशबोधवान् ।&lt;br&gt;&#xA;वंशोपवंशपूर्वेषां चरित्राख्यानकारकः ॥२ ॥&#xA;राज्ञां पञ्चनदीयानां सिन्धुजानां विशेषतः ।&lt;br&gt;&#xA;स शुश्राव जनेभ्यो वै चमत्कारं कथोद्भवम् ॥३ ॥&#xA;राज्ञां प्रजानां बह्वीनां मोक्षणं पापनाशनम् ।&lt;br&gt;&#xA;ततो विचार्य सहसा कथाऽऽकर्णनहेतवे ॥४ ॥&#xA;आययौ शर्करापुर्यां कथामण्डपमागतः ।&lt;br&gt;&#xA;नेमे सर्वान् संहितां च व्यासं श्रीलोमशं हरिम् ॥५ ॥&#xA;साधुजनान् सतीः साध्वीर्वैष्णवान् नृपतींस्तथा ।&lt;br&gt;&#xA;श्रोतॄन् राज्ञीजनाँश्चापि नेमे शुश्राव सत्कथाम् ॥६ ॥&#xA;कथान्ते स तु वंशान् वै नारायणसमुद्भवान् ।&lt;br&gt;&#xA;जगाद भक्तियुक्तश्च रञ्जयामास मानवान् ॥७ ॥&#xA;&amp;lsquo;अनादिश्रीकृष्णनारायणः श्रीपरमेश्वरः ।&lt;br&gt;&#xA;एको दिव्येश्वरकोट्यवतारकोटिकारणम् ॥८ ॥&#xA;अक्षरे परमे धाम्नि राजते पुरुषोत्तमः ।&lt;br&gt;&#xA;तद्वंशे प्रथमं कृष्णो व्यासुदेवो व्यजायत ॥९ ॥&#xA;ततो नारायणो जातो महाविष्णुस्ततः परम् ।&lt;br&gt;&#xA;ततो विराड् विराजाच्च ब्रह्मविष्णुमहेश्वराः ॥4.75.१ ०॥&#xA;ब्रह्मतः सनकाद्याश्च ऋषयो मानवादयः ।&lt;br&gt;&#xA;कुङ्कुमवापिकाक्षेत्रे त्वश्वपट्टसरोवरे ॥१ १॥&#xA;अनादिश्रीकृष्णनारायणः श्रीभगवान् प्रभुः ।&lt;br&gt;&#xA;कम्भराश्रीमहालक्ष्मीसुतो गोपालनन्दनः ॥१ २॥&#xA;लक्ष्मीराधारमाकृष्णाप्रज्ञापद्मावतीपतिः ।&lt;br&gt;&#xA;माणिकीसुखदालक्ष्मीललिताकमलापतिः ॥१ ३॥&#xA;व्रह्मप्रियापतिर्मुक्तपतिर्मुक्तानिकापतिः ।&lt;br&gt;&#xA;हरिप्रियापतिः सर्वपतिर्ब्रह्मपतिः प्रभुः ॥१४॥&#xA;वर्तते विप्ररूपोऽद्य सर्वगोत्राऽग्रशाश्वतः ।&lt;br&gt;&#xA;गीयतेऽत्र हरिर्लक्ष्मीनारायणकथादिभिः ॥१५॥&#xA;जयत्वत्र महाराजराजाधिराजपुङ्गवः ।&lt;br&gt;&#xA;विधाता श्रेयसां कर्ता मोक्षस्य दुःखनाशनः ॥१६॥&#xA;शरणागतरक्षाकृत् जयत्वानन्दशेवधिः ।&lt;br&gt;&#xA;परब्रह्म हरिकृष्णो नित्यं विजयतेतमाम् ॥१७॥&#xA;साधवो विजयन्ते च वैष्णवा विजयन्त्यति ।&lt;br&gt;&#xA;एवं श्रीबद्रिके हर्षनयनः श्रीपतिं हरिम् ॥१८॥&#xA;अभिष्टूय सभायां स दण्डवत् प्रचकार ह ।&lt;br&gt;&#xA;तुलसीदलपुष्पाणि फलानि शर्करास्तथा ॥१९॥&#xA;पूगीफलं च मुद्रां च कानकीं चाम्बरं शुभम् ।&lt;br&gt;&#xA;व्यासाय च तथा संहितायै न्यधात् प्रपूज्य च ॥4.75.२०॥&#xA;नमश्चक्रे प्रसादं च जगृहे चरणामृतम् ।&lt;br&gt;&#xA;मन्त्रं च नामधुन्यं च जगृहे व्यासदेवतः ॥२१ ॥&#xA;जजाप मन्त्रं नित्यं स चक्रे धुन्यप्रकीर्तनम् ।&lt;br&gt;&#xA;शुश्राव च कथां नित्यमेकतानोऽभवत् सदा ॥२२॥&#xA;पावनः पूर्णभाग्यश्च समजायत मागधः ।&lt;br&gt;&#xA;ज्येष्ठकृष्णैकादश्यां तु सायं भक्त्या वशीकृतः ॥२३॥&#xA;अनादिश्रीकृष्णनारायणो विमानमास्थितः ।&lt;br&gt;&#xA;आययौ तं समानेतुं दिव्यः श्रीसेवितो हरिः ॥२४॥&#xA;मागधं हर्षनयनं सङ्कृत्वा दिव्यविग्रहम् ।&lt;br&gt;&#xA;अवस्थाप्य विमाने तं निन्ये धामाऽक्षरं निजम् ॥२५॥&#xA;शृणु बद्रीप्रिये देवि कथां चान्यां प्रपावनीम् ।&lt;br&gt;&#xA;दासस्तत्राऽभवद् वृद्धः संहितामण्डपस्थले ॥२६॥&#xA;रात्रौ रक्षाकरो नित्यं जागर्ति यश्च रक्षति ।&lt;br&gt;&#xA;नित्यं स भजते कृष्णं कथां शृणोति भावतः ॥२७॥&#xA;प्रदक्षिणं निशान्ते च करोति संहितासनम् ।&lt;br&gt;&#xA;पत्रं पुष्पं फलं नित्यमर्पयत्यपि भावतः ॥२८॥&#xA;करोति कीर्तनं नित्यं भुङ्क्ते प्रसादमुत्तमम् ।&lt;br&gt;&#xA;पिबत्यपः प्रसादोत्थाः सतां प्रसादमश्नुते ॥२९॥&#xA;सेवां व्यासस्य देहादिसंवाहनं करोत्यपि ।&lt;br&gt;&#xA;मार्जनं सदसश्चापि वस्त्रक्षालनमित्यपि ॥4.75.३०॥&#xA;वैष्णवेभ्य इष्टवस्तुप्रदानं प्रकरोत्यपि ।&lt;br&gt;&#xA;एवंविधस्य भक्तस्य योगिदासाभिधस्य तु ॥३ १॥&#xA;प्रसन्नः श्रीहरिर्जातो बद्रिके चाययौ हरिः ।&lt;br&gt;&#xA;दिव्यं हंसं समारुह्य सर्वाभरणभूषितः ॥३२॥&#xA;उवाच योगिदासं त्वं सज्जो भव विमुक्तये ।&lt;br&gt;&#xA;नेतुं समागतोऽस्म्यत्र हंसेन मोक्षणं प्रति ॥३३॥&#xA;योगिदासोऽतिमुमुदे श्रुत्वा वाक्यं परात्मनः ।&lt;br&gt;&#xA;चचाल श्रीहरिं हंसं प्रति यावद् विमुक्तये ॥३४॥&#xA;तावन्मूर्छामवापाऽसौ देहः पपात भूतले ।&lt;br&gt;&#xA;दिव्यरूपो योगिदासोऽभवन्मुक्तस्वरूपवान् ॥३५॥&#xA;हंसे निषाद्य भक्तं तं ययौ कृष्णनरायणः ।&lt;br&gt;&#xA;शाश्वतं परमं धाम पश्यतां सर्वदेहिनाम् ॥३६॥&#xA;इत्येवं बद्रिके मुक्तोऽभवत् कथादिसेवया ।&lt;br&gt;&#xA;योगिदासो ज्येष्ठकृष्णैकादश्यां कृष्णमानसः ॥३७॥&#xA;अथाऽन्यां ते कथां बद्रि वदामि भक्तमोक्षदाम् ।&lt;br&gt;&#xA;नाम्ना सौरभसावित्रोऽभवत्ताम्बूलकारकः ॥३८॥&#xA;शर्करानगरे बद्रि सतां हरेश्च सेवकः ।&lt;br&gt;&#xA;प्रत्यहं सोऽपि सेवायां वैष्णवानां स्थिरोऽभवत् ॥३९॥&#xA;ददाति ताम्बूलकानि नित्यं सहस्रशो मुदा ।&lt;br&gt;&#xA;सुगन्धिरसचूर्णादिमिश्रितानि शुभानि च । 4.75.४०॥&#xA;नित्यं प्रातः समुत्थाय स्नात्वा चायाति मण्डपम् ।&lt;br&gt;&#xA;यथास्थानं समागत्य पत्रपुष्पाक्षतादिभिः ॥४१॥&#xA;करोति पूजनं कथासंहितायास्तथा सताम् ।&lt;br&gt;&#xA;व्यासदेवस्याऽर्हणां च लोमशस्याऽर्हणां तथा ॥४२॥&#xA;लालासनस्यापि पूजां पूजां वृकायनस्य च ।&lt;br&gt;&#xA;नीलकर्णस्य पूजां च यवक्रीतादिपूजनम् ॥४३॥&#xA;तुषितानां हारितानां दिविमानायनस्य च ।&lt;br&gt;&#xA;देवायतनमेषायतमङ्कणादियोगिनाम् ॥४४॥&#xA;हेमशालायनादीनां साधूनां पूजनं प्रगे ।&lt;br&gt;&#xA;करोति नित्यमेवाऽयं देवानां पूजनं तथा ॥४५॥&#xA;व्यासाय संहितायैचार्पयत्येव फलान्यपि ।&lt;br&gt;&#xA;ताम्चूलकानि तुलसीपत्रहाराँश्च कौसुमान् ॥४६॥&#xA;मुद्राश्चाऽक्षतगोधूमान् वस्त्रकम्बलकाँस्तथा ।&lt;br&gt;&#xA;यथाशक्ति ददात्येव पूजायां सौरभान् रसान् ॥४७॥&#xA;एवं सौरभसावित्रो भक्त्या निष्कल्मषोऽभवत् ।&lt;br&gt;&#xA;सतां देहादिसंवाहपादसम्मर्दनादिकम् ॥४८॥&#xA;कृत्वा भुक्त्वा प्रसादं च पीत्वा तच्चरणामृतम् ।&lt;br&gt;&#xA;श्रुत्वा कथाः संहितायाः सन्दग्धवासनोऽभवत् ॥४९॥&#xA;तं नेतुं चाक्षरे स्थाने कृष्णनारायणः प्रभुः ।&lt;br&gt;&#xA;आययौ श्वेतगरुडे स्थित्वा कथास्थलं हरिः ॥4.75.५०॥&#xA;अवाततार सहसा प्रसन्नाननपङ्कजः ।&lt;br&gt;&#xA;प्राह सौरभसावित्रं प्रसन्नस्तव सेवया ॥५१॥&#xA;आयाहि परमं स्थानं दिव्यं व्योम ममाऽक्षरम् ।&lt;br&gt;&#xA;श्रुत्वा सौरभसावित्रः कूर्दयित्वा ननर्त ह ॥५२॥&#xA;धन्यं मोक्षपदं मत्वाऽऽगतं कृष्णनरायणम् ।&lt;br&gt;&#xA;नत्वा त्यक्त्वा निजं देहं मनुं जपं पुराऽर्जितम् ॥५३॥&#xA;नामधुन्यं श्रावयँश्चाऽऽरुरोह गरुडोपरि ।&lt;br&gt;&#xA;दिव्यमुक्तशरीरोऽसौ ययावम्बरवर्त्मना ॥५४॥&#xA;ज्येष्ठकृष्णस्य द्वादश्यां कथोत्तरं ययौ परम् ।&lt;br&gt;&#xA;आश्चर्यं परमं दृष्ट्वा मुमुदिरेऽतिमानवाः ॥५५॥&#xA;शृणु बद्रीप्रिये देवि भक्तगाथां तथाऽपराम् ।&lt;br&gt;&#xA;रङ्गकारकथां तत्रभूतां परमपावनीम् ॥५६॥&#xA;रङ्गकारोऽभवन्नाम्ना रङ्गिलो रङ्गकृत् सदा ।&lt;br&gt;&#xA;रङ्गकलासु सर्वासु कुशलश्चित्रकोटिषु ॥५७॥&#xA;शर्करानगरे नित्यं रङ्गकार्यप्रजीवनः ।&lt;br&gt;&#xA;देवसेवापरश्चापि साधुभक्तोऽभवत् सदा ॥५८॥&#xA;बद्रिके स कथाया वै मण्डपं समरङ्गयत् ।&lt;br&gt;&#xA;देवचित्राणि सर्वाणि भक्तचित्राणि सर्वशः ॥५९॥&#xA;भित्तीनां रङ्गकार्याणि पटरङ्गान् सुशोभनान् ।&lt;br&gt;&#xA;अकरोत् सेवया भक्त्या सतां प्रसन्नताप्तये ॥4.75.६०॥&#xA;हरेः प्रसन्नतायै च रङ्गसेवां तथाऽकरोत् ।&lt;br&gt;&#xA;अभजत्परमात्मानं मन्त्रं जजाप नित्यशः ॥६१॥&#xA;नामसङ्कीर्तनधुन्यादीन्याचरत् कृतादरः ।&lt;br&gt;&#xA;वैष्णवानां सेवनं च कथायाः श्रवणं व्यधात् ॥६२॥&#xA;प्रसादभक्षणं पादामृतवारिप्रपानकम् ।&lt;br&gt;&#xA;पादधूलिवहनं च शरीरे भावतोऽकरोत् ॥६३॥&#xA;एवं क्षपितपापः स सम्प्रक्षालितवासनः ।&lt;br&gt;&#xA;इयेष श्रीहरेर्धाम गन्तुं शाश्वतमक्षरम् ॥६४॥&#xA;बद्रिके व्यापकः कृष्णोऽन्तर्यामी श्रीनरायणः ।&lt;br&gt;&#xA;श्वेताऽश्वाऽऽरूढ ईशेशेशेश्वरः समुपाययौ ॥६५॥&#xA;उवाच रङ्गिल एहि मम धामाऽक्षरं परम् ।&lt;br&gt;&#xA;रङ्गिलः सहसा देहं त्यक्त्वा भौतिकमुत्सुकः ॥६६॥&#xA;दिव्यदेहोऽभवत् कृष्णदृष्ट्याऽश्वमारुरोह च ।&lt;br&gt;&#xA;सर्वेषां पश्यतां नारायणो निन्ये तमक्षरम् ॥६७॥&#xA;रङ्गिलं रङ्गकर्तारं यान्तं वीक्ष्य सभाजनाः ।&lt;br&gt;&#xA;जयवादान् प्रचक्रुश्च नेमुस्तां दिशमच्युतम् ॥६८॥&#xA;ज्येष्ठकृष्णत्रयोदश्यां रङ्गिलो ह्यक्षरं ययौ ।&lt;br&gt;&#xA;बद्रिके च ततश्चान्यां कथां भक्तस्य संशृणु ॥६९॥&#xA;वाद्यकारोऽभवत्तत्र शर्करानगरे शुभः ।&lt;br&gt;&#xA;डमरूकाभिधः सोऽपि भक्तो वाद्यादिनिर्मितिम् ॥4.75.७०॥&#xA;कृत्वा वृत्तिं निर्वहति सतां सेवां करोति च ।&lt;br&gt;&#xA;कथायां वाद्यदानानि कृतवान् भावतः स वै ॥७१ ॥&#xA;कांस्यान् शङ्खान् पटहाँश्च भेरीदिण्डिमगोमुखान् ।&lt;br&gt;&#xA;मृदङ्गान् पणवाँश्चापि मुरजाऽम्बरकाँस्तथा ॥७२॥&#xA;मर्दलान् वेणुवीणाश्च दर्दुरान् कच्छपान् ददौ ।&lt;br&gt;&#xA;तलघातानानकाँश्च दुन्दुभीन् तालकान् ददौ ॥७३॥&#xA;तेन पुण्येन भगवान् प्रसन्नोऽस्याऽभवत्तदा ।&lt;br&gt;&#xA;सोऽपि वाद्यकलाविज्ञो वाद्यवादनमाचरत् ॥७४॥&#xA;तेन सन्तः प्रसन्नाश्च बद्रिके तस्य चाभवन् ।&lt;br&gt;&#xA;सेवां चक्रे सतां नित्यं कथां शुश्राव नित्यदा ॥७५॥&#xA;प्रसादं जगृहे नित्यं पादामृतं पपौ सदा ।&lt;br&gt;&#xA;मन्त्रं जजाप सततं नामसङ्कीर्तनं व्यधात् ॥७६॥&#xA;एवं वैष्णवसेवायां श्रीकृष्णसेवने रतः ।&lt;br&gt;&#xA;डमरूकोऽभवत् सर्वनष्टपापः सुपावनः ॥७७॥&#xA;अनादिश्रीकृष्णनारायणश्रीकान्तवल्लभः ।&lt;br&gt;&#xA;आययौ त्वक्षरं धाम नेतुं तं डमरूकणम् ॥७८॥&#xA;सोऽपि मोक्षक्षणं ज्ञात्वा चागतं हरिना हरिम् ।&lt;br&gt;&#xA;नेमे दध्यौ हृदये च नत्वा सभाजनान् मुहुः ॥७९॥&#xA;भौतिकं वर्ष्म सन्त्यक्त्वा दिव्यदेहमवाप्य च ।&lt;br&gt;&#xA;कृष्णनारायणाऽऽहूतो गजं समारुरोह सः ॥4.75.८०॥&#xA;ययौ धामाऽक्षरं श्रीमन्नारायणस्य शाश्वतम् ।&lt;br&gt;&#xA;कृपया श्रीहरेर्बद्रि ययावपुनरागमम् ॥८ १ ॥&#xA;ज्येष्ठकृष्णचतुर्दश्यां ययौ डमरूकोऽक्षरम् ।&lt;br&gt;&#xA;शृणु बद्रीप्रिये देवि तथा कथां सुपावनीम् ॥८२॥&#xA;भावसारोऽभवत्तत्र वस्त्रव्यापारकारकः ।&lt;br&gt;&#xA;शर्करानगरे नाम्ना चिह्नरायेति विश्रुतः ॥८३ ॥&#xA;चिह्नरायो ददौ वस्त्रसहस्रं मण्डपार्थकम् ।&lt;br&gt;&#xA;भक्त्या कथास्थलार्थं स वैष्णवो धनवान् सुखी ॥८४॥&#xA;ऊर्णिकाप्रस्तरणानि वितानान्युत्तमानि च ।&lt;br&gt;&#xA;आसनानि सुरम्याणि ददौ कथोत्सवे यतः ॥८५॥&#xA;साधून् स सेवयामास शुश्राव चाऽऽच्युतीं कथाम् ।&lt;br&gt;&#xA;मन्त्रं जग्राह धुन्यं च कीर्तनं व्यासदेवतः ॥८६॥&#xA;सिषेवे नित्यमेवाऽपि वस्त्रनाणकदाणकैः ।&lt;br&gt;&#xA;तत्सेवया प्रसन्नोऽभूच्छ्रीहरिः पुरुषोत्तमः ॥८७॥&#xA;प्रसादेन पवित्राय चिह्नरायाय दर्शनम् ।&lt;br&gt;&#xA;प्रत्यक्षं प्रददौ कृष्णो वल्लभार्यः श्रियः पतिः ॥८८॥&#xA;उवाच तं प्रसन्नोऽस्मि धाम चायाहि मेऽक्षरम् ।&lt;br&gt;&#xA;एतद्विमानवर्येण नयामि परमं पदम् ॥८९॥&#xA;ज्येष्ठाऽमायां तु मध्याह्ने कृष्णं दृष्ट्वा समागतम् ।&lt;br&gt;&#xA;सज्जोऽभवत् प्रगन्तुं वै तत्याज भौतिकीं तनुम् ॥4.75.९०॥&#xA;दिव्यदेहोऽभवत्तूर्णं विमानमारुरोह च ।&lt;br&gt;&#xA;नामसङ्कीर्तनं कुर्वन् कृष्णनारायणेति सः ॥९१॥&#xA;सार्धं श्रीहरिणा तूर्णं विमानेनाऽऽक्षरं ययौ ।&lt;br&gt;&#xA;जयनादास्तदा तत्र भक्तानामभवन् मुहुः ॥९२॥&#xA;बद्रिके च तदा तत्र सायङ्काले कथोत्तरम् ।&lt;br&gt;&#xA;आश्चर्यं परमं जातं शृणु तद्ग्रामयाजिनः ॥९३॥&#xA;ग्रामयाजी विप्रदेवोऽभवन्नाम्ना रमेश्वरः ।&lt;br&gt;&#xA;नित्यं कथां शृणोत्येव व्यासाऽर्हणां करोति च ॥९४॥&#xA;भजते श्रीहरिं नित्यं मन्त्रं जपति नित्यशः ।&lt;br&gt;&#xA;नामधुन्यं कीर्तनं च करोति सततं मुदा ॥९५॥&#xA;प्रसादं श्रीहरेर्नित्यं गृह्णाति च पदामृतम् ।&lt;br&gt;&#xA;एवं पावनहृदयो विप्रो व्यवर्तताऽन्वहम् ॥९६॥&#xA;वैष्णवः परमो नित्यं सेवते साधुपुङ्गवान् ।&lt;br&gt;&#xA;निश्चयं सोऽकरोद् गन्तुं धामाऽक्षरं परं हरेः ॥९७॥&#xA;बद्रिकेऽनशनं चक्रे निर्जलं मोक्षलब्धये ।&lt;br&gt;&#xA;दिनत्रये हरिस्तस्य मोक्षार्थं समुपाययौ ॥९८॥&#xA;अमायां तु निशारम्भे विमानेन समाययौ ।&lt;br&gt;&#xA;आह तं भक्त चायाहि विमानं त्वत्कृते त्विदम् ॥९९॥&#xA;सोऽपि तूर्णं दिव्यदेवो भूत्वा समारुरोह तत् ।&lt;br&gt;&#xA;ययौ कृष्णेन सहितो धामाऽक्षरं परं पदम् ॥4.75.१ ००॥&#xA;बद्रिके ते चमत्काराः प्रासरन् भुवि सर्वतः ।&lt;br&gt;&#xA;असङ्ख्या मानवा यान्ति कथाश्रवणहेतवे ॥१० १॥&#xA;तीव्रवेगास्तूर्णशुद्धाः प्रयान्ति तूर्णमक्षरम् ।&lt;br&gt;&#xA;मध्यवेगाः शनैर्यान्ति मन्दाश्चिरेण यान्ति च ॥१ ०२॥&#xA;अस्नेहास्तु न वै यान्ति स्नेहस्तत्र हि कारणम् ।&lt;br&gt;&#xA;प्रसन्नता कृपा सेवा श्रद्धा च दिव्यभावना ॥१ ०३॥&#xA;वासनाविलयश्चापि जिगमिषाऽतिवेगिनी ।&lt;br&gt;&#xA;वैराग्यं शरणं भक्तिः कारणानि तु मोक्षणे ॥१ ०४॥&#xA;येषां तीव्रास्ते तु शीघ्रं प्रयान्ति परमं पदम् ।&lt;br&gt;&#xA;पठनाच्छ्रवणादस्य भुक्तिर्मुक्तिर्भवेदिह ॥१ ०५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कथाश्रवणसेवादानादिना प्रसन्नः श्रीहरिः, हर्षनयनाख्यं मागधं, योगिदासाख्यं दासं, सौरभसावित्राख्यं ताम्बूलकारं, रङ्गिलाख्यं रङ्गकारं, डमरूकाख्यं वाद्यकारं, चिह्नरायाख्यं भावसारं, रमेश्वरं ग्रामयाजिनं च, मोक्षपदं नीतवानित्यादिनिरूपणनामा पञ्चसप्ततितमोऽध्यायः ॥७५ ॥&lt;/p&gt;</description>
    </item>
    <item>
      <title>०७६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/076/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/076/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि चमत्कारभरीं कथाम् ।&lt;br&gt;&#xA;विद्याधराणां मोक्षस्य कारिणीं पारमेश्वरीम् ॥१॥&#xA;स्वर्णास्तरणनामा तु विद्याधरोऽभवत्तदा ।&lt;br&gt;&#xA;ब्रह्मणो मानसः पुत्र हिमालयनिवासकृत् ॥२॥&#xA;स वै निजविमानेनाऽम्बरे विहर्तुकाम्यया ।&lt;br&gt;&#xA;निर्ययौ सिन्धुमार्गेण पश्यन् देशान् वनाश्रितान् ॥३॥&#xA;मानसरोवरादग्रे त्रिवित्तान् वीक्ष्य वै ततः ।&lt;br&gt;&#xA;काशमेहान् पञ्चनदान् वीक्ष्य सिन्धुतटाँस्ततः ॥४ ॥&#xA;विमानेनाऽऽययौ यत्र शर्करानगरं महत् ।&lt;br&gt;&#xA;लक्ष्मीनारायणसंहिताकथायाश्च मण्डपः ॥५ ॥&#xA;विद्यते स्वर्गसदृशो दिवा स्वर्णप्रकाशनः ।&lt;br&gt;&#xA;विशालो लक्षशो यत्र मानवाः सन्ति वेशिताः ॥६ ॥&#xA;प्रवर्तते कथा यत्र व्यासकण्ठनिनादनम् ।&lt;br&gt;&#xA;मेघानुल्लङ्घ्य खे याति देवश्रवणगोचरम् ॥७ ॥&#xA;हवनस्य घृतादीनां धूमाः सुगन्धशालिनः ।&lt;br&gt;&#xA;प्रवर्तन्ते वायुलोके यत्स्थानादतिपावनाः ॥८ ॥&#xA;शान्तिर्यद्भूतलादूर्ध्वमम्बरे च प्रवर्तते ।&lt;br&gt;&#xA;सन्तप्तहृदयानां वै ब्रह्मशान्तिर्यतो मिलेत् ॥९ ॥&#xA;योगिनां सदृशान्येव मानसानि तदाऽम्बरे ।&lt;br&gt;&#xA;प्रजायन्ते प्रजानां वै विमानानामपि क्षणम् ॥4.76.१० ॥&#xA;ध्वजाः पताकाः कलशाः सतां सङ्कीर्तनानि च ।&lt;br&gt;&#xA;वैष्णवानां समुदायाः सङ्घाश्च दैवयोषिताम् ॥११ ॥&#xA;आगमा विगमा व्योम्नि वैष्णवानामनारतम् ।&lt;br&gt;&#xA;देवानामवताराश्च वेदघोषा द्विजेरिताः ॥१ २॥&#xA;सर्वमेतत्तु वैकुण्ठभ्रान्तिं कारयति क्षितौ ।&lt;br&gt;&#xA;एतादृशो महान् सत्रः कथारूपः प्रजायते ॥१ ३॥&#xA;वीक्ष्याऽऽलोच्य विविच्यापि निश्चित्य सुखमुत्सवम् ।&lt;br&gt;&#xA;देवर्षिसिद्धसङ्घानां विमानावतरं तथा ॥१४॥&#xA;वीक्ष्य नैजं विमानं तु सिन्धुतीरेऽभ्यतारयत् ।&lt;br&gt;&#xA;विद्याध्रीशतसंयुक्तो दासदासशतान्वितः ॥१५॥&#xA;पुत्रपुत्रीशतैर्युक्तो विमानाद् बहिराययौ ।&lt;br&gt;&#xA;महोद्यानांऽगणे स्थाप्य विमानं मण्डपं ययौ ॥१ ६॥&#xA;वाच्यमानां कथां तत्र स्थित्वा निषद्य मण्डपे ।&lt;br&gt;&#xA;श्रुत्वा चैकाग्रमनसा कथान्ते व्याससन्निधौ ॥१७॥&#xA;बहूपदाभिः सहितः कुटुम्बसहितस्तथा ।&lt;br&gt;&#xA;आययौ व्यासपूजार्थं नत्वा सभां सतः सतीः ॥१८॥&#xA;स्वर्णास्तरणो मुकुटं चावतार्य तु मस्तकात् ।&lt;br&gt;&#xA;नेमे व्यासं संहितां च हरिं नेमे पुनः पुनः ॥१९॥&#xA;चन्दनाऽक्षतपुष्पाद्यै रत्नहीरकभूषणैः ।&lt;br&gt;&#xA;स्वर्णमणिमौक्तिकाद्यैः पूजनं स व्यधान्मुदा ॥4.76.२०॥&#xA;आरार्त्रिकं सहस्रैकवर्त्तिभिः प्रचकार सः ।&lt;br&gt;&#xA;विद्याधर्यो ननृतुश्च गायन्त्यो गुणगौरवम् ॥२१ ॥&#xA;दासा दास्यो ननृतुश्च कथाश्रवणमोदिनः ।&lt;br&gt;&#xA;लोमशः स्वागतं चक्रेऽपृच्छत् परिचयं ततः ॥२२॥&#xA;स आह लोमशस्याऽहं शिष्योऽस्मि हिमपर्वते ।&lt;br&gt;&#xA;निवसामि कुटुम्बेन सहितो मानसारसे ॥२३॥&#xA;आगतोऽस्मि विहारार्थं दृष्ट्वोत्सवमवातरम् ।&lt;br&gt;&#xA;कृतकृत्योऽस्मि सञ्जातः कथाश्रवणपूजनैः ॥२४॥&#xA;शान्तिर्मे हृदये जाताऽम्बरे एव शुभार्थिनी ।&lt;br&gt;&#xA;ततश्चाऽवातरं चात्र वृत्तं श्रेयः परं मम ॥२५॥&#xA;विद्याधरोऽपि जिज्ञासां चक्रे व्यासं प्रवेदितुम् ।&lt;br&gt;&#xA;तथा तं गुरुवर्यं च लोमशं ज्ञातुमित्यपि ॥२६॥&#xA;तदा लालायनः साधुर्विद्याध्रं प्राह सत्वरम् ।&lt;br&gt;&#xA;अयं नारायणो व्यासः स्वतःप्रकाशकायनः ॥२७॥&#xA;अनादिश्रीकृष्णनारायणशिष्यशिरोमणिः ।&lt;br&gt;&#xA;लक्ष्मीनारायणसंहितायाः कथेयमुत्तमा ॥२८॥&#xA;यस्य त्वं शिष्य एवास्ते स चायं लोमशो मुनिः ।&lt;br&gt;&#xA;अहं लालायनश्चापि हिमाद्रौ च विहारवान् ॥२९॥&#xA;इत्युक्तः स तु विद्याध्रः स्नेहाश्रूणि समसृजत् ।&lt;br&gt;&#xA;पतितः पादयोस्तूर्णं लोमशस्य गुरोस्तदा ॥4.76.३०॥&#xA;कुटुम्बं सर्वमेवापि पतितं पादयोर्मुनेः ।&lt;br&gt;&#xA;लोमशः स्वागतं चक्रे पप्रच्छ कुशलं सुखम् ॥३ १॥&#xA;आवासं प्रददौ राज्योद्याने भोज्यं ततो ददौ ।&lt;br&gt;&#xA;महीमानाऽतिथिसेवां चकार लोमशो गुरुः ॥३२॥&#xA;लोमशस्य वचनेन मासमुवास तत्र सः ।&lt;br&gt;&#xA;शुश्राव च कथां नित्यं भवबन्धविमोचिनीम् ॥३३॥&#xA;कुटुम्बसहितो नित्यं प्रसादं बुभुजे हरेः ।&lt;br&gt;&#xA;दासा दास्यो गुरोः सेवां सतां सेवां प्रचक्रिरे ॥३४॥&#xA;पुत्राः पुत्र्यश्च विद्याध्र्यः चक्रुः सेवां गुरोः सताम् ।&lt;br&gt;&#xA;नित्यं चक्रुः कीर्तनानि नामधुन्यं प्रचक्रिरे ॥३५॥&#xA;ददौ श्रीलोमशस्तेभ्यो मन्त्रं मोक्षप्रदं ततः ।&lt;br&gt;&#xA;&amp;lsquo;ब्रह्माऽहं श्रीकृष्णनारायणदासी भवामि ओम् ॥३६॥&#xA;मन्त्रं लब्ध्वा तु विद्याध्राः सर्वे विगतकल्मषाः ।&lt;br&gt;&#xA;अभवन् मुक्तरूपास्ते सर्वे क्षपितवासनाः ॥३७॥&#xA;मोक्षेत्रच्छवोऽभवँश्चापि ब्रह्मानन्दाऽतिलिप्सवः ।&lt;br&gt;&#xA;प्रार्थनां चक्रिरे श्रीमद्गुरवे मोक्षलब्धये ॥३८॥&#xA;ओमित्याह गुरुस्तेभ्यः सस्मार परमेश्वरम् ।&lt;br&gt;&#xA;लोमशस्मृतमात्रः श्रीकृष्णनारायणोऽभ्यगात् ॥३९॥&#xA;सर्वविमानसंस्थश्च राधालक्ष्मीप्रियायुतः ।&lt;br&gt;&#xA;माधवीपार्षदमुक्तमुक्तानिकान्वितोऽभ्यगात् ॥4.76.४०॥&#xA;सूर्यप्रभविमानाच्छ्रीहरिः प्रसन्नमानसः ।&lt;br&gt;&#xA;सर्वाभरणसंशोभाः प्रहसन् बहिराययौ ॥४१ ॥&#xA;लोमशाद्यैर्गुरुगणैः सद्भिः सतीभिरर्चितः ।&lt;br&gt;&#xA;वैष्णवैर्वन्दितः कृष्णनारायणो जलामृतैः ॥४२॥&#xA;विद्याधरव्रजं सर्वं दिव्यतार्थं कृपावशः ।&lt;br&gt;&#xA;अप्रोक्षयद् बिन्दुकणैः सर्वे दिव्यास्ततोऽभवन् ॥४३॥&#xA;परिवर्तनमाप्तास्ते विद्याध्रा मुक्तवर्ष्मसु ।&lt;br&gt;&#xA;दिव्यदेहा व्यजायन्त कृष्णराधारमासमाः ॥४४॥&#xA;पञ्चशतानि सर्वे ते विमानवरमास्थिताः ।&lt;br&gt;&#xA;कृष्णनारायणं प्राप्याऽभवन् मुक्ता हि शाश्वताः ॥४५॥&#xA;आशीर्वादैर्वर्धितास्ते महर्षिसाधुभूसुरैः ।&lt;br&gt;&#xA;कीर्तयन्तः कृष्णनारायणेति तालवादनैः ॥४६॥&#xA;आकाशं गर्जयन्तश्च जयशब्दान् प्रचक्रिरे ।&lt;br&gt;&#xA;हरिर्विमानं सहसा हिमालयेन वर्त्मना ॥४७॥&#xA;मानसरोवरं नीत्वा विद्याध्रनगरं शुभम् ।&lt;br&gt;&#xA;स्वर्णास्तरणपौत्राय युने नाम्ना विशालिने ॥४८॥&#xA;दत्वोर्ध्वव्योममार्गेण ययौ ब्रह्माऽक्षरं निजम् ।&lt;br&gt;&#xA;विशालास्तरणश्चापि भक्तिं चकार वै हरेः ॥४९॥&#xA;पुत्रपौत्रादिवंशाढ्यः सम्पन्नश्चाऽभवत्ततः ।&lt;br&gt;&#xA;चिरेण सोऽपि कमलाकान्तभक्त्याऽक्षरं पदम् ॥4.76.५०॥&#xA;प्राप बद्रीप्रिये मोक्षं परमेशपदासनम् ।&lt;br&gt;&#xA;ज्येष्ठशुक्लैकादश्यां ते विद्याध्रा ययुरक्षरम् ॥५१ ॥&#xA;अथाऽन्यं ते चमत्कारं वदामि शृणु बद्रिके ।&lt;br&gt;&#xA;गन्धर्वा हिमवासा ये चित्रबर्हादयः शुभाः ॥५२॥&#xA;मानसरोवरे देशे विहर्तुं समुपाययुः ।&lt;br&gt;&#xA;ते विमानं दृष्टवन्तः सहस्रशो हिमालये ॥५३॥&#xA;स्वर्णास्तरणं पप्रच्छुः पिता कुत्र गतस्तव ।&lt;br&gt;&#xA;प्रत्याह स्वर्णास्तरणो मोक्षपदं ययौ पिता ॥५४॥&#xA;विमानेन सुदिव्येन श्रीकृष्णचालितेन वै ।&lt;br&gt;&#xA;पञ्चशतानि विद्याध्रा ययुर्धामाऽक्षरं हरेः ॥५५॥&#xA;कथाश्रवणमात्रेण सर्वे मोक्षपदं ययुः ।&lt;br&gt;&#xA;सा कथा शर्करापुर्यां सिन्धुदेशे प्रवर्तते ॥५६॥&#xA;लक्ष्मीनारायणसंहितायाः परममोक्षदा ।&lt;br&gt;&#xA;यत्र देवोऽनादिकृष्णो वल्लभाऽऽर्यो विराजते ॥५७॥&#xA;संहितादेवतारूपः सर्वाविर्भावकारणम् ।&lt;br&gt;&#xA;यत्र विद्याधरादीनां गुरुः श्रीलोमशो मुनिः ॥५८॥&#xA;स्वतःप्रकाशो भगवान् व्यासो यद्वाचकोऽस्ति च ।&lt;br&gt;&#xA;देवदानवगन्धर्वाः पूता यच्छ्रवणात् खलु ॥५९॥&#xA;तां कथां प्रसमाकर्ण्य मत्पित्राद्या दिवं गताः ।&lt;br&gt;&#xA;श्रुत्वैवं तु चमत्कारं बद्रिके हिमवासिनः ॥4.76.६०॥&#xA;चित्रबर्हादयश्चापि विमानेन कथास्थलीम् ।&lt;br&gt;&#xA;आययुः स्त्रीपूरुषाश्च त्रिशतानि समुत्सुकाः ॥६१ ॥&#xA;अम्बरादवतेरुस्ते महोद्यानसमीपतः ।&lt;br&gt;&#xA;कथामण्डपमागत्य ज्येष्ठे द्वादशिकादिने ॥६२॥&#xA;शुक्लपक्षे हि गन्धर्वा गान्धर्व्यश्च हरेः कथाम् ।&lt;br&gt;&#xA;संहितां शुश्रुवुः सायं नीराजनोत्तरं ततः ॥६३॥&#xA;लोमशाज्जगृहुर्मन्त्रं नामधुन्यं च जगृहुः ।&lt;br&gt;&#xA;प्रसादं जगृहुः कृष्णपादवारि पपुश्च ते ॥६४॥&#xA;चतुर्दशदिनान्येवं शुश्रुवुस्ते कथां शुभाम् ।&lt;br&gt;&#xA;सतां सेवां प्रचक्रुश्च नृत्यं नित्यं व्यधुर्मुदा ॥६५॥&#xA;गायनं च व्यधुर्नित्यं समारञ्जनकारकम् ।&lt;br&gt;&#xA;कृष्णाग्रे संहिताग्रे च सतामग्रे जगुर्मुदा ॥६६॥&#xA;भक्तियुक्ताश्चक्रुरेव नामसङ्कीर्तनं हरेः ।&lt;br&gt;&#xA;तेन स्नेहेन विगतकत्मषा अभवन् द्रुतम् ॥६७॥&#xA;क्षीणक्लेशाः क्षीणसर्ववासनाः सिद्धयोगिनः ।&lt;br&gt;&#xA;सञ्जातास्ते समस्ता वै मोक्षमन्त्रं च जगृहुः ॥६८॥&#xA;&amp;lsquo;ब्रह्माऽहं श्रीकृष्णनारायणदासो भवामि ओम्&amp;rsquo; ।&lt;br&gt;&#xA;सङ्गृह्य मन्त्रं जेपुस्ते नरानार्योऽतिभावतः ॥६९॥&#xA;तेषां प्रसन्नः श्रीकृष्णोऽषाढकृष्णे दले द्रुतम् ।&lt;br&gt;&#xA;एकादश्यां विमानेनाऽऽययौ नेतुं निजाऽक्षरम् ॥4.76.७०॥&#xA;त्रिशतानां तु सर्वेषामुपर्येव जलाञ्जलिम् ।&lt;br&gt;&#xA;प्रचिक्षेप हरिर्वारिकणैः स्पृष्टाश्च ते तदा ॥७१॥&#xA;दिव्यदेहाः समस्तास्ते गन्धर्वा मुक्तकोटिगाः ।&lt;br&gt;&#xA;गन्धर्वा मुक्तगन्धर्वा अभवन् दिव्यविग्रहाः ॥७२॥&#xA;श्रीकृष्णेन समाहूता आरुरुहुर्विमानकम् ।&lt;br&gt;&#xA;जयनादैर्गर्जयन्तो नत्वा कथास्थलं सभाम् ॥७३॥&#xA;गुरुं साधून् नमस्कृत्य दध्युः श्रीकृष्णमीश्वरम् ।&lt;br&gt;&#xA;अनादिश्रीकृष्णनारायणो निन्ये क्षणात्ततः ॥७४॥&#xA;हिमाद्रिं च ततो निन्ये ब्रह्मधामाऽक्षरं निजम् ।&lt;br&gt;&#xA;एवं श्रीबद्रिके याताः सर्वे ते शाश्वतं पदम् ॥७५॥&#xA;शृणु बद्रीप्रिये दिव्यचमत्कारं तथैव ह ।&lt;br&gt;&#xA;किन्नराः किम्पुरुषा ये हिमाद्रौ सारसे स्थले ॥७६॥&#xA;शुश्रुवुश्च पुरा विद्याधराणां मोक्षणं ततः ।&lt;br&gt;&#xA;विमानैराययुर्लक्ष्मीनारायणकथास्थलीम् ॥७७॥&#xA;सहस्रार्धं किन्नराश्च किम्पुरुषास्तदर्धकाः ।&lt;br&gt;&#xA;चारणा द्वे शते सिद्धाः पञ्चाशत्ते समाययुः ॥७८॥&#xA;महोद्याने विमानानि चाऽवतेरुस्तदाऽम्बरात् ।&lt;br&gt;&#xA;कथास्थानं ययुः सर्वेऽवतीर्य दर्शनाय ह ॥७९॥&#xA;सम्मानिता लोमशाद्यैः शुश्रवुस्ते कथां शुभाम् ।&lt;br&gt;&#xA;प्रसादं जगृहुः पादामृतं पपुर्मुदान्विताः ॥4.76.८०॥&#xA;मोक्षमन्त्रं नामधुन्यं जगृहुर्लोमशान्मुनेः ।&lt;br&gt;&#xA;व्यासपूजां कथापूजां सतां सेवां च नित्यदा ॥८ १ ॥&#xA;चक्रिरे भावयुक्तास्ते वैष्णवाः पावनाः पराः ।&lt;br&gt;&#xA;आषाढकृष्णद्वादश्यां श्रीकृष्णः परमेश्वरः ॥८२॥&#xA;साक्षात्तेषां तु सर्वेषां निशायामभवद्धरिः ।&lt;br&gt;&#xA;सर्वाभरणसंशोभो राधालक्ष्मीसमन्वितः ॥८३॥&#xA;विमानवरमारूढः प्रसन्नवदनः प्रभुः ।&lt;br&gt;&#xA;उवाचाऽऽयान्तु मे धामाऽक्षरं परमपावनम् ॥८४॥&#xA;इत्युक्ता बद्रिके धन्यभाग्यानि त्वभिमत्य ते ।&lt;br&gt;&#xA;सज्जा भूत्वा चारुरुहुर्विमानं कृष्णशोभितम् ॥८५॥&#xA;दिव्यदेहाः समस्तास्ते कृपया श्रीहरेः शुभाः ।&lt;br&gt;&#xA;अभवन् मुत्तरूपा वै चक्रुर्धुन्यं विमानके ॥८६ ॥&#xA;अनादिश्रीकृष्णनारायणः श्रीबद्रिके प्रभुः ।&lt;br&gt;&#xA;निनाय तां हिमशैलं ततो धामाऽक्षरं निजम् ॥८७॥&#xA;किन्नरान् किम्पूरुषाँश्च चारणान् सिद्धयोगिनः ।&lt;br&gt;&#xA;दिव्यमुक्तान् विधायैव निनाय कृपया हरिः ॥८८॥&#xA;अहो श्रीबद्रिके भाग्यं हिमाचलनिवासिनाम् ।&lt;br&gt;&#xA;नारायणविमानाप्तिर्नारायणाप्तिरित्यपि ॥८९॥&#xA;ब्रह्मलोकाप्तिरेवापि कथाश्रवणयोगतः ।&lt;br&gt;&#xA;सतां सेवनतश्चापि प्रसादाशनतस्तथा ॥4.76.९०॥&#xA;अवतारिकृष्णनारायणप्राप्तिर्व्यवर्तत ।&lt;br&gt;&#xA;इत्येवं बद्रिके नित्यं जीवानां मोक्षणं शुभम् ॥९१॥&#xA;कथाश्रवणतश्चापि दर्शनाद्वन्दनात् सताम् ।&lt;br&gt;&#xA;भवत्येव हरेर्योगात् सर्वकारणकारणात् ॥९२॥&#xA;नागा दैत्या दानवाश्चोरगा यक्षाः सरीसृपाः ।&lt;br&gt;&#xA;ये तत्र चाययुर्बद्रि योगामुपाययुश्च ये ॥९३॥&#xA;सर्वे ते क्षीणपापाश्च निर्गुणाः कृष्णयोगिनः ।&lt;br&gt;&#xA;भूत्वा भूत्वा ययुर्धामाऽक्षरं श्रीपरमात्मनः ॥९४॥&#xA;कीटाः शाखामृगा वन्याः पक्षिणः पशवोऽपि च ।&lt;br&gt;&#xA;जन्तवो वल्लिका वृक्षा यादांसि स्वेदजा अपि ॥९५॥&#xA;ये ये तत्र मृताः सत्रे कार्ष्णयोगेन योजिताः ।&lt;br&gt;&#xA;सर्वे प्रापुः परं धामाऽक्षरं ते कृपया हरेः ॥९६॥&#xA;यानि सस्यानि धान्यानि स्तम्बाश्च स्तबका अपि ।&lt;br&gt;&#xA;फलपुष्पदलवृक्षाः कथायोगमुपाययुः ॥९७॥&#xA;परम्परया साक्षाद्वा स्वाङ्गैः फलादिभिश्च वै ।&lt;br&gt;&#xA;ते सर्वे परमं मोक्षं प्राप्ताः कार्ष्णप्रसङ्गतः ॥९८॥&#xA;सर्वं वै सुलभं लोके सत्सङ्गो दुर्लभः सदा ।&lt;br&gt;&#xA;सत्सङ्गः कृपया प्राप्यो येन मोक्षः करे स्थितः ॥९९॥&#xA;बद्रिके पठनादस्य श्रवणान्मननादपि ।&lt;br&gt;&#xA;भुक्तिर्मुक्तिर्भवेदत्र शाश्वती परमा गतिः ॥4.76.१०० ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कथाश्रवणादिभिः स्वर्णास्तरणप्रभृतिविद्याधराणां, चित्रबर्हादिगन्धर्वाणां, किन्नरकिम्पुरुषचारणसिद्धानां च, मोक्षणमित्यादिनिरूपणनामा षट्सप्ततितमोऽध्यायः ॥७६ ॥&lt;/p&gt;</description>
    </item>
    <item>
      <title>०७७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/077/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/077/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि यथा यथा दिनात्ययः ।&lt;br&gt;&#xA;कथाया जायते लोका लक्षशो यान्ति तत्र वै ॥१ ॥&#xA;मासमात्रं कथा चास्ति पक्षमात्रमतः परम् ।&lt;br&gt;&#xA;सप्ताहमात्रमेवेति ज्ञात्वा चायान्ति लक्षशः ॥२ ॥&#xA;नरा नार्यो बालबालायुता वृद्धा युवात्मकाः ।&lt;br&gt;&#xA;सोत्साहा पापनाशार्थं कृष्णदर्शनलालसाः ॥३ ॥&#xA;मोक्षवाञ्च्छायुताश्चाऽन्ये बहवस्तत्र चाययुः ।&lt;br&gt;&#xA;नित्यं यथा तु गोलोको वैकुण्ठो द्यौर्यथा च वा ॥४ ॥&#xA;तथा श्रीशर्कराभूमिर्दिव्या भक्तैर्विभाति हि ।&lt;br&gt;&#xA;पूजयन्ति जना व्यासं कृष्णमूर्तिं च संहिताम् ॥५ ॥&#xA;लोमशादीन् गुरुन् साधून् विप्रान् प्रवैष्णवान् सतीः ।&lt;br&gt;&#xA;साध्वीश्च योगिवर्यांश्च यतिनीः साङ्ख्ययोगिनीः ॥६ ॥&#xA;उपदाः प्रददू रत्नमणिस्वर्णाम्बरादिकम् ।&lt;br&gt;&#xA;शुश्रुवुः सेवयामासुर्ददुर्दानानि मुक्तये ॥७ ॥&#xA;शुद्धाः प्रसादं भुक्त्वाऽऽपः पीत्वा भक्तिसमन्विताः ।&lt;br&gt;&#xA;ययुः प्रसाद्य साधूँश्च हरिं धामाऽक्षरं हरेः ॥८ ॥&#xA;आषाढे शुक्लपक्षे तु दाक्षिणात्या नृपादयः ।&lt;br&gt;&#xA;उष्णालयनिवासाश्च प्राग्ज्योतिर्भूनिवासिनः ॥९ ॥&#xA;ब्रह्मदेशनिवासाश्च श्यामशम्भुनिवासिनः ।&lt;br&gt;&#xA;प्राचीनवासिनश्चापि शिबिराज्यनिवासिनः ॥4.77.१० ॥&#xA;आययू राशियानानां मानवाश्च नृपेश्वराः ।&lt;br&gt;&#xA;केतुमालनिवासाश्च किम्पुरुषनिवासिनः ॥११ ॥&#xA;हारिताश्च परीदेशनिवासाश्चाययुर्मुदा ।&lt;br&gt;&#xA;अब्रिक्तानां मानवाश्च नृपास्तत्र समाययुः ॥१ २॥&#xA;अमराणां जना भूपा विमानैः समुपाययुः ।&lt;br&gt;&#xA;यावद्भूस्तरवासाश्च नरा नार्यः समाययुः ॥१ ३॥&#xA;भूगर्भान्त्रप्रदेशाना नरा नार्यः समाययुः ।&lt;br&gt;&#xA;कथाश्रवणलाभार्थं कृष्णेक्षार्थं विशेषतः ॥१४॥&#xA;कीर्तयन्तः प्रभुं कृष्णं राधापतिं सतीपतिम् ।&lt;br&gt;&#xA;अनादिश्रीकृष्णनारायणं सर्वावतारिणम् ॥१५॥&#xA;तेषां स्वागतसम्मानं मधुपर्कं जलं गृहम् ।&lt;br&gt;&#xA;कोटिरायो रायहरिश्चक्रुः श्रीलोमशादयः ॥१ ६॥&#xA;ययाव्यक्ति यथायोग्यं स्वर्ग्यं निर्मिमिरे सुखम् ।&lt;br&gt;&#xA;यानभोजनपानार्हाऽऽवासान् दिव्यान् ददुस्तदा ॥१७॥&#xA;तोषयामास सर्वांस्तान् श्रीकृष्णोऽसङ्ख्यरूपधृक् ।&lt;br&gt;&#xA;निजभक्तान् सिषेवेऽपि सर्वेष्टपूरकोऽभवत् ॥१॥&#xA;लक्ष्मी राधा रमा श्रीर्भूः माधवी माणिकी प्रिया ।&lt;br&gt;&#xA;मङ्गला मञ्जुला रेवा सुगुणा च सरस्वती ॥१९॥&#xA;गङ्गा भक्तिः सती मुक्तिरेकादशी रतिर्दया ।&lt;br&gt;&#xA;तुलसी कामगौः शान्ता कमला विरजा हिमा ॥4.77.२० ॥&#xA;हंसा मूर्तिर्गोमती कुङ्कुमवाप्यन्नपूर्णिका ।&lt;br&gt;&#xA;जया दुर्गा ललिता सावित्री सन्तोषिणी कला ॥२१ ॥&#xA;बद्री चम्पा मौक्तिका च विद्युत् षष्ठी ऋतम्भरा ।&lt;br&gt;&#xA;श्वेता रक्ता सिद्धयश्च कृष्णाऽथ निधयोऽपि च ॥२२॥&#xA;शक्तयोऽनेकरूपादिधारिण्यो जनसेवनम् ।&lt;br&gt;&#xA;यथायोग्यं प्रचक्रुस्ते कृष्णाज्ञया ह्यनन्तशः ॥२३॥&#xA;चतुर्दशभुवनानां देहिनः क्रमशः क्रमात् ।&lt;br&gt;&#xA;आययुः श्रीकथाकृष्णलाभार्थं शर्करापुरीम् ॥२४॥&#xA;कृतकृत्या बभूवुस्ते पुमांसो योषितोऽखिलाः ।&lt;br&gt;&#xA;दिव्यभावं प्रपन्ना ये प्रपन्नाः पुरुषोत्तमम् ॥२५॥&#xA;शृणु बद्रिप्रिये देवि महोत्सवस्तदाऽभवत् ।&lt;br&gt;&#xA;आषाढशुक्लपक्षे वै पारायणान्तिमे दले ॥२६॥&#xA;आययुः श्रीकृष्णनारायणाद्याः कुङ्कुमस्थलात् ।&lt;br&gt;&#xA;ये त्वासन् तत्र वै रूपान्तरैर्भक्तार्थमास्थिताः ॥२७॥&#xA;श्रीमद्गोपालकृष्णाद्या वृद्धा महर्षयस्तथा ।&lt;br&gt;&#xA;तथाश्रीकम्भरालक्ष्मीसहिता ब्रह्मयोषितः ॥२८॥&#xA;पार्षदाः पावनाद्याश्च देवा महर्षयोऽपरे ।&lt;br&gt;&#xA;राजानश्च प्रजाश्चापि कथायज्ञे समाययुः ॥२९॥&#xA;श्रीबद्रीप्रियोवाच-&lt;br&gt;&#xA;के के समागतास्तत्र श्रोतुमिच्छामि नामतः ।&lt;br&gt;&#xA;देवा महर्षयो ये च गन्धर्वाऽप्सरसस्तथा ॥4.77.३ ०॥&#xA;पार्षदा ये च राजानस्तान् सर्वान् श्रावय प्रभो ।&lt;br&gt;&#xA;पारायणे प्रसक्तानामागतानां टलेऽन्तिमे ॥३ १ ॥&#xA;नाम्नां श्रवणमात्रेण वैष्णवानां सतां तदा ।&lt;br&gt;&#xA;पापनाशो भवेदेव पुण्यं भाग्यं प्रवर्धते ॥३२॥&#xA;धन्यास्ते श्रीकृष्णनारायणयोगमुपागताः ।&lt;br&gt;&#xA;येषां स्मरणमात्रेण मायाबन्धः प्रणश्यति ॥३३॥&#xA;श्रीनरनारायण उवाच-&lt;br&gt;&#xA;शृणुबद्रीप्रिये देवि दले पारायणान्तिमे ।&lt;br&gt;&#xA;आषाढे शुक्लपक्षे वै ये ये तत्र समागताः ॥३४॥&#xA;एकादश्यां समाप्तौ चोपस्थिता येऽभवँस्तदा ।&lt;br&gt;&#xA;तान् सर्वान् सम्प्रवच्म्यत्र महाभागवतान् शृणु ॥३५॥&#xA;आययुरानन्ददेवा भुवर्देवाः समाययुः ।&lt;br&gt;&#xA;भावदेवा राम्भदेवास्तथा तापसदेवताः ॥३६॥&#xA;आर्तवदेवा आध्वरदेवाः पावकदेवताः ।.&lt;br&gt;&#xA;सावित्रा हव्यवाहाश्च भूमदेवास्तथाऽऽययुः ॥३७॥&#xA;औशिकाः कौशिका देवास्तथा गान्धारदेवताः ।&lt;br&gt;&#xA;आर्षभाः षड्जना मार्जालीयदेवास्तथाऽऽययुः ॥३८॥&#xA;वैराजका माध्यमाश्च निषादाः प्राणदेवताः ।&lt;br&gt;&#xA;आकूतिकाश्चिन्तकाश्चाऽऽययुश्च मेघवाहनाः ॥३९॥&#xA;विज्ञातिका मानसाश्च भावा राथन्तराः सुराः ।&lt;br&gt;&#xA;सद्योजाता वामदेवा वीराः पीताः कुमारकाः ॥4.77.४०॥&#xA;सत्याद्या व्यासदेवाश्च सुताराद्याश्च शम्भवः ।&lt;br&gt;&#xA;स्वायम्भुवाद्या मनवः पूर्णाहुतौ समाययुः ॥४१ ॥&#xA;वैमानिकाः समस्ताश्च सहस्राक्षाः समाययुः ।&lt;br&gt;&#xA;नारायणास्तथाऽऽदित्याः प्राजापत्याः समाययुः ॥४२॥&#xA;आमृता ब्राह्मदेवाश्च कल्पावसानिकास्तथा ।&lt;br&gt;&#xA;पितरो मुनयश्चापि कथायां समुपाययुः ॥४३॥&#xA;धर्मो रुचिश्च दक्षश्च मरीचिर्भृगुराययुः ।&lt;br&gt;&#xA;अत्र्यङ्गिरःपुलस्त्याश्च वसिष्ठः पुलहः क्रतुः ॥४४॥&#xA;नारदश्च ऋभुः सनत्कुमाराद्याः समाययुः ।&lt;br&gt;&#xA;गन्धर्वाः सिद्धपूर्णौ च बह्वी पूर्णाश इत्यपि ॥४५॥&#xA;शतगुणो ब्रह्मचारी विश्वावसुः सुपर्णकः ।&lt;br&gt;&#xA;भानुः सुचन्द्रो वरुणो भीमसेनोग्रसेनकौ ॥४६॥&#xA;सुपर्णो धृतराष्ट्रश्च सूर्यवर्चाश्च तुम्बुरुः ।&lt;br&gt;&#xA;गोमान् सुबाहुः प्रयुतः पत्रवानर्कपर्णकः ॥४७॥&#xA;भीमश्चित्ररथः शालिशिराः पर्जन्य इत्यपि ।&lt;br&gt;&#xA;हाहा हूहूः कलिर्हंसो ज्योतिष्टोमश्च मध्यमः ॥४८॥&#xA;आचारो दारुणश्चापि वरेण्यो वरुणस्तथा ।&lt;br&gt;&#xA;सुरुचिः सुमनाश्चापि वसुरुच्यादयोऽपि च ॥४९॥&#xA;आययुस्ते तु गन्धर्वाः कृष्णदर्शनलालसाः ।&lt;br&gt;&#xA;अप्सरसश्चाययुश्च बद्रिके उर्वशी तथा ॥4.77.५०॥&#xA;अरुणा विमनुष्या चाऽनपाया च वराम्बरा ।&lt;br&gt;&#xA;असिपर्णा मिश्रकेशी शुचिकाऽलम्बुषा तथा ॥५१ ॥&#xA;विद्युत्पर्णा लक्ष्मणा च तिलोत्तमाऽर्द्रिका तया ।&lt;br&gt;&#xA;रम्भा क्षेमाऽसिता मारीचिका मनोभवा तथा ॥५२॥&#xA;सुबाह्वी सुप्रिया पुण्डरिका च सुदती तथा ।&lt;br&gt;&#xA;सुरसा सुभुजा चाऽजगन्धा हंसा सरस्वती ॥५३॥&#xA;अजया कमला सूता सुमुखी हंसपादिका ।&lt;br&gt;&#xA;अरूपा सुभगा भासी मनुवन्ती सुकेशिनी ॥५४॥&#xA;मेनका सहजन्या च पर्णिनी पूर्वचित्तिका ।&lt;br&gt;&#xA;कृतस्थली घृताची च प्रम्लोचास्तत्र चाययुः ॥५५॥&#xA;अनुम्लोचा तथा तन्वी पूञ्जिकस्थलिनी उषा ।&lt;br&gt;&#xA;पुत्र्यस्तासां प्रपौत्र्यश्च सहस्रशः समाययुः ॥५६॥&#xA;अनादिश्रीकृष्णनारायणदर्शनलालसाः ।&lt;br&gt;&#xA;सर्वा दास्यस्तथा तासां पारायणे समाययुः ॥५७॥&#xA;बद्रिके पार्षदाश्चापि बालकृष्णस्य चाययुः ।&lt;br&gt;&#xA;पावनो वृषभो गोपो वत्सलश्च कुमारकः ॥५८॥&#xA;सिद्धोऽरुणो हारितश्च विश्वो विप्रश्च कुण्डल ।&lt;br&gt;&#xA;सहस्राक्षः सुयोगश्च महीमानो वसन्तकः ॥९९॥&#xA;सहस्रशिरा मध्वश्चोरुक्रमो विक्रमस्तथा ।&lt;br&gt;&#xA;विश्वाक्षश्चोरुगायश्च विश्वात्मा जातवेदकः ॥4.77.६०॥&#xA;आनन्दश्चिक्लीतदेवो देवत्रा विजयो जयः ।&lt;br&gt;&#xA;नन्दः सुनन्दश्च वसुवनो जयन्त आययुः ॥६१ ॥&#xA;श्रुतदेवः प्रचण्डश्च चण्डः सात्त्वत आययुः ।&lt;br&gt;&#xA;विश्वक्सेनः पुष्पदन्तः सुपर्णः प्रबलो बलः ॥६२॥&#xA;कुमुदः कुमुदाक्षश्च चिदात्मा गरुडस्तथा ।&lt;br&gt;&#xA;कैवल्यबोधो हंसश्च स्वप्रकाशश्च चिन्मयः ॥६३॥&#xA;प्रपूरुषश्च कल्याणः पद्मधरः सूमूर्तकः ।&lt;br&gt;&#xA;प्रभोगः श्रीप्रसादश्च श्रीप्रकाशोऽक्षरो नयः ॥६४॥&#xA;सन्तोषो ब्रह्मदृक् प्रध्यानश्चिदानन्द ऊर्जकः ।&lt;br&gt;&#xA;परमज्ञः सुनयश्च विनयश्च प्रभञ्जनः ॥६५॥&#xA;अचिन्त्योऽनन्तः प्रशमोऽमोघश्च दहरस्तथा ।&lt;br&gt;&#xA;विश्वरूपश्च वैकुण्ठः प्रज्ञानौङ्कारकौ तथा ॥६६॥&#xA;प्रतत्त्वो निजबोधश्च पुण्डरीकस्तथोत्तमः ।&lt;br&gt;&#xA;उद्धवः शाश्वतश्चापि पूर्णभद्रः प्रभूतकः ॥६७॥&#xA;ऋषभश्च सुभद्रश्च निरालम्बो विदेहकः ।&lt;br&gt;&#xA;सालम्बनस्तथाऽऽनन्दः द्युकण्ठश्च प्रसत्तकः ॥६८॥&#xA;हंसः प्रहंसो भद्राक्षो मञ्जुलश्च प्रधन्यकः ।&lt;br&gt;&#xA;प्रबोधश्च सुज्योतिश्च सत्येशश्च सवित्रकः ॥६९॥&#xA;अव्ययो मङ्गलश्चापि तापसः सुव्रतस्तथा ।&lt;br&gt;&#xA;सुशीलश्च प्रतुर्यश्च प्रविष्णुर्वरदस्तथा ॥4.77.७०॥&#xA;प्रजिष्णुर्वल्लभश्चापि प्रसादः प्रधनस्तथा ।&lt;br&gt;&#xA;अवदातोऽमृतश्चापि प्रभवोऽध्वर इत्यपि ॥७१॥&#xA;उत्सवश्च हिरण्यश्चाऽनघो विश्रुत आययुः ।&lt;br&gt;&#xA;निर्देशो भूषणश्चापि निवृत्तश्च प्रवर्धनः ॥७२॥&#xA;संवृतश्च बृहद्रूपः प्रभावोऽशोक आययुः ।&lt;br&gt;&#xA;अकामश्चापि निष्कामः श्रीगर्भश्च सुदर्शनः ॥७३॥&#xA;निर्वाणश्च विरामश्च धर्मयूपो विशालकः ।&lt;br&gt;&#xA;पुरातनः प्रमोदश्चाऽऽमोदः सुपुण्य आययुः ॥७४॥&#xA;आदित्यश्च विशुद्धश्चोद्भवो नेत्रज्ञ आययुः ।&lt;br&gt;&#xA;श्रीवासः कृष्णपादश्च पार्षदास्ते समाययुः ॥७५॥&#xA;स्वस्तिकाः शेषसञ्ज्ञाद्या नागा ये वैष्णवोत्तमाः ।&lt;br&gt;&#xA;अनन्ताद्या आययुश्च पारायणान्तिमोत्सवे ॥७६॥&#xA;राजानश्चापि भूमिस्था बद्रिके ते समाययुः ।&lt;br&gt;&#xA;शावदीनो लक्ष्मणश्च जुम्मसेम्लश्च भूपतिः ॥७७॥&#xA;दक्षजवङ्गरश्चापि शिबिदेवः समाययुः ।&lt;br&gt;&#xA;थर्कूटस्थो वीरजारः शक्त्यक्षिकः समाययुः ॥७८॥&#xA;कालिमाशो बालकाशः कथकश्च समाययुः ।&lt;br&gt;&#xA;पृथुराजस्तथोरलकेतुरुष्ट्रालराजकः ॥७९॥&#xA;तीराणश्चापि हङ्कारो जयकाष्ठल आययुः ।&lt;br&gt;&#xA;अल्वीनरो जीनवर्द्धिरल्पकेतुः समाययुः ॥4.77.८०॥&#xA;जयकृष्णवनृपतिः परीशाननृपस्तथा ।&lt;br&gt;&#xA;इन्दुरायश्च मुद्राण्डो गण्डराजः समाययुः ॥८ १॥&#xA;वृहच्छरश्च लीनोर्णो बललीनः समाययुः ।&lt;br&gt;&#xA;रायगानलभूपश्च वरसिंहो नृपस्तथा ॥८२॥&#xA;फेनतन्तुनृपः स्तोकहोमः कोलक आययुः ।&lt;br&gt;&#xA;काष्ठयानो दिनमानार्कश्च वै रायकिन्नटः ॥८३॥&#xA;रायरोकीश्वरो रायरणजीवः समाययुः ।&lt;br&gt;&#xA;रायवाकक्षकश्चापि रायमारीश इत्यपि ॥८४॥&#xA;रायबलेश्वरो रायलम्बारभूप आययुः ।&lt;br&gt;&#xA;रायनवार्कभूपश्च रायहुण्डेशभूपतिः ॥८५॥&#xA;रायकूपेशभूपश्च कालीमण्डलिकेश्वरः ।&lt;br&gt;&#xA;वनजेलेशभूपश्च पारावारपिबो नृपः ॥८६॥&#xA;कोटीश्वरः श्रीसतीशः त्रेताकर्कशभूपतिः ।&lt;br&gt;&#xA;आण्डजरो बाल्यरजो रायसोमनभूपतिः ॥८७॥&#xA;उरुगवाक्षकः पराङ्व्रत ईशानपानकः ।&lt;br&gt;&#xA;राजारायपतिश्चापि पारायणे समाययुः ॥८८॥&#xA;स्वायम्भुवो मनुः प्रियव्रतोत्तानपदावुभौ ।&lt;br&gt;&#xA;यज्ञस्तत्राऽऽययौ धर्मश्चाययौ स्त्रीगणान्वितः ॥८९॥&#xA;देवौ धाताविधातारौ चाययतुस्तदध्वरे ।&lt;br&gt;&#xA;आग्निध्राद्या भूपतयो नाभिः किम्पुरुषस्तथा ॥4.77.९०॥&#xA;केतुमालादयश्चापि हिरण्यो रम्यको नृपः ।&lt;br&gt;&#xA;कुरुश्चेति नृपास्तत्र पारायणे समाययुः ॥९१॥&#xA;उमारायः क्षीरपुरुर्नागविक्रम आययुः ।&lt;br&gt;&#xA;जयादित्यो विक्रमार्कः कृष्णदुर्गश्च पाञ्चलः ॥१२॥&#xA;प्रभालाक्षो लक्षसेनोऽमरशालः श्रीलम्भनः ।&lt;br&gt;&#xA;प्रपत्पालः प्राणिपातो नन्दिभिल्लः समाययुः ॥९३॥&#xA;रायपारश्चेन्द्रगृत्सो गवयेन्द्रो जनाऽस्त्रकः ।&lt;br&gt;&#xA;कर्णपुत्सोऽवध्यतेजा यागदेवः पटासनः ॥९४॥&#xA;दाराभाग्यो राजमानो माधवो ब्रह्मपानकः ।&lt;br&gt;&#xA;शीलहारो माणिकाभश्चित्तगाङ्गेय आययुः ॥९५॥&#xA;चन्द्रनागो मेदकोशः पुरुकुत्स उपाययुः ।&lt;br&gt;&#xA;बालसङ्घः पार्वतेशो नागविजय आययुः ॥९६॥&#xA;राजभारुर्महेन्द्राभो मदाशनः समाययुः ।&lt;br&gt;&#xA;शररङ्गो मधुराजो विरामासः समाययुः ॥९७॥&#xA;त्रिकूटोर्की महासारश्चत्रलास्यः समाययुः ।&lt;br&gt;&#xA;कालिकाञ्चन आपाण्ड आक्कलार्यो विवर्धनः ॥९८॥&#xA;मण्डलारो जवलीन इन्द्रद्युम्न उपाययुः ।&lt;br&gt;&#xA;माठरसिंहः कुटिधृक् चिचिन्तन उदङ्प्रभः ॥९९॥&#xA;श्रीनागरिर्धरणिधृङ् मूरध्वजो रजिध्वतजः ।&lt;br&gt;&#xA;कुङ्कुमास्यस्तथा खण्डराजानः समुपाययुः ॥4.77.१०० ॥&#xA;द्वीपेशाश्चाऽब्धितीरेशा रणेशा अद्रिशासिनः ।&lt;br&gt;&#xA;उपभूपाः प्रजायुक्ताः पारायणे समाययुः ॥१०१ ॥&#xA;राजस्वर्गं ब्रह्मसभास्वर्गं वा किमु धार्मिकम् ।&lt;br&gt;&#xA;सदो वा सत्यलोको वा शोभते शर्करापुरम् ॥१०२॥&#xA;बद्रिके नागराजानो भक्ता दैत्यनृपेश्वराः ।&lt;br&gt;&#xA;आययुः श्रीसंहितायाः पारायणे समुत्सुकाः ॥१० ३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने पारायणसमाप्तिप्रसङ्गोत्सवे समागतत्रिभुवनीयराजप्रजानामुद्देशनिरूपणनामा सप्तसप्ततिन्तमोऽध्यायः ॥७७ ॥&lt;/p&gt;</description>
    </item>
    <item>
      <title>०७८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/078/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/078/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि समाजोऽनन्तसङ्ख्यकः ।&lt;br&gt;&#xA;लक्ष्मीनारायणसंहितायाः कथासमापने ॥१ ॥&#xA;अभवच्छर्करापुर्या सिन्धुतटे समन्ततः ।&lt;br&gt;&#xA;महोद्याने विशाले वै दशयोजनविस्तरे ॥२ ॥&#xA;भूतले द्रुमसङ्कीर्णे गन्धिपुष्पादिशोभिते ।&lt;br&gt;&#xA;स्वागतं भोजनं सर्वसमाजस्य व्यधात् प्रभुः ॥३ ॥&#xA;निवासान् पार्षदा दासा दास्यः सेवां प्रचक्रिरे ।&lt;br&gt;&#xA;आषाढस्य सिते पक्षे त्वेकादश्यां प्रगे हरिः ॥४ ॥&#xA;अनादिश्रीकृष्णनारायणः श्रीवल्लभः प्रभुः ।&lt;br&gt;&#xA;ब्रह्मप्रियाभिः स्नपितः शृङ्गारितः प्रियाजनैः ॥५ ॥&#xA;विभूषितो वेषितश्च पूजितः साधुमण्डलैः ।&lt;br&gt;&#xA;वन्दितो बन्दिसूताद्यैर्नतोऽर्चितश्च राजभिः ॥६ ॥&#xA;वर्धितो वैष्णवीभिश्च स्तुतो भागवतैर्जनैः ।&lt;br&gt;&#xA;निरीक्षितः स्त्रीसमाजैः प्रसादितोऽङ्गसेवकैः ॥७ ॥&#xA;राजाधिराजचिह्नाद्यैर्बृंहितो दिव्यपार्षदैः ।&lt;br&gt;&#xA;कृतपूजादिसत्कर्मा वाद्यध्वनिं प्रकर्षयन् ॥८ ॥&#xA;आययौ राजचिह्नाढ्यः कथामण्डपमच्युतः ।&lt;br&gt;&#xA;गजासने स्वर्णमणिहाराढ्ये संव्यराजत ॥९ ॥&#xA;आययौ भगवान् व्यासः स्वतःप्रकाशकायनः ।&lt;br&gt;&#xA;सभाजनैः कृतोत्थानैः सत्कृतश्चासनं स्वकम् ॥4.78.१ ०॥&#xA;अलञ्चकार पुष्पादिपूजितः श्रावितो जयम् ।&lt;br&gt;&#xA;लोमशाद्याः ऋषिगणा लालायनादिसाधवः ॥१ १॥&#xA;रमाद्याः शक्तयो मणिमाणिक्याद्या हरिप्रियाः ।&lt;br&gt;&#xA;देव्यश्च देवता ईश्वराण्य ईश्वरकोटयः ॥१ २॥&#xA;विप्रा वेदविदः सर्वे वैष्णवाः पावनाः शुभाः ।&lt;br&gt;&#xA;सिद्धाश्च भूपशार्दूलाः प्रजा नार्यो नरास्तथा ॥१ ३॥&#xA;आययुः संहितास्थाने मण्डपे च यथायथम् ।&lt;br&gt;&#xA;निषेदुश्च कथारम्भो व्यजायत समङ्गलः ॥१४॥&#xA;मुहूर्तान्ते संहितायाः समाप्तौ श्रीहरेस्तथा ।&lt;br&gt;&#xA;न्यासस्य पूजनं चक्रुः कृष्णनारायणादयः ॥१५॥&#xA;कोटिरायो रायहरिस्तथाऽग्निध्रादयो नृपाः ।&lt;br&gt;&#xA;सर्वे नृपाः सर्वदेवाः सर्वर्षयश्च साधवः ॥१ ६॥&#xA;आनर्चुः श्रीसंहितां च व्यासं स्वतःप्रकाशकम् ।&lt;br&gt;&#xA;प्रजाजनाः श्रेष्ठिनश्च पत्रपुष्पफलैर्जलैः ॥१७॥&#xA;स्वर्णरूप्यकमुद्राभिर्हीरकाद्यैः सुमौक्तिकैः ।&lt;br&gt;&#xA;मणिभिः स्वर्णभूषाभिः पुपूजुश्चन्दनाऽक्षतैः ॥१८॥&#xA;राजार्हाम्बरवर्यैश्च राजार्हभूषणादिभिः ।&lt;br&gt;&#xA;मुकुटाद्यैरमूल्यैश्च पुपूजुर्व्यासमच्युतम् ॥१ ९॥&#xA;स्वायम्भुवः क्षितेः राज्यं प्रियव्रतोऽपि वै तथा ।&lt;br&gt;&#xA;उत्तानपादः पृथिवीखण्डराज्यं हरे! तव ॥4.78.२० ॥&#xA;इत्यार्पयत् तथाऽऽग्निध्रो हिरण्याद्याः समार्पयन् ।&lt;br&gt;&#xA;विमानानि किम्पुरुषाद्या आर्पयन् गजाऽश्वकान् ॥२१ ॥&#xA;स्वर्णकोशान्महापद्मान् कच्छपानार्पयन्मुदा ।&lt;br&gt;&#xA;असङ्ख्यहीरकमौक्तिकादीन् स्वर्णानि चार्पयन् ॥२२॥&#xA;बहून् दासान् दासिकाश्च राजानोऽपि समार्पयन् ।&lt;br&gt;&#xA;पार्थिवाः सार्वभौमास्ते स्वस्वखण्डान् समार्पयन् ॥२३॥&#xA;इन्द्राद्याः कामधेनूश्च दिव्यवेषान् समार्पयन् ।&lt;br&gt;&#xA;सुधाऽमृतान्यसङ्ख्यानि दिव्यभूतीः समार्पयन् ॥२४॥&#xA;मानवाश्च यथायोग्यं धनं तत्र समार्पयन् ।&lt;br&gt;&#xA;यद्यद् विशिष्टं स्वायत्तं तत्तत् तत्र समार्पयन् ॥२५॥&#xA;अमूल्योपकरणानि देहोपकरणान्यपि ।&lt;br&gt;&#xA;पर्यङ्का यत्र तैलोक्यं दृश्यते प्रतिबिम्बितम् ॥२६॥&#xA;तानार्पयद् वाचकाय तथा श्रीहरये मुदा ।&lt;br&gt;&#xA;चिन्तामणीन् कल्पलताः कल्पपात्राणि चार्पयन् ॥२७॥&#xA;कल्पशस्त्राणि दिव्यानि कल्पवेषान् समार्पयन् ।&lt;br&gt;&#xA;देहभूषाः समस्ताश्चार्पयन् यानानि वै तदा ॥२८॥&#xA;पृथ्व्यां स्वर्गे च पाताले यद्यच्छ्रेष्ठं तदाऽभवत् ।&lt;br&gt;&#xA;तत्तदानीय देवाद्यैः स्थानिभिश्चार्पितं तदा ॥२९॥&#xA;विष्णुना चार्पितो हारः कौस्तुभानैक्यशोभनः ।&lt;br&gt;&#xA;येन सभा कृता दिव्या तेजोभिः सूर्यवर्चसा ॥4.78.३ ०॥&#xA;ब्रह्मणा चाऽर्पितं छत्रं यत्र नक्षत्रमण्डलम् ।&lt;br&gt;&#xA;दिव्यं प्रकाशते नद्धं दिव्यस्वर्गमिवाऽपरम् ॥३१ ॥&#xA;शङ्करेणाऽर्पितश्चन्द्रो लोकतिमिरहारकः ।&lt;br&gt;&#xA;देवीभिश्चापि सर्वाभिः शक्तयश्चार्पिता निजाः ॥३२॥&#xA;साधुभिः पुष्पमालाद्यैः पूजितो व्याससत्तमः ।&lt;br&gt;&#xA;मुक्तैरीश्वरकोट्याद्यैः पूजितो निजसम्पदा ॥३३॥&#xA;जैत्रान् रथान् दिव्यवाहान् प्रददुर्दिक्प्रपालकाः ।&lt;br&gt;&#xA;आशीर्वादान् ददुर्दिव्या मातरो लोकमातरः ॥३४॥&#xA;गजस्थां संहितां दाने ददुर्यज्वान उत्सुकाः ।&lt;br&gt;&#xA;आरार्त्रिकं प्रचक्रुश्च वह्नयो राजभिः सह ॥३५॥&#xA;नीराजनोत्तरं बद्रि तत्र भूमौ महत्तमाः ।&lt;br&gt;&#xA;वस्तूनामुपदाख्यानां पर्वता अभवँस्तदा ॥३६॥&#xA;यद्यद् द्रव्यं ह्यभूद् येषां तत्तत्तत्राऽर्पितं ह्यभूत् ।&lt;br&gt;&#xA;पृथिव्यां नामवद् रत्नं दिवि पातालकेऽपि च ॥३७॥&#xA;सृष्टौ श्रेष्ठं च पूजार्हं दानार्हं यत् प्रकीर्त्यते ।&lt;br&gt;&#xA;तत् सर्वं चार्पितं तत्र सर्वसृष्टिनिवासिभिः ॥३८॥&#xA;अमुकं तत्र नास्तीति नाऽभूत् सर्वस्य सम्मतम् ।&lt;br&gt;&#xA;आरार्त्रिकोत्तरं पूजा सतां प्राजायतोत्तमा ॥३९॥&#xA;विप्रर्षिसुरपूज्यानां लोमशस्य गुरोस्तथा ।&lt;br&gt;&#xA;अनादिश्रीकृष्णनारायणपूजोत्तराऽभवत् ॥4.78.४० ॥&#xA;आकाशादभवँस्तत्र पुष्पादीनां सुवृष्टयः ।&lt;br&gt;&#xA;चन्दनानां सुधानां च वृष्टयः प्राभवन् दिवः ॥४१ ॥&#xA;अप्सरसां नर्तनानि गीतयो ब्रह्मयोषिताम् ।&lt;br&gt;&#xA;नामधुन्यानि भक्तानामभवंश्च समन्ततः ॥४२॥&#xA;काव्यानि च तथा व्याख्यानान्यजायन्त वै तदा ।&lt;br&gt;&#xA;विदुषां देवगुरूणां कवीनां काव्यकान्यपि ॥४३॥&#xA;दानानि सर्वरत्नानामभवँस्तत्र बद्रिके ।&lt;br&gt;&#xA;असङ्ख्यवस्तुरूपाणि दीनाऽनाथादिदेहिषु ॥४४॥&#xA;अन्नदानानि बहूनि स्वर्णदानानि वै तथा ।&lt;br&gt;&#xA;गवाश्वगजदानानि तदानीमभवन् खलु ॥४५॥&#xA;कन्यादानानि च श्रेष्ठकुमारदानकान्यपि ।&lt;br&gt;&#xA;क्षेत्रवाटीगृहसम्पद्दानानि चाभवँस्तदा ॥४६॥&#xA;यज्ञार्थं द्रव्यदानानि राज्ञां तदाऽभवन् क्षणे ।&lt;br&gt;&#xA;एवं कथासमाप्तिश्चाऽभवद् बद्रीप्रभे तदा ॥४७॥&#xA;लक्ष्मीनारायणो देवः श्रीमत्कृष्णनरायणः ।&lt;br&gt;&#xA;राधाकृष्णस्तथा बद्रि नरनारायणोऽप्यहम् ॥४८॥&#xA;वासुदेवन्रायणश्च शेषनारायणस्तथा ।&lt;br&gt;&#xA;आशीर्वादान् ददुस्तत्र लोकेभ्यो मोक्षदानपि ॥४९॥&#xA;लक्ष्मीनारायणसंहिताकथाश्रवणार्थिनः ।&lt;br&gt;&#xA;प्राप्स्यन्ति परमं मोक्षं कृपया नोऽक्षरे पदे ॥4.78.५०॥&#xA;संहितेयं वेदपत्नी महाभागवती सती ।&lt;br&gt;&#xA;वैष्णवीश्रीः सात्त्विकी च कार्ष्णनारायणी कथा ॥५१ ॥&#xA;सर्वतीर्थाश्रया सर्वधर्माश्रया प्रवर्तते ।&lt;br&gt;&#xA;सर्वदानाश्रया सर्वज्ञानाश्रया प्रमुक्तिदा ॥५२॥&#xA;सर्वपुण्याश्रया सर्वसृष्टिसाध्वाश्रया वरा ।&lt;br&gt;&#xA;सर्वसाध्व्याश्रया सत्याश्रया कृष्णाङ्गसङ्गिनी ॥५३॥&#xA;सर्वनारायणयुक्ता सर्वावतारधारिणी ।&lt;br&gt;&#xA;सर्वदेवमयी सर्वपूजाध्यानमयी कथा ॥५४॥&#xA;सर्वस्तोत्रमयी सर्ववेदबीजकथामयी ।&lt;br&gt;&#xA;सर्वशक्तिमयी सर्वपुमर्थादिपरायणा ॥५५॥&#xA;सर्वसौभाग्यदा सर्वेषणापूरणिका कथा ।&lt;br&gt;&#xA;सर्वेष्टसाधिका सर्वरक्षाकरी हितावहा ॥५६॥&#xA;सर्वैश्वर्यादिसञ्जुष्टा सर्वसिद्धिनिषेविता ।&lt;br&gt;&#xA;सर्वविघ्नादिहर्त्रीयं कथा विजयते भुवि ॥५७॥&#xA;ये श्रोष्यन्ति तदध्यायं ते यास्यन्ति परां गतिम् ।&lt;br&gt;&#xA;वाचकं ये जलान्नाद्यैस्तोषयिष्यन्ति चाम्बरैः ॥५८॥&#xA;धनाद्यैश्चोपकरणैस्ते यास्यन्त्यक्षरं हि नः ।&lt;br&gt;&#xA;इमामाद्यां सृष्टिमूलामाश्रित्य च कथास्ततः ॥५९॥&#xA;प्रवर्तिष्यन्त आख्यानोपाख्यानग्रन्थकोटयः ।&lt;br&gt;&#xA;वेदश्चैकः परब्रह्मभाषितः संहिता तथा ॥4.78.६० ॥&#xA;परनारायणोक्ता च द्वितीया वेदिनी हि सा ।&lt;br&gt;&#xA;व्यासा नवनवा भूत्वाऽऽश्रित्य वेदं च संहिताम् ॥६१ ॥&#xA;लिखिष्यन्ति ग्रन्थकथा रचयिष्यन्ति वार्त्तिकाः ।&lt;br&gt;&#xA;तत एषा मोक्षदा वै धृता स्मृता श्रुताऽविता ॥६२॥&#xA;इत्युक्त्वा श्रीसंहिताया जयमुच्चार्य सङ्गताः ।&lt;br&gt;&#xA;कथासमाप्तिं कृत्वैव सभाविसर्जनं तथा ॥६३॥&#xA;कुर्वन् श्रीकृष्णभगवान् बद्रिके पूजनाऽऽगतम् ।&lt;br&gt;&#xA;यद्यत् सर्वं च तत् तत्रोत्थाय स्वयं परेश्वरः ॥६४॥&#xA;दातृभ्य एव सर्वं वै प्रात्यार्पयत् प्रसादजम् ।&lt;br&gt;&#xA;राज्यं भूमिर्गृहक्षेत्रोद्यानवाहनयानकम् ॥६५॥&#xA;स्वर्णं रौप्यं विभूषाश्च गवाश्ववाजिमण्डलम् ।&lt;br&gt;&#xA;तत्तद्दातृभ्य एवापि दीनेभ्यश्चापि माधवः ॥६६॥&#xA;प्रसादं रूपं चाऽऽज्ञयैव प्रात्यर्पयत् प्रदातृषु ।&lt;br&gt;&#xA;द्विजेषु दीनवर्गेषु दानं च विधिनाऽकरोत् ॥६७॥&#xA;सर्वे प्रसन्नचित्तास्ते कृष्णाज्ञया प्रजगृहुः ।&lt;br&gt;&#xA;कृष्णार्थं कृष्णपूजार्थं धर्मार्थं जगृहुश्च ते ॥६८॥&#xA;विप्रेभ्यश्चापि साधुभ्यः साध्वीभ्यः प्रददौ हरिः ।&lt;br&gt;&#xA;यथापेक्षं समस्तं च ततोऽवशिष्टमेव यत् ॥६९॥&#xA;तत्तत्र मन्दिरे नैजे कोटिरायादिनिर्मित्ते ।&lt;br&gt;&#xA;सौवर्णे माणिकीलक्ष्मीराधाप्रज्ञादिसेविते ॥4.78.७०॥&#xA;आर्पयज्जीविकासिद्ध्यै क्षेत्रवाटीधनादिकम् ।&lt;br&gt;&#xA;जयकारं ततः सर्वे समुच्चार्य विसर्जनम् ॥७१ ॥&#xA;सभायाः सम्प्रचक्रस्ते तदा नार्यो नरा जनाः ।&lt;br&gt;&#xA;सभाधुलिं पत्रपुष्पाऽक्षतान् जगृहुरुत्सुकाः ॥७२॥&#xA;पतित्वोपत्य चोत्पत्य प्रसादमृत्तिकां शुभाम् ।&lt;br&gt;&#xA;जगृहुश्च जयनादानूचिरे मुक्तकण्ठतः ॥७३॥&#xA;परिहारं विधायैव यज्ञभूमिं हरिर्ययौ ।&lt;br&gt;&#xA;व्यासश्च लोमशाद्याश्च ययुयज्ञालयं द्विजाः ॥७४॥&#xA;राजानोऽपि ययुर्यज्ञस्थलीं योजनवर्तुलाम् ।&lt;br&gt;&#xA;यत्र प्रवर्तते विप्रद्वारा यज्ञक्रियादिकम् ॥७५॥&#xA;अनादिश्रीकृष्णनारायणः पद्मावतीयुतः ।&lt;br&gt;&#xA;प्रज्ञया सहितश्चापि पतिः श्रीवल्लभः प्रभुः ॥७६॥&#xA;यज्ञासने स्वर्णमये ह्युपाविवेश कर्मणे ।&lt;br&gt;&#xA;सङ्कल्पं लोमशो ब्रह्मा कारयामास वै ततः ॥७७॥&#xA;प्रायश्चित्तं प्रधानाख्यसङ्कल्पं च ततः परम् ।&lt;br&gt;&#xA;दिशां रक्षां कलशाराधनं गणेशपूजनम् ॥७८॥&#xA;स्वस्तिप्रवाचनं पुण्याहादिप्रवाचनं ततः ।&lt;br&gt;&#xA;अभिषेचनमेवाथ मातृकापूजनं तथा ॥७९॥&#xA;नान्दीश्राद्धं तथाऽऽचार्यद्विजादिवरणं ततः ।&lt;br&gt;&#xA;अर्घदानं वन्दनं च मधुपर्कं चकार च ॥4.78.८० ॥&#xA;वर्धिनीकलशस्थापनां च मण्डपप्रोक्षणम् ।&lt;br&gt;&#xA;वास्तुस्थापनमेवापि वास्तुमण्डपपूजनम् ॥८ १॥&#xA;सर्वतोभद्रदेवानां स्थापनं पूजनादिकम् ।&lt;br&gt;&#xA;यत्रदेवस्थापनं च पूजाऽग्न्युत्तारणं ततः ॥८२॥&#xA;पीठपूजां कुण्डपूजामग्निस्थापनमाचरत् ।&lt;br&gt;&#xA;गृहस्थापनमेवाथ योगिनीस्थापनाऽर्हणे ॥८३॥&#xA;क्षेत्रपालस्थापनार्हे कुण्डमेखलिकार्चनम् ।&lt;br&gt;&#xA;अग्नेः प्रपूजनं ग्रहार्हणाऽन्वाधानचिन्तनम् ॥८४॥&#xA;आघारावाज्यभागादिहोमं चकार विश्वसृट् ।&lt;br&gt;&#xA;वास्तुमण्डपदेवादिहोमं चकार माधवः ॥८५॥&#xA;योगिनीहोममेवापि प्रधानहोममित्यपि ।&lt;br&gt;&#xA;व्याहृतिहोममेवापि बलिदानं ददौ ततः ॥८६॥&#xA;यूपारोपणमेवापि चक्रेऽधिवासनं ततः ।&lt;br&gt;&#xA;जलमातृप्रपूजां च जलपूजामकारयत् ॥८७॥&#xA;शङ्खघण्टादिपूजां च भूतशुद्धिमकारयत् ।&lt;br&gt;&#xA;प्राणप्रतिष्ठां कृष्णस्य षोडशादिप्रपूजनम् ॥८८॥&#xA;बलिदानं तथाऽऽहुतीन् सर्वदेवहवाँस्ततः ।&lt;br&gt;&#xA;महापूर्णाहुतिहोमं घृतधाराभिराचरत् ॥८९॥&#xA;श्रीफलैश्च रसैः सर्वविधैश्च पायसादिभिः ।&lt;br&gt;&#xA;चन्दनैः फलपुष्पाद्यैश्चकार परमेश्वरः ॥4.78.९० ॥&#xA;नीराजनं महारार्त्रिकं चकार हरिः स्वयम् ।&lt;br&gt;&#xA;पुष्पाञ्जलिं ददौ सर्वयजमानाभिषेचनम् ॥९१॥&#xA;ब्रह्मा व्यधात्ततः श्रेयोदानं च दक्षिणाः शुभाः ।&lt;br&gt;&#xA;भूयसीः स्वर्णरत्नाढ्या आशीर्वादान् ददौ ततः ॥९२॥&#xA;परिहारं सवाद्यं च कारयामास विश्वसृट् ।&lt;br&gt;&#xA;फलानां कन्दमूलानां भोजनान्यभवँस्ततः ॥९३॥&#xA;पायसादिप्रसादानां भोजनानि शुभानि च ।&lt;br&gt;&#xA;मुन्यन्नानां चामृतानां शाकानां पयसां तथा ॥९४॥&#xA;भोजनान्यभवँस्तत्र यथायोगं च देहिनाम् ।&lt;br&gt;&#xA;व्रतिनां सर्वलोकानां तृप्तिर्यथायथं ह्यभूत् ॥९५॥&#xA;ततः श्रीबद्रिके चाऽवभृथं सिन्धुजलेऽभवत् ।&lt;br&gt;&#xA;अवभृथमहातीर्थं ख्यातं तत्तु व्यजायत ॥९६॥&#xA;अवभृथमहास्नाने महाश्चर्याणि चाभवन् ।&lt;br&gt;&#xA;बहूनि स्वर्णदिव्यानि विमानानि समाययुः ॥९७॥&#xA;अनादिश्रीकृष्णनारायणाद्यधिष्ठितानि च ।&lt;br&gt;&#xA;ये ये त्वासन् शुद्धभावा जना मोक्षाधिकारिणः ॥९८॥&#xA;नरा नार्यो निजान्देहान् त्यक्त्याऽथ दिव्यविग्रहाः ।&lt;br&gt;&#xA;भूत्वाऽऽरुह्य विमानानि ययुर्धामाऽक्षरं हरेः ॥९९॥&#xA;ययुः केचन गोलोकं वैकुण्ठं केचनापि वै ।&lt;br&gt;&#xA;अव्याकृतं ययुश्चापि ययुः केचन चामृतम् ॥4.78.१० ०॥&#xA;श्रीपुरं चापरे भक्ताः परे सत्यं दिवं ययुः ।&lt;br&gt;&#xA;बद्रीनाथं श्वेतधाम क्षीरधाम ययुः परे ॥१०१ ॥&#xA;कैलासं ब्रह्मलोकं च यथाशुद्धि ययुस्तदा ।&lt;br&gt;&#xA;महाश्चर्यमभूत्तद्वै बद्रिके मोक्षदायकम् ॥१० २॥&#xA;ततः स्वस्वावसथाँश्च ययुः कीर्तनकारिणः ।&lt;br&gt;&#xA;पत्तने संहितायाश्च भ्रामणं पूजनादिकम् ॥१ ०३॥&#xA;देशेषु सार्वभौमेषु ततोऽभूत् बद्रिके बहु ।&lt;br&gt;&#xA;गृहे गृहे चत्वरादावापणेष्वालयेष्वपि ॥१ ०४॥&#xA;राजद्वारे मन्दिरादौ प्रत्यङ्गणं प्रपूजनम् ।&lt;br&gt;&#xA;व्यासस्य संहितायाश्च प्रस्थापनमभूच्छुभम् ॥१०५॥&#xA;आरार्त्रिकानि दानानि पूजनान्युपदास्तथा ।&lt;br&gt;&#xA;नैवेद्यानि प्रजायन्ते बद्रिके वै स्थले स्थले ॥१ ०६॥&#xA;महावाद्यानि वाद्यन्ते कीर्त्यन्ते तद्यशांसि च ।&lt;br&gt;&#xA;कुमारिकाभिः सौभाग्यवतीभिश्च सतीजनैः ॥१ ०७॥&#xA;पूज्यन्ते नागरिकाभिः राज्ञीभिर्गृहिणीजनैः ।&lt;br&gt;&#xA;शर्करानगरे चैवं राजद्वारे च मन्दिरे । १ ०८॥&#xA;प्रप्रतिष्ठापनं सम्यग् विधाय मण्डपालयम् ।&lt;br&gt;&#xA;संहिताया आनयनं जातं महोत्सवेन ह ॥१० ९॥&#xA;गजवाजिविमानानां वाहनानां च सर्वथा ।&lt;br&gt;&#xA;नरयानोत्तमानां च सम्मर्दोऽभूद् दिवं यथा ॥4.78.१ १० ॥&#xA;दर्शनं पुण्यदं तस्य स्मरणं पुण्यदं ह्यपि ।&lt;br&gt;&#xA;चिन्तनं पुण्यदं बद्रि ध्यानं तस्य तु मोक्षदम् ॥१११ ॥&#xA;एवं समुत्सवं सर्वेऽवलम्ब्य भुवि भूमिपाः ।&lt;br&gt;&#xA;करिष्यन्ति महायज्ञान् दानविधीन् तथोत्तमान् ॥११२॥&#xA;पठनाच्छ्रवणादस्य मोक्षः स्यान्नात्र संशयः ।&lt;br&gt;&#xA;सकामानामिष्टलब्धिर्भवेदेव न संशयः ॥११ ३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने आषाढशुक्लैकादश्यां संहितापारायणसमाप्तौ श्रीकृष्णनारायणेन देवै राजभिः प्रजाभिः सर्वसृष्टिदेहिभिः संहिताया व्यासस्य गुरोः साधूनां साध्वीनां द्विजानां महर्षीणां च कृतपूजनोपदार्पण्याऽऽ-&lt;br&gt;&#xA;रार्त्रिकादिकं स्वस्वगृहालयमन्दिरसौधादौ भ्रामणं प्रप्रतिष्ठानं चेत्यादिनिरूपणनामा ऽष्टसप्ततितमोऽध्यायः ॥७८ ॥&lt;/p&gt;</description>
    </item>
    <item>
      <title>०७९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/079/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/079/</guid>
      <description>&lt;p&gt;श्रीबदरीप्रियोवाच-&lt;br&gt;&#xA;नारायणहरे कृष्ण ततः किं समजायत ।&lt;br&gt;&#xA;क्व क्व यानं ततः कुङ्कुमाऽक्षरागमनं कदा ॥१ ॥&#xA;श्रीनरनारायण उवाच-&lt;br&gt;&#xA;आषाढशुक्लद्वादश्यां कृतस्नानप्रपूजनः ।&lt;br&gt;&#xA;अनादिश्रीकृष्णनारायणो नैजे गजासने ॥२ ॥&#xA;पद्मावतीप्रियायुक्तो व्यराजत स्वदर्शनम् ।&lt;br&gt;&#xA;प्रातर्दातुं स्वतःप्रकाशोऽपि वै लोमशो मुनिः ॥३ ॥&#xA;श्रीमद्गोपालकृष्णाद्या पत्नीव्रताश्च भूसुराः ।&lt;br&gt;&#xA;व्यराजन्त सभायां ते कृष्णनारायणान्तिके ॥४ ॥&#xA;विप्राः सत्यः साधवश्च सिद्धाश्च यतयोऽमलाः ।&lt;br&gt;&#xA;विरेजिरे सभामध्ये सूर्यवर्चस्विनोऽनघाः ॥५ ॥&#xA;श्रीहरेर्दर्शनार्थं वै स्वायम्भुवादिसृष्टिपाः ।&lt;br&gt;&#xA;ब्रह्माद्या भगवन्तश्च महेन्द्राद्याश्च देवताः ॥६ ॥&#xA;महर्षयश्च राजानो राज्ञ्यश्च देविकागणाः ।&lt;br&gt;&#xA;श्रेष्ठिनश्च प्रजावर्गा महाभागवतोत्तमाः ॥७ ॥&#xA;आययुश्चोपदा हस्ता पुपूजुः परमेश्वरम् ।&lt;br&gt;&#xA;व्यासं गुरुं लोमशं च नत्वोपाविविशुश्च ते ॥८ ॥&#xA;लोमशः श्रीगुरुं सर्वान् धन्यवादानवासृजत् ।&lt;br&gt;&#xA;विदायं प्रददौ योग्योत्तमेभ्यो हि यथायथम् ॥९ ॥&#xA;साधुभ्यश्च सतीभ्यश्च महर्षिभ्यो विदायकम् ।&lt;br&gt;&#xA;महीमानेभ्य एवाप्यागन्तुकेभ्यो विदायकम् ॥4.79.१ ०॥&#xA;सुरेभ्यः पितृदेवेभ्यः सिद्धेभ्यः प्रददौ तथा ।&lt;br&gt;&#xA;गान्धर्वसूतबन्दिभ्यः सेवकेभ्यो ददौ मुदा ॥११ ॥&#xA;कर्मचारेभ्य उत्कृष्टविदायानि ददौ मुनिः ।&lt;br&gt;&#xA;पारितोषिकरूपाणि स्वर्णादीनि ददौ मुदा ॥१२॥&#xA;विप्रेभ्यो दक्षिणादानोत्तमानि कानकानि च ।&lt;br&gt;&#xA;हीरकान् रत्नभूषाश्च धनानि प्रददौ मुनिः ॥१ ३॥&#xA;देवीभ्यः स्त्रीभ्य एवापि कन्याभ्यः प्रददौ मुनिः ।&lt;br&gt;&#xA;बालेभ्यो ब्रह्मचारिभ्यो यतिनीभ्यो विदायकम् ॥१४॥&#xA;साङ्ख्ययोगिनीभ्यो ब्रह्मचारिणीभ्यो ददौ मुनिः ।&lt;br&gt;&#xA;यथायोग्यं विदायं वै पूर्णसन्तोषकारकम् ॥१५॥&#xA;स्वर्णहारान् स्वर्णभूषाः स्वर्णाम्बराणि मुद्रिकाः ।&lt;br&gt;&#xA;सुवेषान् स्वर्णपात्राणि देहोपकरणान्यपि ॥१६॥&#xA;शृङ्गारोत्तमरूपाणि कल्पपात्राणि यान्यपि ।&lt;br&gt;&#xA;कल्पचिन्तामणीन् मौक्तिकादिहारान् ददौ मुनिः ॥१७॥&#xA;यानानि गृहसामग्रीर्ददौ श्रीलोमशो गुरुः ।&lt;br&gt;&#xA;आशीर्वादान् ददौ चान्ते महोत्सविभ्य आदरात् ॥१८॥&#xA;विहायं प्रददौ पुष्पहारान् कण्ठेषु देहिनाम् ।&lt;br&gt;&#xA;अथ भूपाः सभायां ते जगदुर्लोमशं मुनिम् ॥१९॥&#xA;निजालयान्निजराज्यं पवित्रयितुमागमैः ।&lt;br&gt;&#xA;अनादिश्रीकृष्णनारायणो व्यासश्च संहिताः ॥4.79.२०॥&#xA;लोमशः पितरौ चान्याः श्रीलक्ष्म्याद्याश्च देवताः ।&lt;br&gt;&#xA;यथायोग्यं समायान्तु पवित्रयन्तु नः क्षितीः ॥२१॥&#xA;राष्ट्राणि नः प्रदेशांश्च प्रजाश्च मन्दिराणि नः ।&lt;br&gt;&#xA;पवित्रयन्तु चागत्य भगवन्तः परेश्वराः ॥२२॥&#xA;स्वायम्भुवो मनुश्चापि प्रियव्रतो नृपस्तथा ।&lt;br&gt;&#xA;उत्तानपादश्चाप्याह प्राहाऽऽग्निध्रो नृपस्तथा ॥२३॥&#xA;प्रार्थयँश्च तदा खण्डेश्वरा हिरण्यकादयः ।&lt;br&gt;&#xA;पावयितुं निजावासान् निजप्रजादिभूमिकाः ॥२४॥&#xA;तथाऽस्त्वितिकृष्णनारायणस्तेभ्यो ददौ वचः ।&lt;br&gt;&#xA;कोटिरायो रायहरिस्ततो विदायकं महत् ॥२५॥&#xA;यथायोग्यं नृपादीनां चक्रतुः सेवकाविव ।&lt;br&gt;&#xA;सभाविसर्जनं बद्रि जयनादैस्ततोऽभवत् ॥२६॥&#xA;भोजनान्यभवँस्तत्र लक्षाऽयुताधिदेहिनाम् ।&lt;br&gt;&#xA;सज्जता प्रस्थानकानि गमनानि ततोऽभवन् ॥२७॥&#xA;प्रजाः स्वस्वराष्ट्रदेशान् ययुः प्रसन्नमानसाः ।&lt;br&gt;&#xA;महीमाना ययुश्चापि नृपभिन्नाः प्रजाजनाः ॥२८॥&#xA;देवा ययुश्चेश्वराश्च तदा कृष्णाज्ञया दिने ।&lt;br&gt;&#xA;देवैरभ्यर्थितः कृष्णो गन्तुं स्वर्गादिकालयान् ॥२९॥&#xA;हरिः कालान्तरे गन्तुं स्वीकृत्यतानवासृजत् ।&lt;br&gt;&#xA;ईश्वरानपि सर्वान् वै प्रार्थनाकारिणस्तथा ॥4.79.३०॥&#xA;कालान्तरे प्रयातुं स्वीकृत्येश्वरानवासृजत् ।&lt;br&gt;&#xA;पितॄनपि तथोक्त्वैव पातालवासिनस्तथा ॥३ १॥&#xA;कालान्तरे प्रगन्तुं च स्वीकृत्य तानवासृजत् ।&lt;br&gt;&#xA;ओमित्याह हरिस्तत्र भूपेभ्यस्तद्दिने खलु ॥३२॥&#xA;पृथ्व्यामेव नृपाणां तु गन्तुं गृहाणि भूस्तरान् ।&lt;br&gt;&#xA;स्वीचकार कृपासिन्धुर्लोमशस्यानुमन्त्रणात् ॥३३॥&#xA;अथ सर्वसमाजो द्वादश्यां विसृष्ट एव ह ।&lt;br&gt;&#xA;केवलाश्च नृपाः सज्जा भूत्वा प्रतीक्षणे स्थिताः ॥३४॥&#xA;तदा व्यचिन्तयत् कृष्णः सर्वेषां लाभकाङ्क्षया ।&lt;br&gt;&#xA;नैकरूपधरत्वं वै सर्वैः सह प्रमाणकम् ॥३५॥&#xA;अथैवं संविचार्यैवाऽनादिकृष्णनरायणः ।&lt;br&gt;&#xA;बद्रिकेऽधारयन्नैकरूपाणि सदृशानि सः ॥३६॥&#xA;स्वतःप्रकाशव्यासात्मा लोमशात्माऽभवत्प्रभुः ।&lt;br&gt;&#xA;तावद्रूपश्च पित्रात्मा मात्रात्मा चाऽभवत्प्रभुः ॥३७॥&#xA;राधारमादिशक्त्यात्मा दासदासीस्वरूपवान् ।&lt;br&gt;&#xA;यावन्तो राजन्यवर्यास्तावद्रूपाण्यधारयत् ॥३८॥&#xA;तेषां तावद्विमानेषु समारुरोह माधवः ।&lt;br&gt;&#xA;तावत्सर्वस्वरूपात्मा सर्वस्ववर्गरूपवान् ॥३९॥&#xA;शर्करानगरं त्यक्त्वाऽम्बरे विमानकानि वै ।&lt;br&gt;&#xA;अभवन् बद्रिके कृष्णाज्ञया तत्स्वामिजूंषि वै ॥4.79.४०॥&#xA;तदा वाद्यान्यवाद्यन्त जयशब्दास्तदाऽभवन् ।&lt;br&gt;&#xA;ओं नमो बालकृष्णायाऽनादिकृष्णाय ते नमः ॥४१॥&#xA;नमस्काराश्चाभवँश्च पुष्पाऽक्षताऽभिवर्धनम् ।&lt;br&gt;&#xA;चक्रुर्लोका देवताद्याश्चन्दनाद्यभिवर्षणम् ॥४२॥&#xA;कृष्णाज्ञया विमानानि निर्ययुः सिन्धुमण्डलात् ।&lt;br&gt;&#xA;प्रथमं कोटिरायस्याऽऽलयं प्रति ययौ द्रुतम् ॥४३॥&#xA;द्वितीयं तु रायहरिमन्दिरं प्रति तद् ययौ ।&lt;br&gt;&#xA;तृतीयं तु ययौ स्वायम्भुवमन्दिरमुज्ज्वलम् ॥४४॥&#xA;चतुर्थं तु ययौ दिव्यं प्रियव्रतालयं प्रति ।&lt;br&gt;&#xA;पञ्चमं तु ययौ दिव्यमुत्तानपादमन्दिरम् ॥४५॥&#xA;षष्ठमाग्नीध्रराज्यं वै सप्तमं तु हिरण्यकम् ।&lt;br&gt;&#xA;अष्टमं केतुमालं च नवमं तु कुरुं प्रति ॥४६॥&#xA;दशमं काशिकाराजं ययौ विमानमुत्तमम् ।&lt;br&gt;&#xA;शावदीनं लक्ष्मणं च जुम्मासेम्लं नृपं प्रति ॥४७॥&#xA;दक्षजवङ्गरं शिबिदेवं प्रति पृथक् पृथक् ।&lt;br&gt;&#xA;थर्कूटस्थं वीरजारं शक्त्यक्षिकं नृपं प्रति ॥४८॥&#xA;कालिमाशं बालकाशं कथकं प्रति वै पृथक् ।&lt;br&gt;&#xA;पृथुराजं प्रत्युरलकेतुमुष्ट्रालराजकम् ॥४९॥&#xA;तीराणं चापि हङ्कारं जयकाष्ठलकं प्रति ।&lt;br&gt;&#xA;पृथक् कृष्णस्य यानानि ययुस्तैस्तैः सहैव ह ॥4.79.५०॥&#xA;अल्वीनरं जीनवर्द्धिमल्पकेतुं पृथक् पृथक् ।&lt;br&gt;&#xA;जयकृष्णवनृपतिं परीशाननृपं प्रति ॥५१ ॥&#xA;इन्दुरायं च मुद्राण्डं गण्डराजं पृथक् प्रति ।&lt;br&gt;&#xA;वृहच्छरं च लीनोर्णं बललीनं पृथक् पृथक् ॥५२॥&#xA;रायगामलभूपं च वरसिंहं पृथग् ययुः ।&lt;br&gt;&#xA;फेनतन्तुनृपं स्तोकहोमं च कोलकं प्रति ॥५३॥&#xA;काष्ठयानं दिनमानार्कं पृथग् रायकिन्नटम् ।&lt;br&gt;&#xA;रायरोकीश्वरं रायरणजीवं पृथग् ययुः ॥५४॥&#xA;रायवाकक्षकं चापि रायमारीशकं प्रति ।&lt;br&gt;&#xA;रायबलेश्वरं रायलम्बरं प्रति वै पृथक् ॥५५॥&#xA;रायनवार्कभूपं च रायहुण्डेशकं प्रति ।&lt;br&gt;&#xA;रायकूपेशभूपं च कालिमाण्डलिकं प्रति ॥५६॥&#xA;वनजेलेशभूपं च पारावारपिबं पृथक् ।&lt;br&gt;&#xA;हरेर्विमानवर्याणि ययुस्तान् प्रति वै पृथक् ॥५७॥&#xA;कोटीश्वरं श्रीसतीशं त्रेताकर्कशभूपतिम् ।&lt;br&gt;&#xA;आण्डजरं बाल्यरजं रायसोमनकं पृथग् ॥५८॥&#xA;ऊरुगवाक्षकं पराङ्व्रतमीशानपानकम् ।&lt;br&gt;&#xA;राजारायपतिं चापि विमानानि पृथग् ययुः ॥५९॥&#xA;यज्ञं धर्मं च धातारं विधातारं पृथक् पृथक् ।&lt;br&gt;&#xA;नाभिं किम्पुरुषं चान्यं रम्यकं प्रति वै पृथक् ॥4.79.६०॥&#xA;उमारायं क्षीरपुरुं नागविक्रमणं प्रति ।&lt;br&gt;&#xA;जयादित्यं विक्रमार्कं कृष्णदुर्गं च पाञ्चलम् ॥६१ ॥&#xA;प्रभालाक्षं लक्षसेनम् आम्रशालं श्रीलम्भनम् ।&lt;br&gt;&#xA;प्रपत्पालं प्राणिपातं नन्दिभिल्लं पृथग् ययुः ॥६ २॥&#xA;रायपारं चेन्द्रगृत्सं गवयेन्द्रं जनास्त्रकम् ।&lt;br&gt;&#xA;कर्णपुत्समवध्याभं यागदेवं पटासनम् ॥६३॥&#xA;दाराभाग्यं राजमानं माधवं ब्रह्मपानकम् ।&lt;br&gt;&#xA;शीलहारं माणिकाभं चित्तमाङ्गेयकं प्रति ॥६४॥&#xA;चन्द्रनागं मेदकोशं पुरुकुत्सं पृथग् ययुः ।&lt;br&gt;&#xA;बालसङ्घं पार्वतेशं नागविजयकं प्रति ॥६५ ॥&#xA;राजमारुं महेन्द्राभं मदाशनं नृपं प्रति ।&lt;br&gt;&#xA;शररङ्गं मधुराजं विरामासं पृथग् ययुः ॥६६॥&#xA;त्रिकूटार्कं महासारं चित्रलास्यं नृपं प्रति ।&lt;br&gt;&#xA;कलिकाञ्चनमापाण्डमक्कलार्यं विवर्धनम् ॥६७॥&#xA;मण्डलारं जवलीनमिन्द्रद्युम्नं नृपं प्रति ।&lt;br&gt;&#xA;माठरसिंहं नृपं कुटिधरं चिचिन्तनं पृथग् ॥६८॥&#xA;उदङ्प्रभं श्रीनागारिं धरणिध्रं(घ्रं) रजिध्वजम् ।&lt;br&gt;&#xA;मूरध्वजं कुङ्कुमास्यं नृपं प्रति पृथक् पृथक् ॥६९॥&#xA;ययुर्हरेर्विमानानि बद्रिके सह तैः पृथक् ।&lt;br&gt;&#xA;तथा खण्डनृपैश्चापि द्वीपेशैश्चाब्धितीरगैः ॥4.79.७०॥&#xA;रणेशैरद्रिभूपैश्च चोपभूपैः पृथग् ययुः ।&lt;br&gt;&#xA;तत्तद्देशान् समुल्लङ्घ्य तत्तद्राष्ट्राणि संययुः ॥७१ ॥&#xA;तत्तन्नृपालयोद्यानभूम्यादौ तान्यवातरन् ।&lt;br&gt;&#xA;जलपानं भोजनादि कारयित्वाऽमृतादनम् ॥७२॥&#xA;नगरे भ्रामयामासुः स्वस्वस्मिन् भूमिपास्ततः ।&lt;br&gt;&#xA;संहितायाः पूजनं च व्यासस्य पूजनं गुरोः ॥७३॥&#xA;स्वे स्वे दिव्ये महारम्ये प्रासादे चक्रुरुत्सुकाः ।&lt;br&gt;&#xA;उपदाश्चार्पयामासू रत्नहीरकमालिकाः ॥७४॥&#xA;सर्वोत्कृष्टं गृहे यद्यद् राज्ये राष्ट्रे तथोत्तमम् ।&lt;br&gt;&#xA;तत्तच्छ्रीकृष्णसेवायां न्यधुस्ते राजसत्तमाः ॥७५॥&#xA;आरार्त्रिकं प्रचक्रुश्च पपुः पादामृतं हरेः ।&lt;br&gt;&#xA;प्रसादं भक्षयामासुः श्रीस्वामिकृष्णहस्ततः ॥७६॥&#xA;सेवयामासुरत्यर्थं पादसंवाहनादिभिः ।&lt;br&gt;&#xA;एनं प्रसादयामासुर्भक्त्या पद्मावतीपतिम् ॥७७॥&#xA;जगृहुस्ते महामन्त्रान् प्रज्ञानारायणाननात् ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥७८॥&#xA;&amp;lsquo;शरणं श्रीकृष्णनारायणोऽस्तु मम सर्वदा ।&lt;br&gt;&#xA;कालमायापापकर्मशत्रुयाम्यकुहृद्भयात् ॥७९॥&#xA;शूलमीनध्वजधनुश्चक्रस्वस्तिवानव&amp;rsquo; ।&lt;br&gt;&#xA;&amp;lsquo;ब्रह्माऽहं श्रीकृष्णनारायणभक्तोऽस्मि शाश्वतः&amp;rsquo; ॥4.79.८०॥&#xA;&amp;lsquo;ब्राह्म्यहं श्रीकृष्णनारायणदासी भवामि ओम्&amp;rsquo; ।&lt;br&gt;&#xA;&amp;lsquo;ओं नमः श्रीकृष्णनारायणाय पतये स्वाहा&amp;rsquo; ॥८ १ ॥&#xA;&amp;lsquo;अनादिश्रीकृष्णनारायणः स्वामी पतिश्च मे&amp;rsquo; ।&lt;br&gt;&#xA;&amp;lsquo;बालकृष्णः परब्रह्म मम वै शाश्वतः पतिः ॥८२॥&#xA;पिता बन्धुः सुहृन्मित्रं रक्षकः पोषकोऽस्तु सः&amp;rsquo; ।&lt;br&gt;&#xA;&amp;lsquo;बालकृष्णाय विद्महेऽनादिकृष्णाय धीमहि ।&lt;br&gt;&#xA;तन्नः श्रीशः प्रचोदयात् ॥८३॥&#xA;&amp;lsquo;ओं श्रीलक्ष्म्यै महालक्ष्म्यै दुःखभङ्क्त्र्यै श्रियै नमः&amp;rsquo; ।&lt;br&gt;&#xA;&amp;lsquo;ओं मां श्रीबालकृष्णाय समर्पयामि ओं नमः&amp;rsquo; ॥८४॥&#xA;&amp;lsquo;कृष्णनारायणभक्तोऽहं श्रीहरिः शरणं मम&amp;rsquo; ।&lt;br&gt;&#xA;&amp;lsquo;श्रीकृष्णो वल्लभः स्वामी श्रीस्वामी शरणं मम&amp;rsquo; ॥८५॥&#xA;&amp;lsquo;श्रीकृष्णः श्रीहरिः स्वामी श्रीपतिः शरणं मम&amp;rsquo; ।&lt;br&gt;&#xA;&amp;lsquo;श्रीकृष्णो वैष्णवाचार्यः प्रभुः पद्मावतीपतिः ॥८६॥&#xA;स्वामी मे शाश्वतः कान्तस्तस्याऽहं स्वामिनी प्रिया&amp;rsquo; ।&lt;br&gt;&#xA;&amp;lsquo;प्रभुः कृष्णः पारमेशः श्रीकृष्णः शरणं मम&amp;rsquo; ॥८७॥&#xA;&amp;lsquo;प्रभुः कृष्णः पार्वणो नारायणः शरणं मम&amp;rsquo; ।&lt;br&gt;&#xA;एतान्मन्त्रान् ददौ कृष्णनारायणः स्वयं हरिः ॥८८॥&#xA;&amp;lsquo;कृष्णनारायण कृष्णनारायण नरायण ।&lt;br&gt;&#xA;अनादिश्रीकृष्णनारायण राधारमायण ॥८९॥&#xA;&amp;lsquo;प्रभो नारायण माधवीश्रीनारायण प्रभो ।&lt;br&gt;&#xA;जयानारायण श्रीललितानारायण! विभो&amp;rsquo; ॥4.79.९० ॥&#xA;&amp;lsquo;कम्भरागोपाललालः स्वामी पतिश्च मामव&amp;rsquo; ।&lt;br&gt;&#xA;एवं मन्त्रान् नामधुन्यं ददौ चापि स्वयं हरिः ॥९१ ॥&#xA;तुलसीकण्ठिकां चापि तिलकं चन्द्रशोभितम् ।&lt;br&gt;&#xA;ददौ स्वचरणौ तेषां वक्षःस्थलेषु माधवः ॥९२॥&#xA;जगृहुस्ते हरे रक्तचरणौ रङ्गशोभितौ ।&lt;br&gt;&#xA;मुद्रापितौ शुभौ सर्वपादचिह्नसुशोभितौ ॥९३॥&#xA;दक्षहस्ततलस्यापि सचिह्नमुद्रिकां शुभाम् ।&lt;br&gt;&#xA;जगृहुस्ते तु पूजार्थं दर्शनार्थं तु रञ्जिताम् ॥९४॥&#xA;प्रतिकृतिं प्रतिमां च प्रतिरूपं च जगृहुः ।&lt;br&gt;&#xA;चित्रं कृत्वा हरिं गेहे रक्षयामासुरन्वहम् ॥९५॥&#xA;बद्रिके द्वादशीरात्रिं सर्वगेहेषु माधवः ।&lt;br&gt;&#xA;उषित्वा तु ततः प्रातः कृतसेवादराऽशनः ॥९६॥&#xA;कृतपूजः समस्तैश्च तोषितस्तोषितैश्च तैः ।&lt;br&gt;&#xA;सवाद्यगीतयशसा जयनादैः समन्ततः ॥९७॥&#xA;प्रस्थापितो विमाने स्वे पृथक् समारुरोह च ।&lt;br&gt;&#xA;तदा सर्वेऽन्तिमां नैजां प्रार्थनां चक्रुऽरीशिनः ॥९८॥&#xA;&amp;lsquo;हरे स्वामिन् कृपासिन्धो पाविताः कृपया वयम् ।&lt;br&gt;&#xA;तथैव चान्तकालेऽपि पावनान् स्वाक्षरं नय ॥९९॥&#xA;मध्ये सदा मूर्तिरूपो रक्षयाऽस्मान् तवाश्रितान् ।&lt;br&gt;&#xA;हृदये स्वं दिव्यरूपं सदा चेदं प्रदर्शय ॥4.79.१० ०॥&#xA;तवाऽस्मीति तव स्मश्च तथा पालय सर्वदा ।&lt;br&gt;&#xA;एवं मायाविमोहो न भवन्नैवेति चिन्तय&amp;rsquo; ॥१० १॥&#xA;इत्येवं बद्रिके सर्वे चक्रुश्चाभ्यर्थनां प्रभोः ।&lt;br&gt;&#xA;पूजायामागतं यद्यत् सर्वं प्रसादरूपि तत् ॥१ ०२॥&#xA;हरिस्तेभ्यः प्रदातृभ्यः प्रत्यार्पयत् कृपावशः ।&lt;br&gt;&#xA;आशीर्वादान् शुभान् दत्वा स्वीकृत्य प्रार्थनां ततः ॥१० ३॥&#xA;प्राप्य विदायमेवाऽसौ पश्यन् भक्तान्नृपादिकान् ।&lt;br&gt;&#xA;प्रजाजनाः प्रपश्यँश्च प्रेम्णा विमानमैरयत् ॥१ ०४॥&#xA;अम्बरे सहसा कृष्णविमानानि समौड्डयन् ।&lt;br&gt;&#xA;तिरोऽभवन् चिदाकाशे कृष्णात्मकानि तानि वै ॥१०५॥&#xA;एकीभूतानि सर्वाणि सौराष्ट्रेऽश्वसरोऽन्तिके ।&lt;br&gt;&#xA;कुङ्कुमवापिकाक्षेत्रे विमानमेकमाययौ ॥१ ०६॥&#xA;अवातिरच्छनैः क्षेत्रे द्योतयन् सर्वतोदिशः ।&lt;br&gt;&#xA;भगवान् व्यासदेवाद्या लोमशाद्या महर्षयः ॥१ ०७॥&#xA;पितरौ दासिका दासा विविशुः स्वस्वमन्दिरम् ।&lt;br&gt;&#xA;एवं श्रीबद्रिके पारायणस्याऽस्य महोत्सवः ॥१ ०८॥&#xA;अभूत् सर्वोत्सवाग्र्यश्च पारायणाग्र्य एव सः ।&lt;br&gt;&#xA;ततस्तु चक्रिरे त्वन्ये मखान् भागवतोत्तमाः ॥१ ०९॥&#xA;स्वारोचिषस्तथा भूपा उत्तमस्तामसोऽपि च ।&lt;br&gt;&#xA;रैवतश्चाक्षुषश्चापि वैवस्वतोऽपि तन्नृपाः ॥4.79.११ ०॥&#xA;एते च मनवः पारायणोत्सवान् प्रचक्रिरे ।&lt;br&gt;&#xA;अन्ये चापि विधास्यन्ति महाभागवतोत्तमाः ॥१११ ॥&#xA;मोक्षशास्त्रमिदं बद्रि धर्मार्थकामनाफलम् ।&lt;br&gt;&#xA;सर्वेष्टदायकं चात्मपरमात्मप्रसङ्गदम् ॥१ १२॥&#xA;पठनाच्छ्रवणादस्य कथोत्सवस्य चिन्तनात् ।&lt;br&gt;&#xA;सर्वेष्टसिद्धिः सुलभा सुलभा दिव्यसम्पदः ॥१ १३॥&#xA;मोक्षलाभो भवेच्चापि सर्वेषणाप्रपूर्त्तयः ।&lt;br&gt;&#xA;कल्पवृक्षसमास्तस्य सङ्कल्पाः सफला द्रुतम् ॥१ १४॥&#xA;मनश्चिन्तामणिप्रख्यं प्रजायेत न संशयः ।&lt;br&gt;&#xA;कथानां धारणाल्लक्ष्मीतुल्या नारी भवेदपि ॥१ १५॥&#xA;नरो नारायणः स्याच्च कथानां धारणादिह ।&lt;br&gt;&#xA;बद्रिके सर्वसृष्टौ तत् पारायणं जयत्यति ॥१ १६॥&#xA;इति श्रीलक्ष्मीनारायणीयसंहितायां चतुर्थे तिष्यसन्तानेऽखिलनृपार्थितः श्रीहरिर्नैकरूपधरः सन् सर्वनृपराष्ट्रमन्दिराणि ययौ, पूजां प्रगृह्य पावयित्वा तिरोभूयाऽश्वपट्टसरः प्रत्याययावित्यादिनिरूपणनामा नवाऽधिकसप्ततितमोऽध्यायः ॥७९ ॥&lt;/p&gt;</description>
    </item>
    <item>
      <title>०८०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/080/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/080/</guid>
      <description>&lt;p&gt;श्रीबद्रीप्रियोवाच-&lt;br&gt;&#xA;सर्वकल्याणकर्तः श्रीकान्त कृष्णनरायणः ।&lt;br&gt;&#xA;किं चकार ततः सर्वं चरित्रं वक्तुमर्हसि ॥१ ॥&#xA;श्रीनरनारायण उवाच-&lt;br&gt;&#xA;शृणु बद्रीप्रिये देवि स्वामिकृष्णनरायणः ।&lt;br&gt;&#xA;नागविक्रमभूपेन यज्ञे त्वाकारितो ययौ ॥२ ॥&#xA;पारवत्या निजपत्न्या प्रभया निजकान्तया ।&lt;br&gt;&#xA;युतः सन्तुष्टया स्वस्रा दासदासीगणैर्युतः ॥३ ॥&#xA;ययावस्मै कृष्णनारायणाय शर्करापुरे ।&lt;br&gt;&#xA;प्रतिज्ञातं तु यज्ञार्थं युद्धपुराऽधिपेन यत् ॥४ ॥&#xA;नागविक्रमसञ्ज्ञेन समारब्धो मखस्तु सः ।&lt;br&gt;&#xA;तत्राऽनादिकृष्णनारायणो ययौ निमन्त्रितः ॥५ ॥&#xA;सर्वमेधं महायज्ञं कारयामास माधवः ।&lt;br&gt;&#xA;अनादिश्रीकृष्णनारायणश्रीश्वरवल्लभः ॥६ ॥&#xA;नागविक्रमराजेशो महाभागवतोत्तमः ।&lt;br&gt;&#xA;चातुर्मास्यव्रतं कुर्वन् सर्वमेधं चकार ह ॥७ ॥&#xA;युद्धपुरे लुनीनद्यास्तटे विशालभूतले ।&lt;br&gt;&#xA;पञ्चयोजनविस्तारे मण्डपं स त्वकारयत् ॥८ ॥&#xA;श्रावणशुक्लैकादश्यां कृतसम्भारसञ्चयः ।&lt;br&gt;&#xA;यज्ञमारभत क्ष्मेशो विप्रयाज्ञिकनोदितः ॥९ ॥&#xA;आययुस्तत्र भूदेवाः साधवो वैष्णवा अपि ।&lt;br&gt;&#xA;नरा नार्यो लक्षशो वै धर्मकार्यपरायणाः ॥4.80.१ ०॥&#xA;ब्रह्माऽभवत् कृष्णनारायणः श्रीभगवान् स्वयम् ।&lt;br&gt;&#xA;यजमानो नागविक्रमाख्यो भूपो हि वैष्णवः ॥११ ॥&#xA;ऋत्विजो गालवाद्याश्च महर्षयोऽभवन्मखे ।&lt;br&gt;&#xA;फालायनोऽभवत्तत्रोद्गाता सामपरायणः ॥१२॥&#xA;सारायणोऽभवत्प्रत्युद्गाता वेदार्थवित्तथा ।&lt;br&gt;&#xA;अजायनोऽभवत्तत्राऽऽहर्ता वैदिकसत्क्रियः ॥१ ३॥&#xA;दण्डायनोऽभवत्प्रतिहर्ता सर्वक्रियापरः ।&lt;br&gt;&#xA;भालायनस्तु ऋषिराट् प्रस्तोता चाभवन्मखे ॥१४॥&#xA;रसायनोऽभवत् प्रतिप्रस्तोता यज्ञकर्मणि ।&lt;br&gt;&#xA;होता धारायणश्चैव प्रतिहोताऽलवायनः ॥१५ ॥&#xA;जापकाश्चार्बुदा विप्राः पौष्करा हवनार्थिनः ।&lt;br&gt;&#xA;यामुनेया द्विजाश्चासन् दिक्पाला वैष्णवोत्तमाः ॥१६॥&#xA;सौराष्ट्रीयाः पूजकाश्च द्विजाश्चासँस्तदा मखे ।&lt;br&gt;&#xA;गौर्जराः पाचकाश्चासन् मरुजाः परिवेषकाः ॥१७॥&#xA;गाङ्गेया वेदमन्त्रादिव्याख्यातारोऽभवन्मखे ।&lt;br&gt;&#xA;सिन्धुजाः पाठकाश्चासन् सभासदास्तु पूर्वजाः ॥१८॥&#xA;दक्षिणात्या हवनार्था आसँस्तत्र च जापकाः ।&lt;br&gt;&#xA;महर्षयो वशिष्ठाद्या गुरवस्तु निरीक्षकाः ॥१ ९॥&#xA;द्रष्टारस्तत्र सर्वेषां कर्मणां वै तदाऽभवन् ।&lt;br&gt;&#xA;मध्यस्था वैदिका विप्रा आसन् प्रख्यातनामिनः ॥4.80.२०॥&#xA;लोमशाद्यास्तथा मार्कण्डेयाद्या दिव्यदृष्टयः ।&lt;br&gt;&#xA;हैमाचलाः कृष्णनाम्नां कीर्तनेष्वभवन् स्थिराः ॥२१ ॥&#xA;एवं वै बद्रिके यज्ञेऽभवन् विप्रा व्यवस्थिताः ।&lt;br&gt;&#xA;साधवो लक्षशश्चाप्यभवन् भजनकारिणः ॥२२॥&#xA;प्रजाश्च खण्डराजन्या आमन्त्रिताः समाययुः ।&lt;br&gt;&#xA;लक्षातिलक्षमनुजाः सर्वमेधेऽभवँस्तदा ॥२३॥&#xA;घृतकुल्या दधिकुल्याः सुधाकुल्यास्तदाऽभवन् ।&lt;br&gt;&#xA;पयःकुल्या मधुकुल्या शर्करापर्वतास्तथा ॥२४॥&#xA;मिष्टान्नानां पर्वताश्च पानानां प्रसरांसि च ।&lt;br&gt;&#xA;भक्ष्याणां सेतवश्चासन् सर्वमेधेऽत्र बद्रिके ॥२५॥&#xA;फलानां लेह्यचोश्यानां महाद्रयोऽभवन् मखे ।&lt;br&gt;&#xA;दानार्हहोमयोग्यानां मेरवस्तत्र चाऽभवन् ॥२६॥&#xA;समिधां पायसान्नानां क्षीराणां सञ्चयोत्तमाः ।&lt;br&gt;&#xA;कणानां चापि शिम्बीनां राशयोऽप्यभवन्मखे ॥२७॥&#xA;वस्त्राणां कम्बलानां च भूषाणामद्रयोऽभवन् ।&lt;br&gt;&#xA;पात्राणां दाररत्नानां धेनूनां मण्डलान्यपि ॥२८॥&#xA;देहोपकरणानां च गृहोपकरणार्थिनाम् ।&lt;br&gt;&#xA;आसन् प्रराशयस्तत्र सम्पदां दिव्यसम्पदाम् ॥२९॥&#xA;सुवर्णानां रजतानां सञ्चयाश्चाऽभवन्मखे&lt;br&gt;&#xA;आसनानां स्रुक्स्रुवाणां हविष्याणां प्रपूर्णताः ॥4.80.३ ०॥&#xA;दश सूत्यास्तथा बद्रि दीक्षाश्च द्वादशापि वै ।&lt;br&gt;&#xA;उपसदो द्वादशश्च यथायोग्यं व्यवर्तयन् ॥३१ ॥&#xA;भाद्रपूर्णावधिर्यागश्चतुस्त्रिंशद्दिनात्मकः ।&lt;br&gt;&#xA;सर्वाङ्गपूर्णो ह्यभवद् बद्रिके कृष्णसन्निधौ ॥३२॥&#xA;बृहस्पतिसवाद्याश्च आप्तोर्यामान्तकाः शुभाः ।&lt;br&gt;&#xA;साङ्गोपाङ्गा ह्यभवँश्च नारायणसमाहिताः ॥३३॥&#xA;बृहस्पतिसवे त्रयस्त्रिंशद्गोदानमाभवत् ।&lt;br&gt;&#xA;वैश्यसवे विप्रसवे सोमसवे तथाऽभवत् ॥३४॥&#xA;पृथिसवे गोसवे ओदनसवे तथाऽभवत् ।&lt;br&gt;&#xA;मरुत्स्तोमेऽग्निस्तुतौ च महेन्द्रस्तवने तथा ॥३५॥&#xA;आप्तोर्यामे निधने(निघने) च सवे गोदानकानि च ।&lt;br&gt;&#xA;अभिषेकाः पृथक् चापि तत्तद्देवाऽभ्यपूजनम् ॥३६॥&#xA;पुरोडाशार्पणं चापि यथाकर्माऽभवन् खलु ।&lt;br&gt;&#xA;सवोऽभिषेक उक्तो वै यजमानस्य चैव ह ॥३७॥&#xA;जलेनाऽऽज्येन दध्ना च घृतेन पयसा तथा ।&lt;br&gt;&#xA;अभिषेको यथायोग्यमभवत्तत्र चाध्वरे ॥३८॥&#xA;पुरोडाशाश्चरवश्च हवींषि द्रव्यमुत्तमम् ।&lt;br&gt;&#xA;ओदनानि सक्तवश्च मन्थास्तत्राऽभवन् शुभाः ॥३९॥&#xA;रथन्तरादिसोमाश्च संस्थाश्च हवनान्यपि ।&lt;br&gt;&#xA;यथायोग्यानि जातानि निर्वर्तितानि शार्ङ्गिणा ॥4.80.४०॥&#xA;अवतारा ईश्वराश्च शक्तयो देवताः सुराः ।&lt;br&gt;&#xA;प्रत्यक्षा आगमन् बद्रि कृष्णाऽऽहूतास्तदध्वरे ॥४१ ॥&#xA;सृष्टित्रये च ये देवा यज्ञाधिकारयोगिनः ।&lt;br&gt;&#xA;सर्वे ते बलिभोगार्थमाययुर्गोचराः सुराः ॥४२॥&#xA;घृतधाराभिरेतेपि हविष्यान्नैरनुत्तमैः ।&lt;br&gt;&#xA;रसैर्मिष्टान्नकैः क्षीरैः फलैः समिद्भिरित्यपि ॥४३॥&#xA;कणैः सुधाभिः पयसा तर्पिताः शाककन्दकैः ।&lt;br&gt;&#xA;नित्यं तत्र प्रदीयन्ते स्वर्णगोदानकानि वै ॥४४॥&#xA;भोजनाऽम्बरदानानि धर्मदानानि यान्यपि ।&lt;br&gt;&#xA;पितृतृप्तिप्रदानानि दीयन्ते वै नृपेण ह ॥४५॥&#xA;पूज्यन्ते साधवः सन्तः साध्व्यो विप्राश्च वैष्णवाः ।&lt;br&gt;&#xA;आगन्तुकाऽनाथदीना नरा नार्यः प्रदानकैः ॥४६॥&#xA;लक्षशो मानवाद्याश्च भुञ्जते गृष्टमिष्टकम् ।&lt;br&gt;&#xA;पिबन्ति सद्रसान् गृष्टिपुष्टिदान् तृप्तिकारकान् ॥४७॥&#xA;अग्नयो गोचरास्तत्र भुञ्जते स्वकरैर्मुखे ।&lt;br&gt;&#xA;प्रसन्ना देवताः सौम्या भुञ्जते हव्यमुत्तमम् ॥४८॥&#xA;पितरो भुञ्जते बद्रि तथाऽन्यदेवतादिकाः ।&lt;br&gt;&#xA;समस्ताः श्रीकृष्णहस्तार्पितप्रसादमुत्तमम् ॥४९॥&#xA;तृप्तास्तृप्ता वयं तृप्ता इत्यूचुश्चानलाननाः ।&lt;br&gt;&#xA;ततो यज्ञस्य भाद्रस्य पूर्णायां पूर्णाताऽभवत् ॥4.80.५०॥&#xA;पूर्णाहुतौ हविष्याणि त्रैलोक्यसम्भवानि वै ।&lt;br&gt;&#xA;यान्यानीतानि तानि श्रीकृष्णो ददौ महानले ॥५ १ ॥&#xA;उद्गारास्तृप्तिदास्तेषां सुराणां सम्भवन्ति च ।&lt;br&gt;&#xA;मा मेति सुरवाचश्चाऽभवन् पूर्णाहुतौ मुदा ॥५२॥&#xA;सृष्टित्रयं तर्पितं श्रीकृष्णेन परमात्मना ।&lt;br&gt;&#xA;नागविक्रमभूपस्य सङ्कल्पः सफलीकृतः ॥५३॥&#xA;बद्रिके श्रीहरिर्यत्र विश्वात्मा सकलम्भरः ।&lt;br&gt;&#xA;दाता ग्रहीता भोक्ताऽत्ता नित्यतृप्तो जगन्मयः ॥५४॥&#xA;तत्राऽतृप्तिर्न विद्येत परिपूर्णो यतः स्वयम् ।&lt;br&gt;&#xA;नागविक्रमभूपोऽपि कृत्वा यज्ञं सदक्षिणम् ॥५५॥&#xA;कृतकृत्योऽभवद् बद्रि महाभागवतोत्तमः ।&lt;br&gt;&#xA;स्वर्णरूप्यमयीः सर्वा दक्षिणाः प्रददौ मखे ॥५६॥&#xA;गोधनानि विभूषाश्च कन्यादानानि वै ददौ ।&lt;br&gt;&#xA;क्षितिदानानि रत्नानां दानानि विभवार्पणम् ॥५७॥&#xA;विद्यादानानि बहूनि धर्मदानानि सन्ददौ ।&lt;br&gt;&#xA;गृहदानान्युत्तमानि वृत्तिदानानि सन्ददौ ॥५८॥&#xA;अवभृथं ततौ राजा चकार याज्ञिकैः सह ।&lt;br&gt;&#xA;जलमातृपूजनादि जलदेवप्रपूजनम् ॥५९॥&#xA;तीर्थस्थाने लूणिकाया जले चकार भूपतिः ।&lt;br&gt;&#xA;सर्वं विधिं सदानं च कृत्वा स्नानं समाचरत् ॥4.80.६०॥&#xA;लक्षाधिमानवाः साकं स्नानदानानि चाचरन् ।&lt;br&gt;&#xA;नागविक्रमभूपस्य राज्ञी नाम्नाऽर्कमालिनी ॥६ १॥&#xA;अवभृथान्ते दानानि योषिद्भ्यः प्रददौ मुदा ।&lt;br&gt;&#xA;हीररत्नादिहाराँश्च स्वर्णभूषाम्बराणि च ॥६२॥&#xA;श़ृङ्गारवेषान् सुभगान् स्वर्णपात्राणि यानि च ।&lt;br&gt;&#xA;देहोपकरणान्येव ददौ भूरीणि वै मुदा ॥६३॥&#xA;विप्रपत्न्यः कन्यकाश्च साध्व्यः सत्यः सखीजनः ।&lt;br&gt;&#xA;प्रसन्नमानसा जातास्तृप्ता दानाप्तिसत्फलाः ॥६४॥&#xA;एवमवभृथे तत्र बद्रिके विस्मयावहः ।&lt;br&gt;&#xA;चमत्कारोऽभवत्तूर्णं तं वदामि निबोध मे ॥६५॥&#xA;आगतं मण्डलं त्वेकं पिशाचानां महत्तदा ।&lt;br&gt;&#xA;आकाशाज्जलमध्ये तत् पतितं निम्नवारिषु ॥६६॥&#xA;सहसा ते सहस्रं वै पपुर्वारि मुदान्विताः ।&lt;br&gt;&#xA;पिशाचाः स्नातमात्राश्च दिव्यदेवास्तदाऽभवन् ॥६७॥&#xA;स्वर्णकुण्डलहाराद्यैर्भूषिताः सूर्यवर्चसः ।&lt;br&gt;&#xA;सुरा देव्योऽभवन् सर्वे षोडशादिप्रवत्सराः ॥६८॥&#xA;कृताञ्जलयः श्रीकृष्णमस्तुवन् भावगर्भितम् ।&lt;br&gt;&#xA;अहो वयं पुरा कृष्ण व्यापारार्थं वणिग्जनाः ॥६९॥&#xA;युद्धपुरात् थररणे निर्गताः शर्करापुरम् ।&lt;br&gt;&#xA;स्त्रीबालसहिताः कृष्ण उष्ट्रमहोष्ट्रवाहनाः ॥4.80.७०॥&#xA;रणमध्ये गता यावज्झञ्झावातोऽतिदुःसहः ।&lt;br&gt;&#xA;प्रोत्पन्नो वालुकावृष्टिवहो मध्याह्ननाशनः ॥७ १॥&#xA;उष्ट्रा महोष्ट्रा बालाश्च नार्यः क्षितौ हि वायुभिः ।&lt;br&gt;&#xA;वालुकासु मुहूर्तेन गर्भस्था अभवन्मृताः ॥७२॥&#xA;वयं ये बलिनश्चापि वालुकावृष्टिताडिताः ।&lt;br&gt;&#xA;उपविष्टा वालुकाधस्तत्र छन्ना हि वालुभिः ॥७३॥&#xA;वालुकानामुच्छ्रया वै जाता वयं तदन्तरे ।&lt;br&gt;&#xA;मृता गर्भगता सर्वे पिशाचता रणे गताः ॥७४॥&#xA;युद्धपुराभ्याशसीमप्रदेशेषु निरन्तरम् ।&lt;br&gt;&#xA;सहस्रसङ्ख्यकाः कृष्ण अभवाम रणालयाः ॥७५॥&#xA;अद्य ज्ञात्वा सर्वमेधयज्ञस्याऽवभृथोत्सवम् ।&lt;br&gt;&#xA;अनादिश्रीकृष्णनारायणपादजलामृतम् ॥७६॥&#xA;पातुमुपागताश्चात्र पीत्वा स्नात्वा पदामृतम् ।&lt;br&gt;&#xA;पावनाः स्म च सञ्जाताः पिशाचत्वविवर्जिताः ॥७७॥&#xA;स्नानेन पुण्यलाभेन देवानां योग्यतान्विताः ।&lt;br&gt;&#xA;अद्य जाता वयं कृष्ण तथापि सुरभावनाम् ॥७८॥&#xA;नेच्छामहे यतः कृष्ण पुनरावर्तनात्मिकाम् ।&lt;br&gt;&#xA;अपुनरावृत्तिभावं काङ्क्षामहे तु सर्वथा ॥७९॥&#xA;परमेशो भवानत्र साक्षाद् दृष्टोऽधुना प्रभुः ।&lt;br&gt;&#xA;पीतं पादजलं तेऽत्र स्नातं प्रसादवारिभिः ॥4.80.८०॥&#xA;तद्वयं परमं मोक्षं काङ्क्षामहे तवाऽऽश्रिताः ।&lt;br&gt;&#xA;शाश्वतं ब्रह्मनिर्वाणं प्रापयाऽस्मान् कृपां कुरु ॥८ १ ॥&#xA;श्रुत्वैवं भगवान् बद्रि करे धृत्वा जलं पुनः ।&lt;br&gt;&#xA;निजमन्त्रं चार्पणात्मात्मकमुच्चार्य तत्र च ॥८२॥&#xA;सङ्कल्पं सम्प्रयोज्यैवाऽक्षिपद् वारि सुरोपरि ।&lt;br&gt;&#xA;सर्वे सुरा द्रुतं मुक्ता अभवन् दिव्यविग्रहाः ॥८३॥&#xA;वैकुण्ठपार्षदाः सर्वे ततोऽक्षरस्य पार्षदाः ।&lt;br&gt;&#xA;दिव्या भूत्वा हरिं नत्वा जयमुच्चार्य चाऽसकृत् ॥८४॥&#xA;आगतेन विमानेन ययुर्धामाऽक्षरं हरेः ।&lt;br&gt;&#xA;पश्यतां लुनिकानद्यास्तटे वै लक्षदेहिनाम् ॥८५॥&#xA;ययुर्धामाऽक्षरं सर्वे पिशाचा मुक्ततान्विताः ।&lt;br&gt;&#xA;अथाऽऽश्चर्यपरा लोकाः क्षणं स्तब्धा इवाऽभवन् ॥८६॥&#xA;ज्ञातवन्तः प्रतापं श्रीहरेर्मानवदेहिनः ।&lt;br&gt;&#xA;कृत्वैवं मोक्षणं स्नात्वाऽवभृथान्ते नृपादयः ॥८७॥&#xA;साकं श्रीहरिणा नैजालयान् ययुर्मुदान्विताः ।&lt;br&gt;&#xA;चक्रुस्ते वैष्णवाः सर्वे देवा देव्यश्च साधवः ॥८८॥&#xA;भोजनानि महीमानाः प्रजा आगन्तुका जनाः ।&lt;br&gt;&#xA;प्राप्य प्रसादं कृतिनोऽभवन् पुण्यातिशालिनः ॥८९॥&#xA;रात्रौ विश्रान्तिमापुश्च राजा राज्ञी हरिं मुदा ।&lt;br&gt;&#xA;सेषेवाते बालकृष्णं वल्लभाऽऽर्यं सुसत्पतिम् ॥4.80.९०॥&#xA;पादसंवाहनाद्यैश्चाथ प्रगे प्रतिपद्दिने ।&lt;br&gt;&#xA;जजागर हरिः स्नातः कृतपूजन ईशिता ॥९१ ॥&#xA;व्यराजताऽऽसने दिव्ये सौवर्णे नृपदर्शिते ।&lt;br&gt;&#xA;पूजां कर्तुं हरेस्तत्राऽऽययुर्युद्धपुराश्रिताः ॥९२॥&#xA;उपदाः श्रीहरेरग्रे न्यस्य चन्दनकुङ्कुमैः ।&lt;br&gt;&#xA;अक्षतैः कुसुमैर्माल्यैहरिभूषाम्बरादिभिः ॥९३॥&#xA;अनाद्यैरार्चयन् कृष्णनारायणपतिं पतिम् ।&lt;br&gt;&#xA;आशीर्वादान् जगृहुस्ते पूजका वैष्णवा जनाः ॥९४॥&#xA;राजा विदायं प्रददौ महीमानान् समन्ततः ।&lt;br&gt;&#xA;आययुस्ते निजदेशान् वै कृतार्थना मुदान्विताः ॥९५॥&#xA;मध्वरं प्रशंसन्तो ययुरानन्दसम्भृताः ।&lt;br&gt;&#xA;युद्धपुरप्रजाः कृष्णं सिषेविरे गृहे गृहे ॥९६॥&#xA;ओत्वा स्वस्वालयान्नार्यो नरा आनन्दमाप्नुवन् ।&lt;br&gt;&#xA;मन्त्रं जगृहुर्बहवो भक्ताः कृष्णस्य वैष्णवाः ॥९७॥&#xA;अभवन् युद्धपुरीयप्रजाजना विशेषतः ।&lt;br&gt;&#xA;रिर्दिनत्रयं तत्रोवास राज्ञ्याग्रहेण तु ॥९८॥&#xA;चतुर्थ्यां श्रीहरिर्गन्तुं सज्जोऽभवन्निजालयम् ।&lt;br&gt;&#xA;तावत् युद्धपुरे बद्रि सैन्यं शत्रोरुपागतम् ॥९९॥&#xA;नामतो नन्दिभिल्लस्य यमुनातटभूपतेः ।&lt;br&gt;&#xA;दूतं सा प्रैषयत्तूर्णं रणार्थं नन्दिभिल्लकः ॥4.80.१०० ॥&#xA;युद्धं देहि च वा राज्यं देहि वा करदो भव ।&lt;br&gt;&#xA;इत्युवाच हि दूतोऽपि नत्वा तु नागविक्रमम् ॥१०१ ॥&#xA;दूतं सत्कृत्य राजाऽपि कृष्णं न्यवेदयत्तु तत् ।&lt;br&gt;&#xA;कृष्णो ज्ञात्वा मदं नन्दिभिल्लस्याऽऽज्ञापयद् रणम् ॥१०२॥&#xA;बद्रिके युद्धनगरे युद्धवार्ता स्थले स्थले ।&lt;br&gt;&#xA;प्रासरद् भयदा सर्वदेहिनां तिष्ठति प्रभौ ॥१०३ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने युद्धपत्तनस्य नागविक्रमस्य नृपस्य सर्वमेधयज्ञं श्रीकृष्णनारायणः सम्पादयामासेत्यादिनिरूपण नामाऽशीतितमोऽध्यायः ॥८० ॥&lt;/p&gt;</description>
    </item>
    <item>
      <title>०८१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/081/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/081/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि क्षात्रधर्मो हि दुर्जयः ।&lt;br&gt;&#xA;सति राज्येऽपि राष्ट्रान्यत् वाञ्छन्ति मुग्धभूमिपाः ॥१ ॥&#xA;तृष्णातन्तुर्गले यस्य पाशरूपः प्रवर्तते ।&lt;br&gt;&#xA;सत्सु सर्वेषु भोग्येषु मृत्युमुखो स गच्छति ॥२ ॥&#xA;न सम्पत्सुखमृच्छन्ति तृष्णाऽन्धीकृतबुद्धयः ।&lt;br&gt;&#xA;नात्मकल्याणमिच्छन्ति रागद्वेषाभिवर्तिनः ॥३ ॥&#xA;राजाऽपि परभोगेच्छुः परद्रव्यादिलालसः ।&lt;br&gt;&#xA;जार एव हि प्रोक्तोऽसौ जारत्वं परभोक्तृता ॥४ ॥&#xA;कृष्णे त्रैलोक्यनाथे च प्राप्ते श्रीपरमेश्वरे ।&lt;br&gt;&#xA;येषां तृष्णा न शान्ता चेत् त एव गोखरास्त्विह ॥५ ॥&#xA;सति ज्ञाने न वै यस्येन्द्रियाणां शान्तता स तु ।&lt;br&gt;&#xA;वानरो नरभावेऽपि पशुर्याम्यगृहार्हणः ॥६ ॥&#xA;कृष्णः सम्पूजितो येन गृहे मूर्तिश्च रक्षिता ।&lt;br&gt;&#xA;हृदये पूजितो नैव रक्षिता न स राक्षसः ॥७ ॥&#xA;नन्दिभिल्लो नृपो बद्रि कथायाः समये पुरा ।&lt;br&gt;&#xA;पुपूज श्रीहरिं नीत्वा विमानेन स्वमन्दिरे ॥८ ॥&#xA;स एव भगवान्नत्र राजते गुरुरच्युतः ।&lt;br&gt;&#xA;नागविक्रमयज्ञे वै नन्दिभिल्लागुरुर्हि सः ॥९ ॥&#xA;श्रुत्वा कीर्तिं तु यज्ञस्य नागविक्रमभूपतेः ।&lt;br&gt;&#xA;नन्दिभिल्लोऽसहमानो ज्ञात्वाऽपि गुरुमास्थितम् ॥4.81.१० ॥&#xA;युद्धपुरे स्थितं चापि ज्ञात्वा युद्धार्थमाययौ ।&lt;br&gt;&#xA;सोऽयं मोहो विनाशार्थो नन्दिभिल्लस्य विद्धि ह ॥११ ॥&#xA;यत्र श्रीभगवानास्ते तं योद्धुं यदुपाययौ ।&lt;br&gt;&#xA;यत्रास्ते भगवान् साक्षात्तस्यैव विजयो ध्रुवः ॥१२॥&#xA;जानन्नपि नन्दिभिल्लो यमुनाभूपतिर्बली ।&lt;br&gt;&#xA;लक्षयोद्धृगणैः सार्धं युद्धार्थं यदुपाययौ ॥१३॥&#xA;दूतं दर्दुररत्नाख्यं प्रेषयामास मोहतः ।&lt;br&gt;&#xA;नागविक्रमभूपं श्रीकृष्णनारायणान्वितम् ॥१४॥&#xA;प्रणम्याऽऽगत्य राजानं नत्वा श्रीपुरुषोत्तमम् ।&lt;br&gt;&#xA;स्वस्वाम्युक्तं समस्तं वै प्राह गर्वभरं वचः ॥१५॥&#xA;गगायमुनासिन्धूनां मध्ये सम्राड् भवाम्यहम् ।&lt;br&gt;&#xA;अन्ये मे करदाः सर्वे भवान् भवति मे तथा ॥१ ६॥&#xA;तस्मात् करदः खण्डेशः करं ददातु मे द्रुतम् ।&lt;br&gt;&#xA;नो चेद् युद्धं प्रददातु नन्दिभिल्लस्य मे नृप ॥१७॥&#xA;नान्दिभिल्लीं राजधानीं सर्वराज्यातिवर्तिनीम् ।&lt;br&gt;&#xA;गृह्णातु युद्धमूल्येन मा चिरं करदोऽस्ति मे ॥१८॥&#xA;मया कृपालुना नाऽद्याऽवधिः करः स्मृतो यतः ।&lt;br&gt;&#xA;अल्पकीर्तिः क्षुद्रराज्यो भवानास्ते विचार्य तत्॥१ ९॥&#xA;किन्त्वद्य मखमासाद्य वर्तते मूर्ध्नि रोहितुम् ।&lt;br&gt;&#xA;पादत्राणं कथं मूर्ध्नि तिष्ठेत करदोऽस्ति यः ॥4.81.२०॥&#xA;युद्धे युद्धपुरं दत्वा यद्वा मे किङ्करोऽस्तु च ।&lt;br&gt;&#xA;एषोऽहं सन्निधावस्मि युद्धपुरस्य सीमसु ॥२१ ॥&#xA;अनिर्देश्यविमानाढ्यश्चानिर्देश्यगजान्वितः ।&lt;br&gt;&#xA;उष्ट्राऽश्वाऽश्वतरासङ्ख्यमानवसैन्यसंयुतः ॥२२॥&#xA;शीघ्रं करोतु वै प्राणग्लहं त्वग्रे ह्युपस्थितम् ।&lt;br&gt;&#xA;यद्वा प्रसादमासाद्य करोतु राज्यमुत्तमम् ॥२३॥&#xA;इत्येवं मम नृपतिर्भवते वै यशस्विने ।&lt;br&gt;&#xA;आवेदयति दूतोऽहं कथयामि यथोदितम् ॥२४॥&#xA;इत्युक्त्वा बद्रिके दूतो विरराम ननाम च ।&lt;br&gt;&#xA;कृतादरो निषसाद सिषेवे पुरुषोत्तमम् ॥२५॥&#xA;नन्दिवल्लिमहासैन्यं लक्षमानवसङ्कुलम् ।&lt;br&gt;&#xA;लुनीनद्यास्तटे बद्रि चासीत् सन्नद्धमुत्सुकम् ॥२६॥&#xA;विमानशतसंयुक्तं सहस्रगजशोभनम् ।&lt;br&gt;&#xA;पञ्चसाहस्रोष्ट्रयुक्तं दशसाहस्रवाजियुक् ॥२७॥&#xA;तथा विंशतिसाहस्रमहाश्वतरशोभनम् ।&lt;br&gt;&#xA;तथा विंशतिसाहस्रवृषभादिसमन्वितम् ॥२८॥&#xA;पञ्चसाहस्ररथयुक्े सर्वशस्त्रार्थपूरितम् ।&lt;br&gt;&#xA;नीयमानं सैन्यपेन नाम्ना मयूरवाहिना ॥२९॥&#xA;एतादृशं महासैन्यं गुप्तचारेण वै द्रुतम् ।&lt;br&gt;&#xA;ज्ञात्वा युद्धपुराधीशो नारायणमुपाययौ ॥4.81.३ ०॥&#xA;दूतं निष्कास्य दूरं वै न्यवेदयद् विपत्क्षणम् ।&lt;br&gt;&#xA;हरिस्तस्मै विजयाय महाशीर्वादमैरयत् ॥३ १ ॥&#xA;युद्धं देहि जयं धेहि प्राप्नुहि राज्यमुत्तमम् ।&lt;br&gt;&#xA;अत्र तिष्ठामि राजेन्द्र तव रक्षार्थमन्वहम् ॥३२॥&#xA;गर्विष्ठानां महागर्वहर्ताऽहं भक्तरक्षकः ।&lt;br&gt;&#xA;प्रतीपानां नाशकर्ता भवामि भक्तवत्सलः ॥३३॥&#xA;इत्युक्तो बद्रिके कृष्णनारायणेन वै तदा ।&lt;br&gt;&#xA;नागविक्रमभूपश्च तुष्टोऽभवद्ध्रदन्तरे ॥३४॥&#xA;दूतमाहूय प्राहेत्थं निवेदय नृपाय ते ।&lt;br&gt;&#xA;युद्धार्थं वै समायाति नागविक्रमभूपतिः ॥३५॥&#xA;करदो भव मे राजन्नद्यतो नन्दिभिल्लराट् ।&lt;br&gt;&#xA;याहि प्रयामि पृष्ठेऽहं ससैन्यो वै यथाबलम् ॥३६॥&#xA;इत्युक्तः स तु दूतोऽपि नत्वा लब्ध्वा वचो द्रुतम् ।&lt;br&gt;&#xA;ययौ तं नन्दिभिल्लं वै जगाद तद् यथातथम् ॥३७॥&#xA;सैन्यं सज्जं द्रुतं श्रुत्वा नन्दिभिल्लो हि सैन्यपम् ।&lt;br&gt;&#xA;इन्द्रवज्राभिधमाज्ञापयामास रणाय वै ॥३८॥&#xA;बद्रिके विज्ञलोकानां विज्ञानं लयमेत्यपि ।&lt;br&gt;&#xA;बुभुक्षितानां लुब्धानां सतृष्णानां च कामिनाम् ॥३९॥&#xA;गर्विष्ठानां मानिनां च मत्सरिणां खलात्मनाम् ।&lt;br&gt;&#xA;कालाऽऽवृतशिखानां च दुर्भाग्यानां च पापिनाम् ॥4.81.४०॥&#xA;सम्प्राप्तनिधनानां च निम्नभाग्यवतां तथा ।&lt;br&gt;&#xA;शप्तानां हिंसकानां च क्रुद्धानां धीर्विनश्यति ॥४१ ॥&#xA;विवेको लीयते बद्रि युद्धदुर्मदिनां रणे ।&lt;br&gt;&#xA;मद्यपानां यथा भानं लीयते रणिनां तथा ॥४२॥&#xA;सैन्यं सज्जमभवच्च नन्दिभिल्लस्य सर्वथा ।&lt;br&gt;&#xA;चतुरङ्गं बलं सर्वं प्रत्यैक्षत निनादनम् ॥४३॥&#xA;अभवँश्च तदा सैन्ये चाऽपशकुनकानि वै ।&lt;br&gt;&#xA;इन्द्रवज्रध्वजो मुख्यो न्यपतद् गजपृष्ठतः ॥४४॥&#xA;सेनापतिशिरस्त्राणं न्यपतत् स्वकरेण वै ।&lt;br&gt;&#xA;वामाङ्गानि स्फुरणानि हस्तिचित्कारगर्जनाः ॥४५॥&#xA;हेषाश्च वाजिनां कर्णकठोरास्तु तदाऽभवन् ।&lt;br&gt;&#xA;वायुर्ववौ सन्मुखोऽतिवेगवान् धूलिका वहन् ॥४६॥&#xA;दुर्दिनं चाम्बरे तस्य सैन्योपरि व्यदृश्यत ।&lt;br&gt;&#xA;वाहनानि सकम्पानि व्यवर्तन्त स्वभावतः ॥४७॥&#xA;भग्नमनस्का योद्धारः समजायन्त वै मनाक् ।&lt;br&gt;&#xA;काका घूकाः कपोताश्च श्येना गृध्राः पतन्ति च ॥४८॥&#xA;ध्वजाऽग्रेऽम्बालिकाऽग्रे च रथाऽग्रे योद्धृमस्तके ।&lt;br&gt;&#xA;गोमायवो रुदन्त्यग्रे पादस्खलनकान्यपि ॥४९॥&#xA;शस्त्रपातश्च तत्कोशात् प्रजायते मुहुर्मुहुः ।&lt;br&gt;&#xA;नन्दिभिल्लस्य वै स्वप्नं क्षणनिद्रामयं ह्यभूत् ॥4.81.५०॥&#xA;तत्र काष्ठचयं शुष्कं रथभङ्गं ददर्श सः ।&lt;br&gt;&#xA;वेश्यास्तन्यं पपौ राजा यन्त्रस्फोटमकालिकम् ॥५१॥&#xA;शुश्राव तत्र निद्रायामुच्छिष्टभोजनं व्यधात् ।&lt;br&gt;&#xA;शत्रुव्रजे स्वपतनं जलपूरे प्रपातनम् ॥५२॥&#xA;वनदाहं च तन्मध्ये दहनं स्वं ददर्श ह ।&lt;br&gt;&#xA;मिथः सैन्यस्य युद्धं च स्वस्यैव वै परस्परम् ॥५३॥&#xA;नग्नं स्वस्य स्वरूपं च दक्षिणाऽभिगमं तथा ।&lt;br&gt;&#xA;मस्तके चार्मणोपानद्धारणं स ददर्श ह ॥५४॥&#xA;रक्तवस्त्रस्त्रियाऽऽश्लिष्टं व्यपश्यन्नन्दिभिल्लकः ।&lt;br&gt;&#xA;उरःपीटनं कुर्वन्त्या पदा ताडितमित्यपि ॥५५॥&#xA;धूत्वा स्वस्य शवं राजा श्मशानेऽर्धनिशोत्तरे ।&lt;br&gt;&#xA;ययौ तत्र महाजीर्णं सौधदेवालयादिकम् ॥५६॥&#xA;खण्डितं पतितं चापि व्यलोकयद् भयङ्करम् ।&lt;br&gt;&#xA;काका निपेतुः शिरसि शतं तु राजमस्तके ॥५७॥&#xA;वेत्रं हस्तात्तु पतितं स्खलितं वेत्रधारिणः ।&lt;br&gt;&#xA;प्रधानः पतितः स्वप्ने पादस्खलनदोषतः ॥५८॥&#xA;परितश्चापि मार्गाणां निरोधः शत्रुभिः कृतः ।&lt;br&gt;&#xA;रोरूयमाणा राज्ञी चेत्येवं स्वप्ने व्यलोकयत् ॥५९॥&#xA;नाम्नादिलावरीदेवी यन्नाम्ना नगरी ह्यभून् ।&lt;br&gt;&#xA;दिलावरीतिनगरी यमुनातटमास्थिता ॥4.81.६० ॥&#xA;नन्दिभिल्लीतिनाम्नी वै सभा यत्राऽभवत् परा ।&lt;br&gt;&#xA;स्वर्णस्फाटिकवैदूर्यहीरकादिविनिर्मिता ॥६१ ॥&#xA;सापि पतित राज्ञा वै दृष्टा पाषाणसञ्चया ।&lt;br&gt;&#xA;नगरी सैन्यवद् याति पश्चिमां दिशमित्यपि ॥६२॥&#xA;व्यलोकि तेन राज्ञा च राज्ञ्या वैधव्यमित्यपि ।&lt;br&gt;&#xA;केशानां मुण्डनं राज्ञ्या व्यलोकि निजमस्तके ॥६३॥&#xA;श्मशानं विकरालाश्चाऽऽदृश्यन्त याम्यदूतकाः ।&lt;br&gt;&#xA;राज्ञ्याः केशानपि धृत्वाऽऽकुञ्चने बलिभिः कृतम् ॥६४॥&#xA;कृष्णवर्णैस्तु पुरुषैर्धर्षितेति नृपप्रिया ।&lt;br&gt;&#xA;स्वप्ने स्वां दुःखसम्पन्नां व्यलोकयत्तिरस्कृताम् ॥६५॥&#xA;दासीभिर्दासवर्गैश्च तर्जितां चावमानिताम् ।&lt;br&gt;&#xA;तथा व्यलोकयद् राज्ञी रूपवत्यो हि कन्यकाः ॥६६॥&#xA;अपि तेजोविहीनाश्च मलिनाऽस्याः शुचाऽन्विताः ।&lt;br&gt;&#xA;सौधं त्यक्त्वा गम्यमाना अरण्यं प्रति वै तदा ॥६७॥&#xA;बद्रिके क्षणमात्रेण वीक्ष्य राजा बुबोध ह ।&lt;br&gt;&#xA;सर्वमनिष्टं नैजं वै तथापि न न्यवर्तत ॥६८॥&#xA;राज्ञी शङ्करपूजां सा चक्रे विघ्नजयाय वै ।&lt;br&gt;&#xA;बाणाच्छुश्राव सा राज्ञी हृतभाग्यो नृपस्तव ॥६९॥&#xA;मा खेदं कुरु कल्याणि जयो यत्र हरिः स्वयम् ।&lt;br&gt;&#xA;राजा कृतापराधोऽसौ फलमेष्यति वै द्रुतम् ॥4.81.७०॥&#xA;यत्रास्ते भगवान् साक्षात् तत्र योद्धं गतो यतः ।&lt;br&gt;&#xA;निजदोषहतो राजा मदान्धो नैव पश्यति ॥७ १॥&#xA;इत्युक्त्वा शङ्करो लिङ्गे विरराम दिलावरीम् ।&lt;br&gt;&#xA;दिलावरी तु वै मूर्च्छां प्रजगाम तदा क्षणे ॥७२॥&#xA;निराशा साऽभवन्मृत्युमहीमानेव रोगिणी ।&lt;br&gt;&#xA;बद्रिके तु तदा काले नागविक्रमभूपतेः ॥७३॥&#xA;शकुनान्यभवन् सर्वजयप्रदानि सर्वतः ।&lt;br&gt;&#xA;आशीर्वादपरा विप्रा आययुस्तिलकान्विताः ॥७४॥&#xA;प्रदक्षिणोऽभवद्वह्निः प्रसन्नो धूमवर्जितः ।&lt;br&gt;&#xA;श्वेतो वै देववृषभोऽदृश्यत गोसमन्वितः ॥७५॥&#xA;कन्यकाः स्वर्णरत्नाढ्या भूषाम्बरधरास्तथा ।&lt;br&gt;&#xA;अदृश्यन्त प्रसन्नास्या नागविक्रमभूपतिम् ॥७६॥&#xA;कोकिलाः सारसा हंसाः शुकाश्च गरुडाः खगाः ।&lt;br&gt;&#xA;खे त्वागत्य पुनर्यान्ति दक्षिणं विजयप्रदा ॥७७॥&#xA;रत्नाभरणभूषाढ्या नर्तकी वारकाङ्गना ।&lt;br&gt;&#xA;अदृश्यत निसर्गाद्वै स्वर्णघटसमन्विता ॥७८॥&#xA;वैष्णवाः साधवो दिव्याः शिखासूत्रसमन्विताः ।&lt;br&gt;&#xA;सबिन्दुतिलकाढ्याश्चाऽदृश्यन्ताप्यभिसन्मुखाः ॥७९॥&#xA;घण्टानादोऽभवत्तत्र देवनैवेद्यबोधनः ।&lt;br&gt;&#xA;दक्षाङ्गानां स्फुरणानि तदाऽभवन्नृपस्य वै ॥4.81.८०॥&#xA;क्षणस्वप्ने विमाने स्वं ददर्श देवपूजितम् ।&lt;br&gt;&#xA;ततः क्षणे गजे स्वर्णाम्बालिकायां स्थितं निजम् ॥८१ ॥&#xA;दिव्यया कन्यया पद्महारेण कृतपूजनम् ।&lt;br&gt;&#xA;ददर्श बहुकन्याभिः सेवितं शयनोत्तमे ॥८२॥&#xA;पितृभिस्तुष्टहृदयैः प्रसन्नाऽऽस्यैः प्रवर्धितम् ।&lt;br&gt;&#xA;महोत्सवैर्महाशृङ्गारकैः संशोभितालये ॥८३॥&#xA;दिव्यसिंहासनस्थं स्वं ददर्श परिवारितम् ।&lt;br&gt;&#xA;क्षीरभोजनतृप्तिं च कमलस्य दले कृताम् ॥८४॥&#xA;अन्वभवत् क्षणस्वप्ने दीर्घतृप्तिं जले स्थितः ।&lt;br&gt;&#xA;एवं राज्ञः शकुनानि समभवन् जयाय वै ॥८५॥&#xA;राज्ञ्यास्तस्याऽभवत् स्वप्ने महेन्द्राणीव दर्शनम् ।&lt;br&gt;&#xA;महायज्ञोत्सवे स्वां सा ददर्श चक्रवर्तिनीम् ॥८६॥&#xA;लक्ष्म्या श्रिया पाशवत्या प्रभयाऽऽश्लिष्य वक्षसि ।&lt;br&gt;&#xA;धृतां दिव्यपद्महारैर्चितां हृदि योजिताम् ॥८७॥&#xA;सपक्षधवलाभैश्च हस्तिभिर्वाहिते निजाम् ।&lt;br&gt;&#xA;विमाने त्वम्बरे पत्या साकं स्थितां ददर्श सा ॥८८ ॥&#xA;सैन्यानामपि योद्धॄणां शकुनानि शुभानि वै ।&lt;br&gt;&#xA;नागविक्रमराज्ञश्चाऽभवन् जयप्रदानि हि ॥८९॥&#xA;अस्फुरन् सर्वसैन्यानां दक्षाङ्गानि समन्ततः ।&lt;br&gt;&#xA;नन्दकूबरसेनानीयोजितानां तदा क्षणे ॥4.81.९०॥&#xA;सेनायां युद्धनादार्था भेर्यवाद्यत वै स्वयम् ।&lt;br&gt;&#xA;पवनः सानुकूलश्च पृष्ठभागाद् ववौ तदा ॥९ १॥&#xA;बलं सोत्साहमेवाऽभूत्तटा वै नागवैक्रमम् ।&lt;br&gt;&#xA;सर्वं विंशतिसाहस्रं युद्धार्थं योजितं क्षणात् ॥९२॥&#xA;लुनीनद्यास्तटे सर्वमुपस्थितं क्षणाद्ध्यभूत् ।&lt;br&gt;&#xA;युद्धपुरं प्रसंरक्ष्य महार्धचन्द्रसदृशम् ॥९२ ॥&#xA;बद्रिके हि तदा राज्ञी नागविक्रमभामिनी ।&lt;br&gt;&#xA;आययौ श्रीकृष्णपूजार्थं द्रुतं त्वर्कमालिनी ॥९४॥&#xA;प्रपूज्य परमात्मानं युद्धवार्तां समाकरोत् ।&lt;br&gt;&#xA;सभयां निर्भया चापि कृष्णनारायणान्तिके ॥९५॥&#xA;&amp;lsquo;कृष्णनारायणस्वामिनारायण नरायण ।&lt;br&gt;&#xA;बालकृष्णाऽनादिकृष्णनारायण रमायण&amp;rsquo; ॥९६॥&#xA;तव भक्ताऽस्मि देवेश काङ्क्षये नैव मायिकम् ।&lt;br&gt;&#xA;किन्तु कृष्ण स्त्रिया इष्टमवैधव्यं सुधार्मिकम् ॥९७॥&#xA;प्रभाया इव मे चाऽस्तु तदिष्टं मे प्रपालय ।&lt;br&gt;&#xA;राज्यं तवेदं सर्वं वै सनाथाऽहं त्वदर्पिता ॥९८॥&#xA;यथेष्टं कुरु कृष्णाऽत्र प्राप्ते शत्रुभये प्रभो ।&lt;br&gt;&#xA;इत्युक्त्वा बद्रिके कृष्णपादयोः पतिता हि सा ॥९९॥&#xA;कृष्णस्तस्य ददौ तूर्णं दानमभयसञ्ज्ञकम् ।&lt;br&gt;&#xA;अदर्शयन्निजे रूपे महाकालं भयङ्करम् ॥4.81.१० ०॥&#xA;शत्रुसैन्यानि सर्वाणि भक्षयन्तं त्वरायुतम् ।&lt;br&gt;&#xA;जीवयन्तं रक्षयन्तं निजसैन्यानि यानि च ॥१०१ ॥&#xA;ततः सौम्यं कृष्णरूपं विष्णुं नारायणं हरिम् ।&lt;br&gt;&#xA;अदर्शयन्निजे रूपे सौम्यं साम्राज्यदं प्रभुम् ॥१ ०२॥&#xA;अङ्के कृत्वा पतिं नैजं हसन्तं पार्वतीपतिम् ।&lt;br&gt;&#xA;तिरोभूय ततो नैजं मानवं रूपमुत्तमम् ॥१ ०३॥&#xA;अदर्शयद्धरिस्तस्यै सा सन्तुष्टाऽभवत्ततः ।&lt;br&gt;&#xA;बद्रिके श्रीहरिस्तूर्णं युद्धार्थं त्वरितोऽभवत् ॥१ ०४॥&#xA;सज्जो भूत्वा रथे स्थित्वा श्वेताश्वपरिवाहिते ।&lt;br&gt;&#xA;सर्वशस्त्रास्त्रसंविज्ञो रणाग्रे संस्थितोऽभवत् ॥१ ०५॥&#xA;नागविक्रमभूपोऽपि रणाऽग्रे रथमध्यगः ।&lt;br&gt;&#xA;संस्थितः सर्वशस्त्राढ्यः श्रीकृष्णात्मनिवेदवान् ॥१ ०६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने दिलावरीनगर्या नन्दिभिल्लनृपसैन्यस्य नागविक्रम्ं जेतुमागमनं, नागविक्रमस्य ससैन्यस्य युद्धार्थं तत्प्रतिनिर्याणं, शकुनाऽपशकुनस्वप्नादीनि चेत्यादिनिरूपणनामैकाशीतितमोऽध्यायः ॥८१॥&lt;/p&gt;</description>
    </item>
    <item>
      <title>०८२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/082/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/082/</guid>
      <description>&lt;p&gt;श्रीबद्रीप्रियोवाच-&lt;br&gt;&#xA;नागविक्रमसैन्यानां कतिवाजिगजादयः ।&lt;br&gt;&#xA;कीदृशं च ततो युद्धं कृष्णस्य वद मे प्रभो ॥१ ॥&#xA;श्रीनरनारायण उवाच-&lt;br&gt;&#xA;शृणु बद्रीप्रिये देवि सहस्राणि तु विंशतिः ।&lt;br&gt;&#xA;नागविक्रमसैन्यस्याऽऽसन् योद्धारस्तु मानवाः ॥२ ॥&#xA;सहस्रं हस्तिनां तत्र पञ्चसाहस्रवाजिनः ।&lt;br&gt;&#xA;उष्ट्रास्त्रीणि सहस्राणि विमानानि तु विंशतिः ॥३ ॥&#xA;अश्वतरास्तथा पञ्चसहस्राण्यभवन् मृधे ।&lt;br&gt;&#xA;सर्वे कृष्णप्रतापास्ते कृष्णदत्तबलाधिकाः ॥४ ॥&#xA;महारथिनः प्रबलाः सर्वरथिन इत्यपि ।&lt;br&gt;&#xA;वज्रदेहाः कृष्णनारायणाऽऽवेशात्तदाऽभवन् ॥५ ॥&#xA;सैन्ययोरुभयोस्तत्र साक्षान् गोचरताऽभवत् ।&lt;br&gt;&#xA;अनादिश्रीकृष्णनारायणस्य शाश्वतं रथम् ॥६ ॥&#xA;रणाग्रे वीक्ष्य सहसा नन्दिभिल्लं तु तद्गुरुः ।&lt;br&gt;&#xA;अग्निरातऋषिः सर्वशस्त्रास्त्रकुशलोऽपि सन् ॥७ ॥&#xA;सन्दिह्य विजये शिष्यं समुवाच हितावहम् ।&lt;br&gt;&#xA;सर्वसृष्टिमयं कृष्णं नन्दिऽभिल्ल विलोकय ॥८ ॥&#xA;योद्धुकामः पुरश्चास्ते प्रतिसैन्ये जनार्दनः ।&lt;br&gt;&#xA;यत्सङ्कल्पे जगत् सर्वं जायते लीयतेऽपि च ॥९ ॥&#xA;सोऽयं शस्त्रधरः कृष्णः सैन्याग्रे त्वभितिष्ठति ।&lt;br&gt;&#xA;तस्य पार्श्वे जयश्चास्ते तथाऽऽस्ते विजयोऽपि च ॥4.82.१० ॥&#xA;मा वृथा त्वं प्रयासं वै विधेहि विजयेच्छया ।&lt;br&gt;&#xA;नारायणस्य जेता न न तं जेष्यति कश्चन ॥११ ॥&#xA;राजन् राज्यं विपुलं ते कथं क्षिपसि भस्मनि ।&lt;br&gt;&#xA;भुङ्क्ष्व भोगान् विहायैव मत्सरं युद्धभूभृता ॥१२॥&#xA;त्वमास्से नागराज्याद्वै श्रेष्ठो दशगुणोऽधिकः ।&lt;br&gt;&#xA;महतां जायते हानिर्नीचैः सह तु धर्षणम् ॥१ ३॥&#xA;नीचस्य विजये कीर्तिः शतधा जायते द्रुतम् ।&lt;br&gt;&#xA;महतां विजये सैव यथा साऽस्ति तथैव सा ॥१४॥&#xA;स्वरूपस्य न मानस्य हानिः पराजयेऽधिका ।&lt;br&gt;&#xA;विचार्येत्थं विहायैव युद्धं भुङ्क्ष्व क्षितिं निजाम् ॥१५॥&#xA;न भाति मे विजयोऽद्य तवाऽपशकुनादिभिः ।&lt;br&gt;&#xA;मद्वाक्यं कुरु राजेन्द्र मा जुहुध्यनले प्रजाः ॥१६॥&#xA;सुखं राज्यं सम्पदश्च मा जुहुध्यनले विदन् ।&lt;br&gt;&#xA;गुरोर्वाक्यं सुखदं वै लङ्घने तस्य चापदः ॥१७॥&#xA;एह्यागच्छ प्रणम्यैनं श्रीकृष्णं भक्तिभावतः ।&lt;br&gt;&#xA;आशीर्वादान् शुभान् प्राप्य कृतकृत्यः सुखी भव ॥१८॥&#xA;गुर्वग्रे मानहानिर्न कृष्णाग्रे सुतरां तु न ।&lt;br&gt;&#xA;सर्वनाशाभिसम्प्राप्तौ त्यक्त्वा किञ्चित् प्ररक्षयेत् ॥१९॥&#xA;युवां शिष्यौ समौ तस्य विनीतौ भवतां यदि ।&lt;br&gt;&#xA;द्वयोः श्रेयोविधाता स्यात् कृष्णो दयापरः प्रभुः ॥4.82.२०॥&#xA;मानं रक्ष्यं समानाग्रे नाऽधिकाग्रे कदाचन ।&lt;br&gt;&#xA;तत्रापि गुरुदेवाऽग्रे मानं रक्ष्यं न सर्वथा ॥२१॥&#xA;पूर्वेषां पूर्वपूर्वेषां गुरुः शास्ता हि माधवः ।&lt;br&gt;&#xA;गुर्वग्रे मनसा वाचा कर्मणाऽऽर्प्यं निजं वपुः ॥२२॥&#xA;समस्तं चार्पणीयं वै गुर्वग्रे सर्वसिद्धये ।&lt;br&gt;&#xA;माता गुरुः पिता वृद्धो गुरुर्ज्ञानप्रदो गुरुः ॥२३॥&#xA;हितकृद्धितदश्चापि गुरुर्मोहविनाशकः ।&lt;br&gt;&#xA;त्रिकालज्ञो गुरुश्चापि दण्डदोऽपि गुरुर्मतः ॥२४॥&#xA;शास्तारो गुरवः सर्वे ऐहिकाऽमुत्ररक्षकाः ।&lt;br&gt;&#xA;बहुश्रुतानां मन्तव्यं गुरूणां वाक्यमैश्वरम् ॥२५॥&#xA;त्रिसन्ध्यं खलु कर्तव्या गुरोः पूजा हितेच्छुना ।&lt;br&gt;&#xA;यो गुरुः स हरिः प्रोक्तो यो हरिः स गुरुर्मतः ॥२६ ॥&#xA;यथा हरिस्तथा शर्वो यथा शर्वस्तथा गुरुः ।&lt;br&gt;&#xA;हरविद्या हरेर्विद्या गुरोर्विद्या हि मोक्षदा ॥२७॥&#xA;सर्वदेवमयः सर्वशक्तिमयो गुरुर्यतः ।&lt;br&gt;&#xA;सगुणो निर्गुणो वापि तस्याऽऽज्ञां पालयेत् सदा ॥२८॥&#xA;श्रेयोर्थी यस्तु गुर्वाज्ञां मनसाऽपि न लङ्घयेत् ।&lt;br&gt;&#xA;गच्छेस्तिष्ठन् स्वपन् भुञ्जन् गायन् यद्यत् समाचरन् ॥२९॥&#xA;समक्षं वा परोक्षं वा स लभेतात्मसम्पदः ।&lt;br&gt;&#xA;गुरोर्देवस्य सान्निध्ये न यथेष्टासनो भवेत् ॥4.82.३ ०॥&#xA;गुरुर्देवो यतः साक्षात् तद्गृहं देवमन्दिरम् ।&lt;br&gt;&#xA;गुरोः प्रसेवया भक्त्या तद्धर्मफलभाग् भवेत् ॥३ १॥&#xA;यथैवानलसंसर्गान्मलं त्यजति काञ्चनम् ।&lt;br&gt;&#xA;तथैव गुरुसम्पर्कात्पापं त्यजति सेवकः ॥३२॥&#xA;यथा वह्निसमीपस्थो घृतकुम्भो विलीयते ।&lt;br&gt;&#xA;तथा पापं विलीयेत गुरोर्देवस्य सन्निधौ ॥३३॥&#xA;यथा प्रज्वलितो वह्निः कच्चरादि विनिर्दहेत् ।&lt;br&gt;&#xA;गुरुः प्रसेवितस्तद्वत्पापं दहति सर्वथा ॥३४॥&#xA;ब्रह्मा हरिश्च शम्भुश्च देवा देव्यो महर्षयः ।&lt;br&gt;&#xA;कुर्वन्त्यनुग्रहं तुष्टा गुरौ तुष्टे सुखप्रदाः ॥३५॥&#xA;कर्मणा मनसा वाचा गुरोः क्रोधं न कारयेत् ।&lt;br&gt;&#xA;तस्य क्रोधेन दह्यन्ति पुण्याऽऽयुर्ज्ञानश्रीक्रियाः ॥३६॥&#xA;गुरोः क्रोधप्रकर्तॄणां कृता यज्ञा हि निष्फलाः ।&lt;br&gt;&#xA;निष्फलाः सम्पदः सर्वा निष्फला नियमा यमाः ॥३७॥&#xA;गुरोर्विरोधकृद्वाक्यं वदेन्नैव कदाचन ।&lt;br&gt;&#xA;वदेच्चेन्मूर्खतायोगाद् रौरवं स व्रजेद् ध्रुवम् ॥३८॥&#xA;हृदा चित्तेन वित्तेन वाचा देहेन कर्मणा ।&lt;br&gt;&#xA;परोक्षं वा समक्षं वा मिथ्या न कारयेद् गुरोः ॥३९॥&#xA;दुर्गुणे स्थापिते तस्य दौर्गुण्यशतभाग् भवेत् ।&lt;br&gt;&#xA;सद्गुणे स्थापिते तस्य सर्वसाद्गुण्यभाग् भवेत् ॥4.82.४०॥&#xA;गुरोर्हितं प्रियं कुर्यादादिष्टो वा न वा सदा ।&lt;br&gt;&#xA;असमक्षं समक्षं वा गुरोः कार्यं समाचरेत् ॥४१॥&#xA;गुरोर्हितं प्रियं कुर्यान्मनोवाक्कायकर्मभिः ।&lt;br&gt;&#xA;अधः पतन्नपि राजन् हितं कुर्यात् स वर्धते ॥४२॥&#xA;गुरुर्नारायणकृष्णस्त्वया राजन्निजालये ।&lt;br&gt;&#xA;पूजितो वन्दितः सोऽयं सङ्गरेऽभ्यधिसङ्गतः ॥४३॥&#xA;अहं राजन् गुरुस्तेऽस्मि विप्रो राज्यगुरुः सदा ।&lt;br&gt;&#xA;मत्वा मे शोभनं वाक्यं निवर्तस्व रणाङ्गणात् ॥४४॥&#xA;मा वैधव्यं दिलावर्या राज्ञ्या पुर्याश्च मन्त्रय ।&lt;br&gt;&#xA;नन्दिभिल्ल्याः सभाया मा नूत्नेशत्वं च मन्त्रय ॥४५॥&#xA;मा रोषं कुरु .राजेन्द्र सत्यं ते निगदाम्यहम् ।&lt;br&gt;&#xA;मा स्वहस्ते स्थितं राष्ट्रं परहस्ते निपातय ॥४६॥&#xA;शूराणां मा विनाशं वै शूरतरैर्विधापय ।&lt;br&gt;&#xA;योद्धव्यं मायया साकं मायाविना समं तथा ॥४७॥&#xA;तथापि नैव कृष्णेन योद्धव्यं परमात्मना ।&lt;br&gt;&#xA;यत्र सर्वं यतः सर्वं यः सर्वात्मा विराजते ॥४८॥&#xA;यं सर्वः सेवते श्र्यर्थं तं कथं योधयेद् रणे ।&lt;br&gt;&#xA;सेवनीयो विजयार्थं तोषणीयः प्रमुक्तये ॥४९॥&#xA;प्रसादनीयः क्षेयोऽर्थं प्रस्तोतव्यः प्रशान्तये ।&lt;br&gt;&#xA;लब्धव्यः शरणं गत्वा तं कथं योधयेद् बुधः ॥4.82.५ ०॥&#xA;पृथ्वी हसति राजँस्त्वां यमुनाजलफेनकैः ।&lt;br&gt;&#xA;सस्यपुष्पमयैर्हास्यैः पृतनाशस्त्रजैः करैः ॥५१ ॥&#xA;लूनीवारिप्रवाहोत्थनादफेनबकादिभिः ।&lt;br&gt;&#xA;निमन्त्रयति मृत्युं यन्नन्दिभिल्लो दिलापतिः ॥५२॥&#xA;राजन् काले यथायोग्यं मयोक्तमौषधप्रभम् ।&lt;br&gt;&#xA;स्वतन्त्रोऽसि निजे कार्ये यथायोग्यं समाचर ॥५३॥&#xA;इत्युक्त्वा तं गुरुश्चाग्निरातर्षिर्नन्दिभिल्लकम् ।&lt;br&gt;&#xA;बद्रिके स्वस्ति स्वस्त्यस्तु व्याजहार पुनः पुनः ॥५४॥&#xA;प्रत्युत्तरं गुरुं नत्वा नन्दिभिल्लो ददौ ततः ।&lt;br&gt;&#xA;धृतमूर्द्धा धृतकेशो महाकालेन मृत्युना ॥५५॥&#xA;जानाम्यहं समस्तं तद् गुरो भवता नोदितम् ।&lt;br&gt;&#xA;सर्वं तत् साधुभावेऽस्ति राज्यवादे न युज्यते ॥५६॥&#xA;गुरुर्वा जनको वापि भ्राता सुहृत् सुतोऽपि वा ।&lt;br&gt;&#xA;सङ्गरे प्रतिसम्पन्नः स योद्धव्यो नृपेण ह ॥५७॥&#xA;तृप्तिस्तु यतिसाधूनां स्वल्पे भवति योगिनाम् ।&lt;br&gt;&#xA;राज्ञां तृप्तिः पृथिव्याश्चेद् राजधर्मः कमाश्रयेत् ॥५८॥&#xA;जयश्च विजयश्चैतौ सामर्थ्यबलकिङ्करौ ।&lt;br&gt;&#xA;नैकान्तकृष्णपार्श्वस्थौ सर्वगौ हि मतौ मम ॥५९॥&#xA;नारायणः सदा जय्यः सर्वैरिव मुमुक्षुभिः ।&lt;br&gt;&#xA;स्वार्थिभक्ता जयन्त्येव नारायणं मुहुर्मुहुः ॥4.82.६०॥&#xA;अग्निर्नारायणः साक्षात्तस्मिन् होमोऽपि मोक्षदः ।&lt;br&gt;&#xA;नारायणेन महता नीचस्य योधने मम ॥६१ ॥&#xA;कीर्तिर्वा बहुला स्यान्मे मोक्षगो वा भवाम्यहम् ।&lt;br&gt;&#xA;न मे हानिः कृष्णहस्तहतस्य मम काचन ॥६२॥&#xA;सुखं राज्यं सम्पदश्च वह्नौ जुह्वति मोक्षिणः ।&lt;br&gt;&#xA;कृष्णे जुहोमि तत्सर्वं वृथा होमो न मे गुरो ॥६३॥&#xA;गुरोर्वाक्ये हितं लोके जीवनं चिरमेव यत् ।&lt;br&gt;&#xA;अवाक्ये योधनं कृष्णे वासश्च शाश्वते पदे ॥६४।&lt;br&gt;&#xA;देहपृथिवीनाशेऽपि लप्स्ये लाभं तु शाश्वतम् ।&lt;br&gt;&#xA;निर्णीतं तु मया कृष्णे सर्वार्पणं तु भावतः ॥६५॥&#xA;ऐहिकाऽमुत्रसिद्धिर्मे कृष्णयोगाद् भविष्यति ।&lt;br&gt;&#xA;नृपधर्मैः पूजयिष्ये रणाङ्गणे हरिं प्रभुम् ॥६६॥&#xA;कालहस्तेन मृत्योस्तु कृष्णहस्ताद्वरो हि सः ।&lt;br&gt;&#xA;गुरोः सेवां रणयोग्यां करिष्ये पादयोः पतन् ॥६७॥&#xA;करिष्ये वा हरेर्मूर्ध्नि शस्त्रपुष्पाऽक्षताऽर्पणम् ।&lt;br&gt;&#xA;त्यक्ष्ये मलं हरेः शस्त्रानलसङ्गाद् दृढं द्रुतम् ॥६८॥&#xA;यदि तुष्टो भवेत् कृष्णो मयि शस्त्रनिपातनैः ।&lt;br&gt;&#xA;तदा मे पितरस्तुष्टास्तुष्टाः सुरा महर्षयः ॥६० ॥&#xA;गुरौ नारायणे कृष्णे क्रोधदोषो न विद्यते ।&lt;br&gt;&#xA;परोक्षं वा समक्षं वा करिष्ये नृपधर्मतः ॥4.82.७०॥&#xA;गुरो प्रसन्नो भगवान् यन्मां युद्धे विलोकितुम् ।&lt;br&gt;&#xA;आगतोऽस्ति हरिः साक्षात्ततो भाग्यं कियन्महत् ॥७१ ॥&#xA;गुर्वग्रे मूर्खशिष्योऽपि तरत्येव न संशयः ।&lt;br&gt;&#xA;परोक्षं वा समक्षं वा क्षात्रं मिथ्या न कारयेत् ॥७२॥&#xA;क्षात्रधर्मेण गन्तुर्मे दिलावर्या अनाथता ।&lt;br&gt;&#xA;भाविनी नैव विप्रर्षे ततो धर्मो हतो भवेत् ॥७३॥&#xA;करोमि धर्मसङ्ग्रामं सङ्ग्रामे शत्रुवद्गुरुः ।&lt;br&gt;&#xA;आगच्छेच्छरसन्धानैः पूजार्हः स गुरुस्तदा ॥७४॥&#xA;ब्रह्मा विष्णुर्महेशो वा महाविष्णुर्नरायणः ।&lt;br&gt;&#xA;यमः कालो महाकालः पुराणपुरुषोत्तमः ॥७५॥&#xA;यो वा को वा समागच्छेच्छरपूजार्ह एव सः ।&lt;br&gt;&#xA;धर्मे स्थितस्य विजयो न त्वधर्मे स्थितस्य वै ॥७६॥&#xA;युद्धं राज्ञां परो धर्मो युद्धस्था वधगोचराः ।&lt;br&gt;&#xA;क्षात्रधर्माण एवैते गुरुधर्मास्तदा न ते ॥७७॥&#xA;न पूज्यधर्मा न शिष्यधर्मा न मित्रधर्मिणः ।&lt;br&gt;&#xA;न पुत्रधर्मा न च वा कुटुम्बधर्मिणोऽपि ते ॥७८॥&#xA;न स्वधर्माण एवापि परधर्मिण एव ते ।&lt;br&gt;&#xA;साकं तैः खलु योद्धव्यं क्षात्रधर्मः स शाश्वतः ॥७९॥&#xA;युद्धे चेत् कृष्णहस्तेन गमिष्यामि पराभवम् ।&lt;br&gt;&#xA;कृष्णहस्ते विजयः स न वै स नागविक्रमे ॥4.82.८० ॥&#xA;कृष्णं हित्वा जयेन्मां स तदा मन्ये पराक्रमम् ।&lt;br&gt;&#xA;कृष्णयुक्तं जगत्सर्वं बलवद्भाति मे गुरो ॥८ १ ॥&#xA;स धाता च विधाता च स मेरुर्मेदिनी च सः ।&lt;br&gt;&#xA;स जेता च विजेता च पराभावयिता च सः ॥८२॥&#xA;स्रष्टा पोष्टा पोषयिता रक्षयिताऽविताऽपि सः ।&lt;br&gt;&#xA;तं शरण्यं च कारुण्यपूर्णं प्राप्य समक्षगम् ॥८३॥&#xA;अत्र वापि परत्रापि जयं लप्स्ये न दुर्जयम् ।&lt;br&gt;&#xA;द्वयोस्तु कार्ययोः प्राप्तौ निर्बलं तत्र बाध्यते ॥८४॥&#xA;गुरोर्वाक्यं निर्बलं वै कृष्णाप्तिर्या बलान्विता ।&lt;br&gt;&#xA;कृष्णाप्तौ पुरुषार्थास्तु निवर्तन्ते तदन्तिमाः ॥८५॥&#xA;ग्रामं त्यजेत् कुलस्याऽर्थे स्वस्याऽर्थे तु कुलं त्यजेत् ।&lt;br&gt;&#xA;स्वं त्यजेच्चापि गुर्वर्थे कृष्णार्थं सकलं त्यजेत् ॥८६॥&#xA;जानाति भगवान् मां च जानाति नागविक्रमम् ।&lt;br&gt;&#xA;नागक्रमः सकामोऽस्ति न मे कामो हरिं विना ॥८७॥&#xA;हरिर्युद्धप्रसङ्गेन निष्कामं समनेष्यति ।&lt;br&gt;&#xA;सकामं निरये लोके प्रतिष्ठाप्य प्रयास्यति ॥८८॥&#xA;यथा विप्रो गुरुश्चास्ते तथा धर्मोऽपि सद्गुरुः ।&lt;br&gt;&#xA;धर्मो वक्ति सदा युद्धं क्षत्रस्य त्वपलायनम् ॥८९॥&#xA;आरब्धात् कर्मणश्चेत् स्यात् पश्चपादो जनो यदि ।&lt;br&gt;&#xA;हास्यपात्रं भवत्येव धर्महन्ता स एव ह ॥4.82.९० ॥&#xA;विचार्याऽऽरम्भणीयानि पारं नेयानि तानि वै ।&lt;br&gt;&#xA;फलं वा विफलं वापि सयत्नदैवसात्कृतम् ॥९ १ ॥&#xA;तस्माद् योत्स्ये नमस्कृत्वा धृत्वा हृदम्बरे हरिम् ।&lt;br&gt;&#xA;तव योगबलं तत्राऽऽकाङ्क्षेऽग्निरात सद्गुरो ॥९२॥&#xA;इत्युक्त्वा तूर्णमेवाऽसौ दध्मौ शङ्खं मृधार्थकम् ।&lt;br&gt;&#xA;तावत्तूर्णमवाद्यन्त रणभेर्यः पृथक् पृथक् ॥९३॥&#xA;विगुलानि समन्ताच्च पटहाऽऽनकगोमुखाः ।&lt;br&gt;&#xA;योद्धृणां गर्जना व्योमवाण्यो युद्धाभिदर्शिकाः ॥९४॥&#xA;अभवन् मेघमार्गेऽपि विमानानां प्रगर्जनाः ।&lt;br&gt;&#xA;युद्धार्थं विजयार्थं च गजानां बृंहितानि च ॥९५॥&#xA;ह्रेषाश्च वाजिनां तत्र वृषाणां रम्भणानि च ।&lt;br&gt;&#xA;उष्ट्राणां गाङ्गणनाश्च समन्ततोऽभवन् मृधे ॥९६॥&#xA;महाकालस्तथा रुद्रो यमो विश्वेश्वरो हरः ।&lt;br&gt;&#xA;आकाशे देवतास्तत्र महर्षयश्च पार्षदाः ॥९७॥&#xA;व्यापृतं श्रीकृष्णनारायणं ज्ञात्वा समाययुः ।&lt;br&gt;&#xA;चक्रं सुदर्शनं नैजम् आजगत्कलनं धनुः ॥९८॥&#xA;दधार भगवान् शीघ्रं शरं च ग्रसनाह्वयम् ।&lt;br&gt;&#xA;नागविक्रम एवापि सर्वास्त्राणि दधार ह ॥९९॥&#xA;सेनानीर्नन्दकुबरो रथस्थोऽग्रे स्थितोऽभवत् ।&lt;br&gt;&#xA;एवं ब नन्दिभिल्लोऽपि सेनापेन्द्रव्रजोऽपि च ॥4.82.१० ०॥&#xA;स्वस्वरथौ पुरः कृत्वाऽतिष्ठतां सज्यकार्मुकौ ।&lt;br&gt;&#xA;प्रतीक्षन्ते च सैन्यानि शस्त्रमोचनसूचकम् ॥१० १॥&#xA;महामहाध्वनिं शाङ्खं स्वस्वसेनापसम्भवम् ।&lt;br&gt;&#xA;इत्येवं बद्रिके तत्र सन्नाहोऽभवदाच्युतः ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कृष्णेन सह न योद्धव्यमिति गुरोरग्निरात्तस्योपदेशं स्वानुकूलं योधने नन्दिभिल्लो मत्वा युद्धक्षणसूचकशङ्खध्वानमाचरत्, उभयसैन्यध्वानानीत्यादिनिरूपणनामा द्व्यशीतितमोऽध्यायः ॥८२ ॥&lt;/p&gt;</description>
    </item>
    <item>
      <title>०८३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/083/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/083/</guid>
      <description>&lt;p&gt;श्रीनरनारायण उवाच-&lt;br&gt;&#xA;ततो बद्रीप्रिये तत्र श्रीकृष्णसेवनेच्छया ।&lt;br&gt;&#xA;रुद्रः कालस्तथा मृत्युरागत्य च प्रणम्य च ॥१ ॥&#xA;सहसा श्रीकृष्णनारायणं भीताश्च कम्पिनः ।&lt;br&gt;&#xA;ऊचुः प्रसन्नतालब्ध्यै सेवाज्ञां प्राप्नुमिच्छवः ॥२ ॥&#xA;हरेकृष्ण कृपासिन्धो दासाः स्मो वयमत्र ह ।&lt;br&gt;&#xA;नियोजयाऽस्मान्नाज्ञायां कुर्मो द्रागेव सिद्धये ॥३ ॥&#xA;श्रुत्वा प्राह हरिस्तान् वै कार्यं दास्यं तु मेऽधुना ।&lt;br&gt;&#xA;युद्धे चात्र महाकालो विशतु नागविक्रमे ॥४ ॥&#xA;नन्दकुबरे रुद्रश्च विशत्वेव महेश्वरः ।&lt;br&gt;&#xA;मृत्युर्विशतु बाणेषु शस्त्रेषु मृत्युपार्षदाः ॥५ ॥&#xA;सैन्येषु शक्तयः सर्वाः शीघ्रं विशन्तु चाऽव्ययाः ।&lt;br&gt;&#xA;नागविक्रमपक्षाणां रक्षणं सर्वथा भवेत् ॥६ ॥&#xA;नन्दिभिल्लस्य दर्पस्य फलं तत्पक्षगामिषु ।&lt;br&gt;&#xA;युद्धहोमात्मकं चास्तु कृतं भुङ्क्ते यतो जनः ॥७ ॥&#xA;मात्सर्यदोषदग्धोऽयं नन्दिभिल्लो हि युध्यति ।&lt;br&gt;&#xA;अपराद्धं ततस्तेन नागविक्रमभूभृतः ॥८ ॥&#xA;इत्युक्त्या भगवान् शङ्खं दध्मौ युद्धप्रवर्तकम् ।&lt;br&gt;&#xA;इन्द्रवज्रोऽपि शङ्खं स्वं दध्मौ युद्धप्रवर्तकम् ॥९ ॥&#xA;नन्दकुबरः शङ्खं स्वं दध्मौ युद्धप्रवर्तकम् ।&lt;br&gt;&#xA;सैन्यानां च तदा भेरीशब्दा गगनभेदिनः ॥4.83.१ ०॥&#xA;युद्धप्रवर्तका बद्रि भयङ्करास्तदाऽभवन् ।&lt;br&gt;&#xA;शौर्यदा बलदाश्चासन् निनादा मेघवत्तदा ॥११ ॥&#xA;सहैव तु निनादैश्च शराणां वर्षणं मिथः ।&lt;br&gt;&#xA;मिथोऽभवच्च सैन्यानां नन्दकुब्रेन्द्रवज्रयोः ॥१ २॥&#xA;बद्रिके क्षणमात्रेण बाणवृष्ट्याऽम्बरं तदा ।&lt;br&gt;&#xA;आच्छादितं समस्तं वै सैन्यान्याच्छादितान्यपि ॥१३॥&#xA;बाणा योद्धुशरीरेषु दृश्यन्ते &amp;lsquo;लग्नभोगिनः ।&lt;br&gt;&#xA;सहस्ररश्मयो यद्वल्लग्ना आदित्यमूर्तिषु ॥१४॥&#xA;किंशुका इव दृश्यन्ते देहा योद्धुशरैर्हताः ।&lt;br&gt;&#xA;अर्धचन्द्रैः फलभागैस्तीक्ष्णाग्रैः खण्डिताङ्गिनः ॥१५॥&#xA;भिन्ना द्वेधा विलोक्यन्ते प्रेतास्तु विकृता इव ।&lt;br&gt;&#xA;तड्फडायन्त उच्छ्रित्योच्छ्रित्योत्पतन्ति भूतले ॥१६॥&#xA;छिन्नकण्ठा विमूर्धानः शवाः क्षिपन्ति सायकान् ।&lt;br&gt;&#xA;विलोक्यन्ते च ते तत्र राहवश्चाहवेऽभितः ॥१७॥&#xA;बद्रिके तत्र वै नन्दिभिल्लो बाणशतैर्द्रुतम् ।&lt;br&gt;&#xA;अताडयत्तदा नागविक्रमं तीक्ष्णधारकैः ॥१८॥&#xA;नागोऽपि नन्दिनं बाणैः पञ्चशतैः शिलीमुखैः ।&lt;br&gt;&#xA;तताड परितः शीघ्रमाश्चर्यं तदभून्महत् ॥१९॥&#xA;नन्दी विच्छिद्य बाणाँस्तान्निजबाणसहस्रकम् ।&lt;br&gt;&#xA;मुमोच क्षणमात्रेण नागदेहेऽतिवेगतः ॥4.83.२०॥&#xA;नागोऽपि तानर्धचन्द्रशरैश्छित्वाऽतिलाघवात् ।&lt;br&gt;&#xA;मुमोचाऽर्धचन्द्रसमान् बाणान् नन्दिनि चाहवे ॥२१ ॥&#xA;छेदयामास मुकुटं ज्यां धनुश्चापि नन्दिनः ।&lt;br&gt;&#xA;नन्दी जग्राह सहसा धनुश्चान्यन्महत्तरम् ॥२२॥&#xA;शरान्मुमोच बहुधा नागप्राणहराँस्तदा ।&lt;br&gt;&#xA;नागः सर्वान्प्रविच्छिद्य ताडयामास भल्लकैः ॥२३॥&#xA;कुन्तलैर्विविधैश्चापि शरैर्भिन्नाग्रधारकैः ।&lt;br&gt;&#xA;धनुर्नष्टं पुनर्नष्टं तृतीयं च चतुर्थकम् ॥२४॥&#xA;तदा नन्दी महाशक्तिं जग्राह शतघण्टिकाम् ।&lt;br&gt;&#xA;दिव्यां लम्बां बहुवेगां सूक्ष्माग्रां विषसम्भृताम् ॥२५॥&#xA;मुमोच बहुवेगेन महीं पद्भ्यां निपीड्य ह ।&lt;br&gt;&#xA;पपात सा नागवक्षोमध्ये यावत्तु तावता ॥२६॥&#xA;हस्तेनैव समग्राह्य नागस्तां सममोडयत् ।&lt;br&gt;&#xA;द्वेधा प्रमोड्य पृथ्व्यां तां निचिक्षेप जगर्ज ह ॥२७॥&#xA;वीक्ष्य नन्दी महाक्रुद्धो जग्राहाऽन्यां महोज्ज्वलाम् ।&lt;br&gt;&#xA;शक्तिं चिक्षेप सहसा नागकण्ठविघातिनीम् ॥२८॥&#xA;तां शक्तिं त्वापतन्तीं तु नागो लाघवनोदितः ।&lt;br&gt;&#xA;स्वशक्त्या तूर्णमहनद् द्वेधा भूत्वा पपात सा ॥२९॥&#xA;तृतीयां जगृहे यावन्नन्दी तावत्तु नागराट् ।&lt;br&gt;&#xA;मुमोच शक्तिं सहसा नन्दिवक्षसि वै बली ॥4.83.३ ०॥&#xA;जगाम मूर्छा नन्दी च जगर्ज नागविक्रमः ।&lt;br&gt;&#xA;सूतस्तं सहसादूरं निन्ये सरथनन्दिनम् ॥३१ ॥&#xA;अथ कृष्णरथं चान्ये नन्दिसेनेश्वरास्तदा ।&lt;br&gt;&#xA;ताडयामासुरत्यर्थं बाणैर्भल्लैश्च कुन्तलैः ॥३२॥&#xA;अर्धचन्द्रैर्गोलकैश्च क्षेपणैः शरकोटिभिः ।&lt;br&gt;&#xA;दुर्भिक्षाणी महाशक्तिर्या रथं परितः स्थिता ॥३३॥&#xA;लग्नाऽऽसीत् सा सर्वबाणान् शास्त्राणि विविधान्यपि ।&lt;br&gt;&#xA;धृत्वा धृत्वा मुखे निगिलत्येव नाशयत्यपि ॥३४॥&#xA;हरिस्तु नागसैन्यानां घातकान् कोटिशः शरान् ।&lt;br&gt;&#xA;निजप्राणैश्चातिशीघ्रं भेदयत्येव सर्वथा ॥३५॥&#xA;भक्तरक्षां करोत्येव नागसैन्यं न हन्यते ।&lt;br&gt;&#xA;हन्यन्ते नन्दिसैन्यानि महाश्चर्यमभूद्धि तत् ॥३६॥&#xA;तावद् राजा गतमूर्छश्चाजगाम रणाजिरे ।&lt;br&gt;&#xA;सरथः शस्त्रसम्पन्नो नारायणरथोपरि ॥३७॥&#xA;प्रैरयत्तीक्ष्णशस्त्राणि मुमोच बाणसञ्चयान् ।&lt;br&gt;&#xA;शक्तीश्चिक्षेप बहुधा नाराचान् स मुमोच ह ॥३८॥&#xA;हरिः सर्वान् प्रविच्छिद्य मुमोचैकं शरं द्रुतम् ।&lt;br&gt;&#xA;अभेद्यमजरं चाप्यनिवर्तनं दृढं तदा ॥३९॥&#xA;लग्नः शरः स उरसि नन्दी पपात भूतले ।&lt;br&gt;&#xA;सूतः शीघ्रं तमुत्थाप्य कृत्वा रथे ययौ बहिः ॥4.83.४०॥&#xA;हाहाकारः क्षणं जातः सैन्ये नन्दिप्रयोजिते ।&lt;br&gt;&#xA;अथेन्द्रवज्रः सैन्येशो हरिं नागं च कूबरम् ॥४१ ॥&#xA;सर्वान शरैस्तीक्ष्णधारैरताडयच्छतैः शतैः ।&lt;br&gt;&#xA;हरिः सर्वांश्च तद्बाणान् चिच्छेद करलाघवात् ॥४२॥&#xA;निजबाणैः सर्वसैन्यरक्षां करोति चाभितः ।&lt;br&gt;&#xA;कुबेरो दशबाणैश्च त्विन्द्रवन्त्रं तताड ह ॥४३॥&#xA;इन्द्रस्तु शतबाणैस्तं कुबरं प्रतताड ह ।&lt;br&gt;&#xA;कुबरः शतबाणैश्च प्रतितताड वज्रकम् ॥४४॥&#xA;इन्द्रवज्रो द्रुतं शक्तिं चिक्षेप प्राणहारिणीम् ।&lt;br&gt;&#xA;आपपात नन्दकुब्रं जघानोरसि वेगिनी ॥४५॥&#xA;स्पृष्टमात्रा धृता शीघ्रं भुग्नीकृता करेण सा ।&lt;br&gt;&#xA;कुबरेण द्रुतं यावत्तावदन्या समागता ॥४६ ॥&#xA;धृत्वा तामपि वेगेनाऽमोडयत् कुबरो बली ।&lt;br&gt;&#xA;तावत्तृतीयशक्तिः प्रागता ह्यति भयङ्करी ॥४७॥&#xA;रुद्रः कुबरगः शक्तिं जग्रासाऽपाचयत्तथा ।&lt;br&gt;&#xA;महाश्चर्यमिदं दृष्ट्वा चेन्द्रवज्रो भयं ह्यगात् ॥४८॥&#xA;मुमोच स गदां दिव्यां महास्तम्भनिभां पराम् ।&lt;br&gt;&#xA;मस्तकाद्रिस्थिरभावां काञ्चनपट्टशोभिताम् ॥४९॥&#xA;आकाशे तूर्णमागत्य रथे पपात शृङ्गवत् ।&lt;br&gt;&#xA;रथः प्रचूर्णितो नन्दकुबरस्याऽऽप भूतलम् ॥4.83.५०॥&#xA;कुबरो रथमध्यस्थो रुद्ररक्षाप्ररक्षितः ।&lt;br&gt;&#xA;अभग्नाङ्गो निर्ययौ वै पतत्प्रासादतो यथा ॥५१ ॥&#xA;तावद् राजा नन्दिभिल्लः स्वस्थो रणेऽभवत् पुरः ।&lt;br&gt;&#xA;नागं नाशयितुं तूर्णं मुमोच नागपाशकान् ॥५२॥&#xA;हरिस्तत्र गारुडान् वै प्रेरयामास भक्षकान् ।&lt;br&gt;&#xA;नागाः प्रभक्षिताः सर्वे गरुडैस्तत्र वै क्षणात् ॥५३॥&#xA;नन्दी विद्युच्छरं तत्र मुमोच नागविक्रमम् ।&lt;br&gt;&#xA;नागो मुमोच ताम्रास्त्रं विद्युत्तत्र लयं गता ॥५४॥&#xA;नन्दी मुमोच वन्ह्यस्त्रं सर्वसैन्यभयङ्करम् ।&lt;br&gt;&#xA;नागो मेघास्त्रबाणैस्तान् वह्निशराननाशयत् ॥५५॥&#xA;नन्दी मुमोच क्रुधितो ब्रह्मास्त्रं त्वनिवर्तनम् ।&lt;br&gt;&#xA;हरिर्जग्राह सहसा ब्रह्मास्त्रेण तदस्त्रकम् ॥५६॥&#xA;नन्दी मुमोच च तदा पाशुपतास्त्रमुल्बणम् ।&lt;br&gt;&#xA;नागस्थश्च महाकालो भक्षयामास पाशवम् ॥५७॥&#xA;संहारास्त्रं तदा नन्दी मुमोच तैजसं महत् ।&lt;br&gt;&#xA;कुबरस्थो महारुद्रः संहारास्त्रमुपाहरत् ॥५८॥&#xA;कुबरस्तु तदा शक्तिं शतभारां नगात्मिकाम् ।&lt;br&gt;&#xA;उत्थाप्यापीड्य पृथिवीं मुमोच वज्रकं प्रति ॥५९॥&#xA;चकम्पे पृथिवी निम्नीभूता क्षणं तु बद्रिके ।&lt;br&gt;&#xA;इन्द्रवज्रं गता तूर्णं प्रविष्टा हृदये तदा ॥4.83.६०॥&#xA;इन्द्रवज्रः पतन् पृथ्व्यां वज्रं मुमोच कूबरम् ।&lt;br&gt;&#xA;वज्रं छिन्नं महावज्रैस्तदा नागेन तत्क्षणम् ॥६१ ॥&#xA;इन्द्रवज्रः पपातैव भिन्नवक्षा ममार ह ।&lt;br&gt;&#xA;हाहाकारो महाञ्जातो भिल्लसैन्ये तु बद्रिके ॥६२॥&#xA;कुवरस्य जयनादा अश्रूयन्त समन्ततः ।&lt;br&gt;&#xA;अथ तूर्णं घातवज्रनामा भिल्लचमूपतिः ॥६ ३॥&#xA;रथस्थश्चाययौ तूर्णं रणाङ्गणेऽतिगर्वितः ।&lt;br&gt;&#xA;भिल्लसैन्ये महाघोषास्ततोऽभवन् समन्ततः ॥६४॥&#xA;घातवज्रोऽपि युयुधे नन्दकुबरकेन वै ।&lt;br&gt;&#xA;दशबाणान् सहयोगान् मुमोचैकेन तन्तुना ॥५५॥&#xA;चिच्छिदे नन्दकुबरो दश तानागतान् द्रुतम् ।&lt;br&gt;&#xA;प्रतिमुमोच कुबरो बाणान् विंशतिसङ्ख्यकान् ॥६६॥&#xA;घातवज्रो द्रुतं छित्वा तान् सर्वान् लीलया ततः ।&lt;br&gt;&#xA;मुमोच त्रिंशदपरान् चिच्छेद कुबरोऽपि तान् ॥६७॥&#xA;कुबरो भल्लकान् दीर्घान् मुमोच घातवज्रकम् ।&lt;br&gt;&#xA;घातवज्रो गदामारैः सर्वान् भल्लान् व्यपोथयत् ॥६८॥&#xA;गदां सर्वस्वसामर्थ्यैश्चिक्षेप कुबरोपरि ।&lt;br&gt;&#xA;कुबरस्ता गदां तूर्णं गदयाऽधो व्यपोथयत् ॥६९॥&#xA;चिक्षेप तु शरान् शीघ्रं चिच्छेद ज्यां च कार्मुकम् ।&lt;br&gt;&#xA;हस्तं प्रकोष्ठे चिच्छेद वामं चन्द्रमुखैः शरैः ॥4.83.७०॥&#xA;एकहस्तो घातवज्रः खङ्गमादाय चोत्पतन् ।&lt;br&gt;&#xA;रथादुत्तीर्य कुबरं प्रत्यधावद् रुषान्वितः ॥७१ ॥&#xA;तावत्तु कुबरो दृष्ट्वा समापतन्तमुल्बणम् ।&lt;br&gt;&#xA;सखङ्गं वारयामास बाणैर्वेगाभियायिभिः ॥७२॥&#xA;तथापि तप्तरक्तोऽसौ न्यवर्तत न धावनात् ।&lt;br&gt;&#xA;तदा श्रीकुबरः खङ्गमादाय रथतो द्रुतम् ॥७३॥&#xA;अवतीर्य ददौ युद्धं खङ्गेन भ्रमशोभिना ।&lt;br&gt;&#xA;द्वयोः सैनपयोर्युद्धं द्रष्टुं देवास्तदाम्बरे ॥७४॥&#xA;क्षणं स्थिरा अभवँश्च प्राणयोधनसद्रसाः ।&lt;br&gt;&#xA;कुबरो नैजखङ्गेन द्वेधा खड्गं तदीयकम् ॥७५॥&#xA;कृत्वा तूर्णं ददौ खड्गं द्वितीयं योधनाय ह ।&lt;br&gt;&#xA;सोऽपि धृत्वा विविधैर्वै योधनस्य प्रकारकैः ॥७६॥&#xA;बहुधा युयुधे तत्र मण्डलानि प्रकाशयन् ।&lt;br&gt;&#xA;अथ क्षणेन खड्गेन कुबरस्य तु मस्तके ॥७७॥&#xA;घातं चक्रे घातवज्रस्तावत्तु कुबरो निजम् ।&lt;br&gt;&#xA;खड्गमुत्प्लुत्य कण्ठेऽस्य स्कन्धे वक्षसि चोदरे ॥७८॥&#xA;कट्यां सक्थ्नीत्यारपारमेकघातेन चानयत् ।&lt;br&gt;&#xA;द्वेधा भूत्वा घातवज्रः पपात सैन्यसन्निधौ ॥७९॥&#xA;हाहाकारोऽभवन्नन्दिभिल्लसैन्ये समन्ततः ।&lt;br&gt;&#xA;नागविक्रमसैन्येन शक्तिगणाधिवासिना ॥4.83.८ ०॥&#xA;दशसाहस्रयोद्धारो हतास्तावत्तु बद्रिके ।&lt;br&gt;&#xA;नन्दिभिल्लस्य सैन्यानामेवं घातो बभूव ह ॥८ १॥&#xA;अथाययौ तृतीयो वै हरिद्वज्राख्यसैन्यपः ।&lt;br&gt;&#xA;स्वर्णवर्मधरो वीरः पुष्टो युवाऽद्रिशृङ्गभः ॥८२॥&#xA;रथस्थो भल्लकान् शीघ्रं मुमोच कुबरं प्रति ।&lt;br&gt;&#xA;कुबरस्थो हरो रुद्रोऽगिलत् सर्वास्तु भल्लकान् ॥८३॥&#xA;हरिद्वज्रस्ततस्तूर्णं शक्तिं मुमोच घातिनीम् ।&lt;br&gt;&#xA;कुबरस्थो हरस्तां चाऽगिलत् सर्वामपाचयत् ॥८४॥&#xA;हरिद्वज्रस्ततस्तूर्णं सिंहास्त्रं मन्त्रितं तदा ।&lt;br&gt;&#xA;मुमोच सहसा सिंहाः सहस्रशोऽभवन् मृधे ॥८५॥&#xA;गगने भूतले सैन्ये रथेषु वाहनेष्वपि ।&lt;br&gt;&#xA;क्षणमात्रेण सिंहानां सैन्यानि सर्वतोऽभवन् ॥८६॥&#xA;कुवरस्थो महारुद्रस्तावद् देवीं निजां सतीम् ।&lt;br&gt;&#xA;सर्वसैन्यस्वरूपां सम्भवितुं तु समादिशत् ॥८७॥&#xA;शिवाङ्गनाऽभवत् तूर्णं सैन्यात्मिका सुशोभना ।&lt;br&gt;&#xA;सर्वशस्त्रधरा सर्वात्मकस्त्रीरूपदर्शिनी ॥८८॥&#xA;तां मातरं सतीं दृष्ट्वा सिंहास्तद्वाहनानि वै ।&lt;br&gt;&#xA;निपेतुः पादयोस्तूर्णं तदाश्चर्यमभून्महत् ॥८९॥&#xA;देव्या योगमहास्त्रेण शार्दूला विलयीकृताः ।&lt;br&gt;&#xA;वीक्ष्यैतत्तु हरिद्वज्रोऽमोचयन्मोहनास्त्रकम् ॥4.83.९०॥&#xA;बालकृष्णो मोहनास्त्रं जग्रास रणमध्यगः ।&lt;br&gt;&#xA;अथ भीतो हरिद्वर्णो विषास्त्रं प्रमुमोच ह ॥९१ ॥&#xA;एकबाणेन परितो व्योमभागे विषं विषम् ।&lt;br&gt;&#xA;विषवायुमयं सर्वं प्रासरन्नेत्रनाशकम् ॥९२॥&#xA;प्राणरोधकमेवापि मृत्युकरं विनाशकम् ।&lt;br&gt;&#xA;कुबरस्थस्तदा रुद्रो विषं जहार योगतः ॥९३॥&#xA;निर्विषं वै कुबरस्य सैन्यं सर्वं व्यजायत ।&lt;br&gt;&#xA;अथ श्रीकुबरो धृत्वा शक्तिं मुमोच नाशिकाम् ॥९४॥&#xA;हरिद्वज्रो विभिद्यैनां मुमोच शक्तिमुत्तमाम् ।&lt;br&gt;&#xA;कुबरोऽपि विभिद्यैतां गुर्वी गदामवासृजत् ॥९५॥&#xA;हरिद्वज्रो गदां धृत्वा कुबरं प्रत्ययोजयत् ।&lt;br&gt;&#xA;कुबरस्तां पुनर्भूत्वा चिक्षेप बहुवेगिताम् ॥९६॥&#xA;चिक्षेप पश्चात्तस्यास्तु शक्तिं शक्तिं द्वितीयकाम् ।&lt;br&gt;&#xA;तृतीयकां प्रचिक्षेप सा लग्ना गलमध्यतः ॥९७॥&#xA;प्राणान्नीत्वा ययौ भूमौ रथं भित्त्वाऽतिदारुणा ।&lt;br&gt;&#xA;हरिद्वज्रस्तु सरथो भग्नो ममार तत्र ह ॥१८॥&#xA;हाहाशब्दा नन्दिभिल्लसैन्येऽभवन् समन्ततः ।&lt;br&gt;&#xA;दुद्रुवुः पृष्ठपादाश्च भीता युद्धविशारदाः ॥९९॥&#xA;जयशब्दाः कुबरस्य सैन्ये वाद्ययुतास्तदा ।&lt;br&gt;&#xA;अभवन् बद्रिके कृष्णनारायणप्रतापतः ॥4.83.१० ०॥&#xA;नन्दिभिल्लो रणभेरीं नादयामास वै पुनः ।&lt;br&gt;&#xA;द्रवतां निजसैन्यानां धैर्यार्थं योधनाय च ॥१०१ ॥&#xA;दशसाहस्रयोद्धारो हरिद्वज्रस्य वै मृधे ।&lt;br&gt;&#xA;नागविक्रमसैन्येन हताः शक्तिनिवासिना ॥१० २॥&#xA;अपरे सप्ततिसहस्राणि निश्चित्य वै मिथः ।&lt;br&gt;&#xA;परितश्चाभिसंव्याप्य व्यूहं वृश्चिकशृङ्गवत् ॥१ ०३॥&#xA;कृत्वा मारयितुं सर्वान् कुबरस्य तु योधकान् ।&lt;br&gt;&#xA;अभ्यधावन् दिशः सर्वा भिल्लसैन्यान्विताश्च ताः ॥, ०४॥&#xA;अभवन् परितो बद्रि दिशः सर्वा भयप्रदाः ।&lt;br&gt;&#xA;अथ रुद्रः कुबरस्थो नैजान् रोगान् गणानपि ॥१ ०५॥&#xA;समूर्तान् निजसैन्यस्याऽभितः स्थितानकारयत् ।&lt;br&gt;&#xA;अप्रतिहतदेहास्ते शस्त्राघातविवर्जिताः ॥१ ०६॥&#xA;दुर्गवन्मानवसैन्यव्यापकाश्चक्रिरे मृधम् ।&lt;br&gt;&#xA;तद्बाणैर्निहतास्तत्र बद्रिकेऽयुतसङ्ख्यकाः ॥१ ०७॥&#xA;नन्दिभिल्लस्य योद्धारो दुद्रुवुः शेषशस्त्रिणः ।&lt;br&gt;&#xA;शैलवज्रश्चतुर्थो वै सेनापतिस्तदा बली ॥१ ०८॥&#xA;स्वसैन्यानि समाहूय योधनं पुनराव्यधात् ।&lt;br&gt;&#xA;गर्जना विविधाश्चासन् बद्रिके चोभयोरपि ॥१०९॥&#xA;सैन्ययोर्जयलब्ध्यर्थं शङ्खनादाश्च खेऽभवन् ।&lt;br&gt;&#xA;सज्जा आवेशवन्तश्च योद्धारश्चुक्रुशुर्मृधे ॥4.83.११० ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने रणसङ्ग्रामे नन्दिभिल्लस्येन्द्रवज्रघातवज्रहरिद्वज्रेतिसेनापतित्रयसहितत्र्ययुतसेनात्मकयोद्धॄणां निधनमित्यादिनिरूपणनामा त्र्यशीति-&lt;br&gt;&#xA;तमोऽध्यायः ॥८३ ॥&lt;/p&gt;</description>
    </item>
    <item>
      <title>०८४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/084/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/084/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि शैलवज्रश्चमूपतिः ।&lt;br&gt;&#xA;रथस्थः सर्वशस्त्रास्त्रसम्पन्नः पुरतोऽभवत् ॥१ ॥&#xA;नन्दिभिल्लमहासैन्येऽभवन् घोषाः सहर्षकाः ।&lt;br&gt;&#xA;जयार्थं तूर्यनिनदा भेरीशङ्खादिनिःस्वनाः ॥२ ॥&#xA;तावन्मुमोच बाणान् स तीक्ष्णान् विदारकान् मृधे ।&lt;br&gt;&#xA;शतं शतं चैकवारमाच्छादयद् रथं हरेः ॥३ ॥&#xA;कुबरस्य रथं चापि नागस्यापि रथं तथा ।&lt;br&gt;&#xA;चिच्छेद भगवान् सर्वान् समायातान् प्रवाहिणः ॥४ ॥&#xA;सहस्रबाणैर्भगवान् मुक्तैर्युगपद्वेगिभिः ।&lt;br&gt;&#xA;शरान् शैलव्रजस्यापि नन्दिभिल्लस्य वै शरान् ॥५ ॥&#xA;कुबरो भल्लकान् धृत्वा सायकांश्च शिलीमुखान् ।&lt;br&gt;&#xA;शतं शतं तु युगपज्जघान भिल्लसैन्यपौ ॥६ ॥&#xA;व्यदृश्यन्त रिपुरथा मेघछन्नाद्रयो यथा ।&lt;br&gt;&#xA;कालवज्रादयश्चान्ये चमूनां पतयस्तदा ॥७ ॥&#xA;शरमेघान् प्रसञ्जह्रुर्बह्वीभिः शरकोटिभिः ।&lt;br&gt;&#xA;नन्दिभिल्लः शरं तीक्ष्णं वाह्नेयं समवासृजत् ॥८ ॥&#xA;तदुत्पन्ना अनलास्तु प्राज्वालयन् हि कूबरम् ।&lt;br&gt;&#xA;नागविक्रमणं चापि तस्य सैन्यानि चाभितः ॥९ ॥&#xA;कृष्णनारायणस्तत्र धृत्वा रूपाणि सर्वशः ।&lt;br&gt;&#xA;ययौ सैन्यानलं सर्वं महाश्चर्यमभूद्धि तत् ॥4.84.१ ०॥&#xA;अथ शैलव्रजस्तत्र शरं पार्वतमन्त्रवत् ।&lt;br&gt;&#xA;मुमोच नागसैन्येषु पर्वतास्तेऽभवन् हि खे ॥१ १॥&#xA;निपेतुश्चूर्णयामासुर्नागसैन्यानि सर्वतः ।&lt;br&gt;&#xA;कुबरः पार्थिवैर्मन्त्रैर्वज्रान् मुमोच दारुणान् ॥१२॥&#xA;वज्रहताः पर्वतास्ते निलीयुर्वै क्षणान्तरे ।&lt;br&gt;&#xA;पृथ्वी महाद्रीन् सहसाऽगिलत् सर्वान् समन्ततः ॥१३॥&#xA;तदाश्चर्यं महज्जातं सर्वेषां स्तब्धताकरम् ।&lt;br&gt;&#xA;हरिश्चूर्णितताप्राप्तान् स्वस्थान् चकार वीक्षणात् ॥१४॥&#xA;पशून् वाहनसंस्थाँश्च योजितानप्यजीवयत् ।&lt;br&gt;&#xA;अथ बद्रीप्रिये तत्र कुबरो गर्त्तमन्त्रवित् ॥१५॥&#xA;गर्तमन्त्रशरं साऽस्त्रं मुमोच शैलवज्रकम् ।&lt;br&gt;&#xA;शैलवज्ररथाऽधस्ताच्छरास्त्रं गर्तमाकरोत् ॥१६॥&#xA;यद्गर्त्ते तु रथोऽश्वाश्च शैलवज्रः सशस्त्रकः ।&lt;br&gt;&#xA;अवातरद् द्रुतं यस्य रक्षा केनापि न कृता ॥१७॥&#xA;पृथ्वी जग्रास गर्भे स्वे शैलवज्रं तु बद्रिके ।&lt;br&gt;&#xA;पृथ्वीगर्भे मृतः पृथ्वी पुनर्यथा तथाऽभवत् ॥१८॥&#xA;भूकम्पस्तु महान् जातस्तदा चम्वोर्द्वयोरपि ।&lt;br&gt;&#xA;त्रस्ता योद्धार एवापि क्षणं मोहमुपागताः ॥१ ९॥&#xA;शैलवज्रो इतश्चेति शुशुचुर्नन्दिभिल्लिनः ।&lt;br&gt;&#xA;जयनादान् प्रचक्रुश्च नागविक्रमयोधिनः ॥4.84.२०॥&#xA;अथाऽऽययौ कालवज्रनामा पञ्चमसैन्यपः ।&lt;br&gt;&#xA;महाकालसमः क्रूरोऽन्तकतुल्यपराक्रमः ॥२१॥&#xA;तदा वाद्यान्यवाद्यन्त सेनयोरुभयोर्द्रुतम् ।&lt;br&gt;&#xA;अस्त्रं हैमं महामन्त्राधिष्ठितं स मुमोच ह ॥२२॥&#xA;उपला हिमजास्तत्राऽभवन् व्योम्नि जलस्रवाः ।&lt;br&gt;&#xA;अतिशैत्योपला व्योम्नो निपेतुः प्राणघातिकाः ॥२३॥&#xA;कोटिशो लक्षशश्चापि ज्ञात्वाऽस्त्रं हिममन्त्रितम् ।&lt;br&gt;&#xA;मुमोच कुबरस्तूर्णं सौर्यास्त्रं हिमनाशनम् ॥२४॥&#xA;वाडवास्त्रं द्रुतं चापि जलभक्षणकारकम् ।&lt;br&gt;&#xA;तेनोपला विलीना वै हैम्यः सर्वा जलात्मिकाः ॥२५॥&#xA;जलं तूर्णं चाम्बरे तु लयं प्राप्तं तु वाडवात् ।&lt;br&gt;&#xA;कुबरस्तु ततः कालवज्राय वज्रमुत्तमम् ॥२६॥&#xA;मुमोच कालवज्रस्तद् व्यनाशयत् स्ववज्रकैः ।&lt;br&gt;&#xA;कुबरस्य विनाशार्थं प्रेषयद् भैरवास्त्रकम् ॥२७॥&#xA;भैरवो भयदः क्रूरः कुबरे वीक्ष्य शङ्करम् ।&lt;br&gt;&#xA;नत्वा लीनोऽभवत्तूर्णं महाश्चर्यमिदं त्वभूत् ॥२८॥&#xA;कुबरः स्वशरं साङ्कर्षणास्त्राढ्यं व्यमूमुचत् ।&lt;br&gt;&#xA;कालवज्राय कालोऽपि यदधीनो विलुण्ठति ॥२९॥&#xA;सङ्कर्षणो महावीरो महागदादिशस्त्रवान् ।&lt;br&gt;&#xA;जघान बाणरूपेण कालवज्रं तु सैन्यपम् ॥4.84.३०॥&#xA;चूर्णयामास सरथं शतेनैकेन भूतले ।&lt;br&gt;&#xA;कालवज्रे हते भिल्लसैन्यान्यासन् द्रवन्ति च ॥३१ ॥&#xA;हाहाकारो महान् जातो हते वै कालवज्रके ।&lt;br&gt;&#xA;वह्निवज्रस्ततस्तूर्णमाययौ पृतनापतिः ॥३२॥&#xA;सैन्याग्रेऽयोधयद् बाणैर्भल्लैश्च स्वर्णपुङ्खकैः ।&lt;br&gt;&#xA;शतं सहस्रं बाणानां विससर्ज स मेघवत्॥३३॥&#xA;एकस्मात् तु सहस्राणि मन्त्रास्त्रयोजिताः शराः ।&lt;br&gt;&#xA;विनिर्ययुर्व्योममार्गे पतन्ति सैन्यमस्तके ॥३४॥&#xA;शराणां वृष्टयश्चाऽधोमुखानां परितोऽभवन् ।&lt;br&gt;&#xA;नागविक्रमसैन्यानि चाऽऽन्ध्यमुग्धानि वै क्षणम् ॥३५॥&#xA;अभवँश्च तदा रुद्रो व्योमाऽस्त्रं समवासृजत् ।&lt;br&gt;&#xA;कुबरस्थेन रुद्रेण व्योम्ना वृष्टिर्लयीकृता ॥३६॥&#xA;उत्पादिताश्च राक्षस्यो वज्रदेह्योऽतिदारुणाः ।&lt;br&gt;&#xA;बाणभक्षणकारिण्योऽन्तरीक्षे वज्रनाशिकाः ॥३७॥&#xA;उत्पद्यन्ते सहस्राणि त्वेकस्या राक्षसीस्त्रियाः ।&lt;br&gt;&#xA;ता निगिल्य शरवृष्टिं व्योम्ना पेतुर्हि सैन्यके ॥३८॥&#xA;नन्दिभिल्लस्य सर्वस्मिन् तदाऽऽक्रोशास्ततोऽभवन् ।&lt;br&gt;&#xA;मारयन्तु खादयन्तु चर्वयन्तु विशन्तु च ॥३९॥&#xA;त्रोटयन्तु स्फोटयन्तु मानवान् भिल्लसैन्यगान् ।&lt;br&gt;&#xA;इत्येवं वदमानास्ता निगिलुश्चखदुश्च तान् ॥4.84.४०॥&#xA;हाहाकारः पुनश्चासीद् भिल्लिसैन्येषु सर्वतः ।&lt;br&gt;&#xA;मरणं शरणं चेति नान्यत्तत्र व्यदृश्यत ॥४१॥&#xA;अथ राजा नन्दिभिल्लो ज्ञात्वाऽऽपदं विनाशिनीम् ।&lt;br&gt;&#xA;जगाम शरणं चाग्निरातर्षेः स्वस्य सद्गुरोः ॥४२॥&#xA;अग्निरातस्तदा रक्षोहनं मन्त्रं शरासनम् ।&lt;br&gt;&#xA;कृत्वा मुमोच सहसा सायकं राक्षसान्तकम् ॥४३॥&#xA;एकशरात्सहस्राणि जायन्ते सायकास्ततः ।&lt;br&gt;&#xA;यां यां स्पृशति बाणोऽसौ सा सा तिरोभवत्तदा ॥४४॥&#xA;एवं निवारिताः सर्वा राक्षस्यो गुरुणा तदा ।&lt;br&gt;&#xA;बह्निवज्रो ततोऽमुञ्चद् वैष्णवास्त्रं सुदारुणम् ॥४५॥&#xA;विष्णवः शस्त्रवन्तो वै समुत्पन्नाः सहस्रशः ।&lt;br&gt;&#xA;उत्पत्योत्पत्य सहसा लीनाः कृष्णनरायणे ॥४६॥&#xA;तदद्भुतं परं जातं वह्निवज्रस्ततः पुनः ।&lt;br&gt;&#xA;नारायणास्त्रं विपुलं सर्वप्राणहरं क्षणात् ॥४७॥&#xA;मुमोच सर्वनाशार्थं तदपि श्रीनरायणे ।&lt;br&gt;&#xA;बालकृष्णेऽभवल्लीनं महाश्चर्यमिदं ह्यभूत् ॥४८॥&#xA;वह्निवज्रस्ततो निद्रामहास्त्रं प्रसमैरयत् ।&lt;br&gt;&#xA;निद्रा नारायणाक्षिप्ता विलीना कृष्णनेत्रके ॥४९॥&#xA;एवं व्यर्थानि चास्त्राणि विदित्वा क्रोधमाप्तवान् ।&lt;br&gt;&#xA;मुमोच कालकवलं महास्त्रं सर्वभक्षकम् ॥4.84.५०॥&#xA;मुक्ताद् बाणान्महाकालो विकरालो विनिर्ययौ ।&lt;br&gt;&#xA;नैकयोजनविस्तीर्णो नैकयोजनकोच्छ्रयः ॥५१॥&#xA;सर्वग्रासकरं वीक्ष्य कालं कृष्णनरायणः ।&lt;br&gt;&#xA;नागस्थं तु महाकालमैरयत् तल्लयाय ह ॥५२॥&#xA;नागविक्रमराजस्थो महाकालो द्रुतं तदा ।&lt;br&gt;&#xA;कालकवलसञ्ज्ञं स्वं रूपं समजहार ह ॥५३॥&#xA;लीनं वीक्ष्य तु कालास्त्रं भयं चापाऽग्निवज्रकः ।&lt;br&gt;&#xA;गतं चास्त्रं महन्मे वै निःशस्त्रोऽस्मि च निर्बलः ॥५४॥&#xA;तथापि गदया योत्स्ये मुद्गरेण तथाऽसिना ।&lt;br&gt;&#xA;विचार्येत्थं महाशक्तिं जग्राह च मुमोच च ॥५५॥&#xA;कुबरस्तां स्वगदया विहतां प्रचकार ह ।&lt;br&gt;&#xA;पतिता सा गदा चापि भूतले ग्राहवत्तदा ॥५६॥&#xA;कुबरश्च द्रुतं शक्तिं चिक्षेप वह्निवज्रके ।&lt;br&gt;&#xA;सा वह्निवज्रकं भित्त्वा क्षितावर्धङ्गताऽभवत् ॥५७॥&#xA;वह्निवज्रोऽद्रिबलवान् समुत्थाय सशक्तिकं ।&lt;br&gt;&#xA;उत्थाय खड्गहस्तश्च दुद्राव शक्तिलग्नितः ॥९८॥&#xA;कुबर तु व्यसुं कर्तुं तावन् कुबरसैन्यपः ।&lt;br&gt;&#xA;शक्तिं मुमोच सहसा द्वितीयां गलकूपके ॥५९॥&#xA;तृतीयामुदरे चास्य गदां मुमोच मस्तके ।&lt;br&gt;&#xA;अर्धचन्द्राँस्तीक्ष्णशरान् पादाग्रयोर्मुमोच ह ॥4.84.६०॥&#xA;कर्त्तपादो भग्नकण्ठो भिन्नोदरः पपात ह ।&lt;br&gt;&#xA;गदया चूर्णिताङ्गश्च भिन्नमूर्धा ममार च ॥६१॥&#xA;वह्निवज्रोऽगमन्मृत्युं बद्रिके गहने रणे ।&lt;br&gt;&#xA;त्रिंशत्साहस्रसैन्यानि नन्दिभिल्लस्य बद्रिके ॥६२॥&#xA;नागविक्रमसैन्यानां मारैर्मृत्युमगुर्मृधे ।&lt;br&gt;&#xA;अथ प्रालेयवज्राख्यः सप्तमः सैन्यपस्ततः ॥६३॥&#xA;नन्दिभिल्लादेशकरः सैन्याग्रे संस्थितोऽभवत् ।&lt;br&gt;&#xA;शरान् मुमोच शतधा गर्जयन् परितो दिशः ॥६४॥&#xA;सैन्यानि तस्य मुमुचुर्बाणान्नागचमूषु वै ।&lt;br&gt;&#xA;स्फोटकैर्गोलकैश्चापि शतघ्नीभिश्च सायकैः ॥६५॥&#xA;भूशुण्डीभिर्वह्निशस्त्रैरर्दयामासुरुत्कटान् ।&lt;br&gt;&#xA;योद्धॄन् समन्ततस्तत्र प्रालेयवज्रदेशतः ॥६६॥&#xA;कुबरस्यापि सैन्यानि बद्रिके वह्निगोलकैः ।&lt;br&gt;&#xA;शतघ्नीभिर्भूशुण्डीभिर्जघ्नुर्भिल्लचमूस्ततः ॥६७॥&#xA;प्रालेयवज्रहस्तेन बाणाः शतसहस्रशः ।&lt;br&gt;&#xA;कार्मुकान्निःसरन्त्यूर्ध्वमुत्पतन्ति चमूपरि ॥६८॥&#xA;कुबरस्य धनुर्ज्यां सचिच्छेदापि च कार्मुकम् ।&lt;br&gt;&#xA;कुबरोऽन्यत् समादाय व्यसर्जयच्छरान् बहून् ॥६९॥&#xA;तरुज्यां व्यनाशयच्छीघ्रं प्रालेयवज्रको यदा ।&lt;br&gt;&#xA;कुबरश्चार्धचन्द्राभ्यां चिच्छेद कार्मुकं करम् ॥4.84.७०॥&#xA;प्रकोष्ठहस्तशून्यो वै प्रालेयोऽस्त्रमवासृजत् ।&lt;br&gt;&#xA;प्रालेयास्त्रं विषतापात्मकमन्त्राभिमन्त्रिम् ॥७१॥&#xA;यत्र द्वादशसूर्याणां विषतेजांसि चापतन् ।&lt;br&gt;&#xA;सैन्यमूर्छां व्यधात्तूर्णं तद्धि प्रलयसदृशीम् ॥७२॥&#xA;कृष्णोनारायणःस्वामी विदित्वा तु विषानलम् ।&lt;br&gt;&#xA;आमृतीं पीयूषमयीमाक्षरीं ब्रह्मसम्भवाम् ॥७३॥&#xA;ब्राह्मीं शक्तिं निजां सर्वविषादां समवासृजत् ।&lt;br&gt;&#xA;सा तु मूर्ता क्षणमात्रान्मनोवेगेन सर्वतः ॥७४॥&#xA;भ्वामम्बरे सैन्यभागे प्रासरद् विषशान्तिदा ।&lt;br&gt;&#xA;आमृती सा विषं पीत्वाऽमृतदानेन तान् भटान् ॥७५॥&#xA;पोषयामास बहुधा सैन्यानि सर्वतोदिशः ।&lt;br&gt;&#xA;प्रालेऽयाऽस्त्रं समस्तं सा सञ्जहार हि बद्रिके ॥७६॥&#xA;कुबरस्तु तदा धृत्वा सर्वधारं सुचक्रकम् ।&lt;br&gt;&#xA;फलाग्रसुभ्रमच्चक्रं दीर्घशरमिवाऽसृजत् ॥७७॥&#xA;प्रालेयवज्रकं प्राप्य चक्रं तच्छरसंयुतम् ।&lt;br&gt;&#xA;गले पपात यावद्वै तावद् द्वेधा बभूव तत् ॥७८॥&#xA;शरं विवेश हृद्ये चक्रं विवेश वै गले ।&lt;br&gt;&#xA;प्रालेयवज्रको द्वेधा छिन्नो ममार वै रथे ॥७९॥&#xA;हाहाकारो महान् जातो मृतः प्रालेयवज्रकः ।&lt;br&gt;&#xA;शोकं चकार भिल्लोऽपि वह्निरात्रं न्यवेदयत् ॥4.84.८०॥&#xA;गुरो नष्टा मम सप्त सेनेशाः सप्ततिस्तथा ।&lt;br&gt;&#xA;सहस्राणि तु योद्धारो मानवा रणदुर्मदाः ॥८ १ ॥&#xA;दिवारात्रं युद्धमेतत्प्रवर्तते दिनद्वयात् ।&lt;br&gt;&#xA;रात्रिद्वयात्तथा विप्र सैन्यनाशो महानपि ॥८८२॥&#xA;त्रिंशत्साहस्रमात्रं मे वर्तते मानवं दलम् ।&lt;br&gt;&#xA;त्रयश्चमूपतयश्च शिष्यन्ते मे जयप्रदाः ॥८३॥&#xA;गुरो त्वं सैन्यपो भूत्वा मज्जयाय समाचर।&lt;br&gt;&#xA;पराजयो हि संसारे सर्वथा नरकप्रदः ॥८४॥&#xA;इत्येवं बद्रिके श्रुत्वा गुरुश्चाह तु भिल्लकम् ।&lt;br&gt;&#xA;इन्द्रघातहरिच्छैलकालाग्निलयवज्रकाः ॥५॥&#xA;हतास्तथापि सबला जयाशा गुरुगामिनी ।&lt;br&gt;&#xA;यत्र नारायणश्चास्ते महाकालो नृपेऽस्ति च ॥८६॥&#xA;रुद्रः कुबरे संविष्टः सैन्येषु सर्वशक्तयः ।&lt;br&gt;&#xA;तत्र जयाशा विफला राजन् युद्धं विरामय ॥८७॥&#xA;श्रुत्वैतत् सहसा क्रुद्धो नन्दिभिल्लोऽतिवेगवान् ।&lt;br&gt;&#xA;प्रैरयद् रणवज्रं वै सैन्यपं चाष्टमं तदा ॥८८॥&#xA;रणवज्रो रणं चक्रे नाराचैर्भिन्दिपालकै ।&lt;br&gt;&#xA;शरैर्बाणैः सायकैश्च शिलीमुखैश्च मार्गणैः ॥८९॥&#xA;स्वर्णपुङ्खै रुक्मपुङ्खैश्चान्द्र्यन्द्रैश्च खड्गकैः ।&lt;br&gt;&#xA;छुरिकैर्भल्लकैश्चापि कुन्तलैः शक्तिभिश्च ह ॥4.84.९०॥&#xA;मन्त्रास्त्रयोजितैः सर्वैर्वर्धमानैः समन्ततः ।&lt;br&gt;&#xA;आच्छादयद् व्योममार्गं शरजालै रणव्रजः ॥९ १॥&#xA;कुबरस्य महासैन्यं छन्नं बाणप्रवर्षणैः ।&lt;br&gt;&#xA;नाकाशो दृश्यते तत्र नोर्ध्वं चक्षुः प्रवर्तते ॥९२॥&#xA;अन्धकारमयं बाणैर्जातं सर्वं क्षणान्तरे ।&lt;br&gt;&#xA;तदाश्चर्यमभूत्तत्र रणवज्रस्य कर्मणा ॥९३॥&#xA;अथ राजा नागदेवः स्वयमस्त्रं दधे तदा ।&lt;br&gt;&#xA;महातेजोऽभिधं सर्वबाणानां भस्मताकरम् ॥९४॥&#xA;व्याप्तं भूत्वाऽम्बरे भस्मीचकार बाणवर्षणम् ।&lt;br&gt;&#xA;सन्दधे च महाशक्तिं दुर्गामन्त्रप्रवर्धिताम् ॥९५ ॥&#xA;रणवज्रं मारयितुं मुमोच रुद्रदेवताम् ।&lt;br&gt;&#xA;जगाम सहसा देवी रणवज्रस्य वक्षसि ॥९६॥&#xA;निपपात यया वज्रं पर्वते प्रपतेत्तथा ।&lt;br&gt;&#xA;विभिद्य हृदयं तस्य जगाम सरथा भुवम् ॥९७॥&#xA;रणवज्रो हतस्तत्र हाहाकारोऽभवन्महान् ।&lt;br&gt;&#xA;अहो कष्टं रुरोदाऽपि श्रुत्वा भिल्लो विमूर्छितः ॥९८॥&#xA;स्वस्थो भूत्वा तथा युद्धे युद्धवज्रं तु सैन्यपम् ।&lt;br&gt;&#xA;विजयार्थं त्वादिदेश युद्धवज्रोऽपि चाऽऽययौ ॥९९॥&#xA;रणाग्रे कुबरस्यापि नाशार्थं श्रीहरेस्तथा ।&lt;br&gt;&#xA;राज्ञश्चापि विनाशार्थं रणाग्रे समुपाययौ ॥4.84.१० ०॥&#xA;रथं स्त्रीसूतनोद्यं वै समास्थाय समाययौ ।&lt;br&gt;&#xA;धर्मयुद्धं परित्यज्य स्त्रीं कृत्वा चाऽग्रतो रथे ॥१० १॥&#xA;आययौ रणधूर्तः सशस्त्रास्त्रबलसंयुतः ।&lt;br&gt;&#xA;यत्र स्त्री दृश्यते तत्र शस्त्रपातो न सम्मतः ॥१० २ ॥&#xA;स्त्रीकृताऽवन एवासौ रणे चावाततार ह ।&lt;br&gt;&#xA;बद्रिके सर्वसैन्यानां तदा हास्यमभून्महत् ॥१० ३॥&#xA;स्त्रीभूतः स्त्रीवचःकर्ता स्त्रीसहायः स्त्रीधर्मवान् ।&lt;br&gt;&#xA;स्त्रीनोदितो विनाशं वै यात्येव नात्र संशयः ॥१ ०४॥&#xA;अथ कृष्णः प्रभुर्दृष्ट्वा स्त्रीसूतं युद्धवज्रकम् ।&lt;br&gt;&#xA;दुर्गायै स्त्रीस्वरूपेण योद्धुमाज्ञां चकार ह ॥१ ०५॥&#xA;अनन्ताश्च तदा दुर्गा रथस्थाः सिंहपृष्ठगाः ।&lt;br&gt;&#xA;शरभस्था व्याघ्रसंस्था गवयस्था वृषस्थिताः ॥१ ०६॥&#xA;अभवँस्तत्र चाग्रस्था योद्धुं स्त्रीसूतसन्निधौ ।&lt;br&gt;&#xA;आश्चर्यं परमं प्राप युद्धवज्रः प्रवीक्ष्य ताः ॥१ ०७॥&#xA;सहस्रशस्तदा दुर्गाः सन्देहमाप जीवने ।&lt;br&gt;&#xA;बाणवर्षणमेवाऽऽदौ चकार स्त्रीजनेषु सः ॥१ ०८॥&#xA;दुर्गासु सर्वतस्ताश्च सर्वानगिलन् सायकान् ।&lt;br&gt;&#xA;खड्गहस्ताश्च ताः सर्वा उत्पत्योत्पत्य तद्रथे ॥१ ०९॥&#xA;निपेतुर्युद्धवज्रस्य नाशनार्थं रथोपरि ।&lt;br&gt;&#xA;प्रविश्य ता रथे युद्धवज्रं च सारथिं स्त्रियम् ॥4.84.११ ०॥&#xA;चिच्छिदुः खण्डशः सर्वास्ततः सैन्यान्यनाशयन् ।&lt;br&gt;&#xA;मृतश्च नवमो युद्धवज्रः सैन्यप आहवे ॥१ १ १॥&#xA;हाहाकारो महानासीत्तदा भिल्लिचमूषु वै ।&lt;br&gt;&#xA;सैन्यानि निहतान्येव सहस्राणि तु विंशतिः ॥१ १२॥&#xA;दुर्गाभिस्तत्र सैन्यैश्च सर्वशक्तिबलान्वितैः ।&lt;br&gt;&#xA;बद्रिके नन्दिभिल्लस्तु तदा मूर्छामवाप ह ॥११३।&lt;br&gt;&#xA;नागविक्रमसैन्यानां महोत्सवस्तदाऽभवत् ।&lt;br&gt;&#xA;वह्निरातो भिल्लगुरुः शुशोचाऽवनमुत्तमम् ॥१ १४॥&#xA;शरणं रक्षणं चात्र नान्य उपाय उत्तमः ।&lt;br&gt;&#xA;एवं राज्ञे उपादेष्टुं समारभत सद्गुरुः ॥१ १५॥&#xA;इतिश्रीलक्ष्मीनारायणीयसंहितायां चतुर्थे तिष्यसन्ताने सङ्ग्रामे नन्दिभिल्लस्याऽन्यषट्सेऽनापतीनां षष्टिसाहस्रसैन्यसहितानां विनाशनमित्यादिनिरूपणनामा चतुरशीतितमोऽध्यायः ॥८४ ॥&lt;/p&gt;</description>
    </item>
    <item>
      <title>०८५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/085/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/085/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि वह्निरातो गुरुर्नृपम् ।&lt;br&gt;&#xA;हितमुवाच सङ्गम्य शेषजीवनहेतवे ॥१ ॥&#xA;राजन्नन्दिभिल्ल भूप नाशोऽस्माकं प्रजायते ।&lt;br&gt;&#xA;कृष्णरक्षितसैन्यानां नाशो नास्ति न जायते ॥२ ॥&#xA;एकेन कुबरेणैव चमूपा नव नो हताः ।&lt;br&gt;&#xA;दशसाहस्रसैन्यैश्च नवाऽयुतानि नो हताः ॥३ ॥&#xA;पश्य नाशं ततो युद्धं कुरु वा शरणं व्रज ।&lt;br&gt;&#xA;मा गर्वं वह राजेन्द्र नागवशेऽस्ति माधवः ॥४ ॥&#xA;निवर्तस्व प्रजानाशात् सुतरां राज्यनाशतः ।&lt;br&gt;&#xA;अतितरां स्वनाशाच्च निवर्तस्व पदं व्रज ॥५ ॥&#xA;इत्येवं बोधितश्चापि नन्दिभिल्लोऽतिगर्ववान् ।&lt;br&gt;&#xA;गुरोऽन्तेऽहं स्वयं युद्ध्वा हत्वा सर्वान् समन्ततः ॥६ ॥&#xA;वैरनिर्यातनं चान्तं करिष्येऽहं क्षितीश्वरः ।&lt;br&gt;&#xA;जितो भोक्ष्यामि पृथिवीं मृतो भोक्ष्येऽक्षरं पदम् ॥७ ॥&#xA;भयाद् युद्धात् कथञ्चित्तु निवर्तिष्ये न सर्वथा ।&lt;br&gt;&#xA;युद्धं भवतु सततं धर्मवज्रो विजेष्यति ॥८ ॥&#xA;इत्युक्त्वा सहसा चाज्ञां धर्मवज्रो चकार सः ।&lt;br&gt;&#xA;दशसाहस्रसैन्याढ्ये जयाशाप्रेरितोऽबुधः ॥९ ॥&#xA;याहि मारय तान्सर्वान् धर्मवज्र महत्तमान् ।&lt;br&gt;&#xA;जहि नारायणं पूर्वं ततस्तु नागविक्रमम् ॥4.85.१ ०॥&#xA;नन्दकुबरं पश्चाच्च भिन्धि छिन्धि चमूस्ततः ।&lt;br&gt;&#xA;एषोऽहं व्रतमास्थायोपस्थितो हवनेऽनले ॥१ १॥&#xA;शत्रुनाशाय हवनं करोमि याहि घातय ।&lt;br&gt;&#xA;इत्युच्चार्य द्रुतं वह्निशालां विवेश भिल्लकः ॥१२॥&#xA;वह्निं प्रज्वाल्य चावाह्य स्वमांसैः सञ्जुहाव तम् ।&lt;br&gt;&#xA;बाहुमांसं सक्थिमांसं निकृत्योत्कृत्य चाऽनले ॥१ ३॥&#xA;चिक्षेप &amp;lsquo;शत्रुनाशार्थं स्वाहा वह्ने स्थिरो भव&amp;rsquo; ।&lt;br&gt;&#xA;वदन्नेवं नन्दिभिल्लश्चकार हवनं तदा ॥१४॥&#xA;प्रसन्ना वह्नयो मूर्ताः सशस्त्राः सृष्टिदाहकाः ।&lt;br&gt;&#xA;समुत्पेतुरनलाद्वै दुद्रुवुर्नागविक्रमम् ॥१५॥&#xA;नारायणं च कुबरं सैन्यानि प्रति दुद्रुवुः ।&lt;br&gt;&#xA;हाहाकारोऽभवन्नागसैन्येषु वीक्ष्य चानलान् ॥१ ६॥&#xA;ज्वालाभिर्व्याप्तदेहाँश्च परसैन्यप्रदाहकान् ।&lt;br&gt;&#xA;भस्मीभूतानि सैन्यानि रथान् वाहान् प्रकुर्वतः ॥१७॥&#xA;महाकालस्तथारुद्रः शक्तयश्चाज्ञया हरेः ।&lt;br&gt;&#xA;उत्पन्नानागतान् मूर्तानग्नीन् दिक्षु विदिक्षु च ॥१८॥&#xA;भक्षयामासुरत्यर्थं महातेजःस्वरूपिणः ।&lt;br&gt;&#xA;वह्नयो मूर्तिमन्तस्ते भक्ष्यमाणास्तु चक्रिणा ॥१९॥&#xA;महाकालेन रुद्रेण शक्तिभिर्भक्षितास्तथा ।&lt;br&gt;&#xA;परावृत्यैव भिल्लस्याऽभक्षयन् पृतनाऽयुतम् ॥4.85.२०॥&#xA;भीतास्ते वह्नयः कृष्णात् प्रधाव्य दूरतो ययुः ।&lt;br&gt;&#xA;भिल्लसैन्येषु सङ्क्रुद्धा दावानलं प्रचक्रिरे ॥२१ ॥&#xA;भिल्लो विवेद हवने शालायां निजवह्निजम् ।&lt;br&gt;&#xA;निजसैन्यविनाशं वै तदा हतमना द्रुतम् ॥२२॥&#xA;बभूव वह्निं पादेन ताडयित्वा क्रुधाऽऽहवे ।&lt;br&gt;&#xA;शस्त्रास्त्रबाणभूशुण्डीगदामुद्गरखड्गकैः ॥२३॥&#xA;सहितः सरथो युद्धे पुरो गत्वाऽहनद् बहून् ।&lt;br&gt;&#xA;नागयोद्धॄन् जघानाऽसौ बाणवृष्ट्याऽतिघट्टया ॥२४॥&#xA;धर्मवज्रस्तदा चैन्द्रजालिकं रूपमादधात् ।&lt;br&gt;&#xA;नागरूपं समगृह्य नारायणरथं ययौ ॥२५॥&#xA;आरुरोह रथं नत्वा श्रीकृष्णं वल्लभाऽऽर्यकम् ।&lt;br&gt;&#xA;तावच्छ्रीदुर्गया देव्या गदया प्रहतो रथात् ॥२६॥&#xA;निपपात क्षितौ तूर्णं समुत्थाय गदाधरः ।&lt;br&gt;&#xA;खड्गहस्तो दधावाऽति हन्तुं तु नागविक्रमम् ॥२७॥&#xA;महाकालो गदया तं पोथयामास तत्क्षणम् ।&lt;br&gt;&#xA;समुत्थाय द्रुतं खड्गं धृत्वा द्रुद्राव कूबरम् ॥२८॥&#xA;रुद्रस्तत्र स्थितस्त्वेनं जघान मुद्गरेण ह ।&lt;br&gt;&#xA;तस्मात्ताडनवेगाच्च क्षितावुत्तानतोऽपतत् ॥२९॥&#xA;समुत्थाय ययौ नैजं रथं यावत्तु तावता ।&lt;br&gt;&#xA;कूबरेण हतः सूतो हता अश्वाः शराष्टकैः ॥4.85.३ ०॥&#xA;दग्धो रथश्च वह्निस्रक्शरैर्धर्मव्रजस्य ह ।&lt;br&gt;&#xA;धर्मवज्रो रथात्तूर्णं त्वपसृत्य विमानके ॥३ १॥&#xA;व्योमवाटे चोपविश्य नागसैन्यानि चाऽहनत् ।&lt;br&gt;&#xA;अधोमुखैर्वह्निशस्त्रैर्गोलार्धसायकादिभिः ॥३ २॥&#xA;नन्दिभिल्लोऽपि सहसा विमानमधिरुह्य च ।&lt;br&gt;&#xA;शस्त्रवर्षामकरोद्धि व्योममार्गात् समन्ततः ॥३३॥&#xA;अन्येऽपि शेषयोद्धारो वैमानिका विमानकैः ।&lt;br&gt;&#xA;नन्दिभिल्लाज्ञया शस्त्रवृष्टिं चक्रुस्तदाऽम्बरात् ॥३४॥&#xA;अथ वीक्ष्य कृष्णनारायणो विमानयोधनम् ।&lt;br&gt;&#xA;सहसा स्वविमानैः स्वान् योद्धुमाज्ञां ददौ तु खे ॥३५॥&#xA;तदा बद्रीप्रिये! नागविक्रमो नन्दकूबरः ।&lt;br&gt;&#xA;सैन्येश्वरा भटाश्चापि विमानेष्वधिरुह्य च ॥३६॥&#xA;वैमानिकं महायुद्धं चक्रिरे सर्वनाशकम् ।&lt;br&gt;&#xA;हरिस्तदा विचार्यैव दुर्गां तु गतिरोधिनीम् ॥३७॥&#xA;प्राह शत्रुविमानानां गतिरोधान् समाचर ।&lt;br&gt;&#xA;निपातय क्षितौ शत्रुविमानानि समन्ततः ॥३८॥&#xA;इत्युक्ता रोधिनीदुर्गा चाध्यात्मदेवतात्मिका ।&lt;br&gt;&#xA;नन्दिभिल्लविमानानां गतिं रुरोध सर्वथा ॥३९॥&#xA;गरिमानामदुर्गा च गुर्वी गुर्वीतमा स्वयम् ।&lt;br&gt;&#xA;विमानेषु महाभारं दधार तेषु वै द्रुतम् ॥4.85.४०॥&#xA;अवतेरुर्निपेतुश्च क्षितौ विमानकानि वै ।&lt;br&gt;&#xA;गन्तुं नैव समर्थानि भाराक्रान्तानि सर्वतः ॥४१॥&#xA;तद्गता योद्धृवर्गाश्च हताः शस्त्रादिभिस्तदा ।&lt;br&gt;&#xA;नागवैमानिकैर्बद्रि ततस्ते शरणं ययुः ॥४२॥&#xA;धर्मवज्रोऽपि शरणं चाययौ नागवैक्रमम् ।&lt;br&gt;&#xA;नन्दिभिल्लोऽसहमानः खड्गमादाय दीर्घकम् ॥४३॥&#xA;हन्तुं नागं प्रदुद्राव विमानमारुरोह च ।&lt;br&gt;&#xA;तावत्तु कालकालेन महाकालेन विधृतः ॥४४॥&#xA;केशेषु मस्तके वह्नि नागविक्रमरूपिणा ।&lt;br&gt;&#xA;खड्गेन तत्करौ छित्वा पातितौ खड्गभूषणौ ॥४५॥&#xA;गदया पोथितः सोऽपि पपात रणमूर्धनि ।&lt;br&gt;&#xA;महाशक्त्या भिन्नवक्षा मुमुर्षुः स्तवनं व्यधात् ॥४६॥&#xA;नन्दिभिल्ल उवाच-&lt;br&gt;&#xA;नमो नमस्ते निजरक्षकाय नमो नमस्तेऽन्यविनाशकाय ।&lt;br&gt;&#xA;नमो नमस्ते शिवसङ्ग्रहाय कलाधिनाथाय नमोनमस्ते ॥४७॥&#xA;नमो नमस्ते बहुमोहनाय नमोऽतिगर्विष्ठसुशासकाय ।&lt;br&gt;&#xA;नमो हृदिस्थाय परेश्वराय चाऽनादिनारायण ते नमोऽस्तु ॥४८॥&#xA;नमोऽक्षरेशाय परावराय नमो नमस्तेऽखिलकारणाय ।&lt;br&gt;&#xA;नमः समस्ताङ्गजतत्त्वगर्भप्रपूरकायाच्युत ते नमोऽस्तु ॥४९॥&#xA;नमोऽवतारिन्नवतारधर्त्रे ह्यनन्तमुक्ताऽभिनिषेविताय ।&lt;br&gt;&#xA;अनादिकृष्णाय परेश्वराय नारायणायेति नमोऽस्तु तुभ्यम्॥4.85.५०॥&#xA;श्रीकान्तरूपाय रमेश्वराय राधाधिनाथाय नमो नमस्ते ।&lt;br&gt;&#xA;नमोऽस्तु ते श्रीपुरपालकाय भूमन्नमस्ते ललितेश्वराय ॥५१ ॥&#xA;सर्वेश्वरीशाय समस्तसर्वेश्वरेश्वरेशाय नमोऽस्तु तुभ्यम् ।&lt;br&gt;&#xA;वैराजनाथाय जगन्नियन्त्रेमायेश्वरायाऽच्युत तेनमोऽस्तु॥५२॥&#xA;पितॄर्षिदेवर्षिशरीरकाय चराचरान्तःस्थ च ते नमोऽस्तु ।&lt;br&gt;&#xA;श्रीमाणिकीपाशवतीश्चरायप्रशाधिनाथाय नमोऽस्तु तुभ्यम॥५३॥&#xA;ब्रह्मप्रियावामनिवासकाय हरिप्रियाद्याभिरभिष्टुताय ।&lt;br&gt;&#xA;कृतस्थली कुङ्कुमवापिकाय गोपालबालाय नमो नमस्ते ॥५४॥&#xA;श्रीकम्भरामातृभवाय कृष्णनारायणश्रीश च ते नमोऽस्तु ।&lt;br&gt;&#xA;साधुस्वरूपाय मखात्मकाय स्वामिन्नमस्ते रणरञ्जनाय ॥५५॥&#xA;जन्मस्थितिभ्रंशकराय विष्णो जिष्णो नमस्ते परमेश्वराय ।&lt;br&gt;&#xA;सद्भक्तलभ्याय कृपावशाय शक्ताय कालाय नमो भवाय ॥५६॥&#xA;रुद्राय बाणाय रथाय शास्त्रे यमाय धर्माय नमो द्विजाय ।&lt;br&gt;&#xA;प्राणायजीवाय तदात्मनेतेऽन्वितायरिक्तायनमोऽव्ययाय॥५७॥&#xA;नागस्वरूपाय मदन्तकाय हृद्याय निर्वाणकराय धात्रे ।&lt;br&gt;&#xA;शीघ्रं शरण्यं त्वमभिप्रपद्य नयाऽक्षरं मोक्षपदं हरे माम् ॥५८॥&#xA;कृतापराधं बहुगर्वदृब्धं परश्रियं वीक्ष्य सदा ज्वलन्तम् ।&lt;br&gt;&#xA;रणे स्थितं प्राणगतिं त्यजन्तं क्षमाप्य सर्वं नय मोक्षणं ते ॥५९॥&#xA;सर्वज्ञ सर्वेश समस्तचक्षुःसमस्तकर्णाऽत्ममनस्सु संस्थ ।&lt;br&gt;&#xA;दिव्यन्निजं दर्शनमत्र देहि मृतान्समस्ताँश्च समुद्धराऽत्र॥4.85.६०॥&#xA;हरेऽग्निरातेन विबोधितेन मयापि गर्वादवमानितस्त्वम् ।&lt;br&gt;&#xA;अतोषदावानलमध्यमाप्तं समुद्धर श्रीश विधेहि दिव्यम् ॥६१ ॥&#xA;स्वर्गं यथा वा नरकं मदर्थं यदस्ति तत्तेऽर्पितमत्र कृष्ण ।&lt;br&gt;&#xA;प्रपन्नजीवं परलोकयानं नयाऽक्षरं धाम विनाश्य पापम् ॥६२॥&#xA;हरे कृष्ण हरे विष्णो कृष्णनारायण प्रभो ।&lt;br&gt;&#xA;तवास्मीति तवास्मीति मोक्षं मा नय माधव ॥६३॥&#xA;इत्युक्त्वा मौनमादाय कृताञ्जलिर्हृदन्तरे ।&lt;br&gt;&#xA;विवेश नन्दिभिल्लो वै स्मरन् ध्यायन् प्रभुं पतिम् ॥६४॥&#xA;बद्रिकेऽथ तदा कृष्णनारायणो निजाद् रथात् ।&lt;br&gt;&#xA;उत्प्लुत्य नन्दिभिल्लाय दातुं दर्शनमाययौ ॥६५॥&#xA;नेत्रयोर्गोचरः कृष्णोऽभवद् दिव्यस्वरूपवान् ।&lt;br&gt;&#xA;हस्तेन कल्पितं वारि नन्दिभिल्लमुखेऽददात् ॥६६॥&#xA;दग्धपापस्तदा नन्दिभिल्लः पीत्वा हरेर्जलम् ।&lt;br&gt;&#xA;त्यक्त्वा दिलावरीं पृथ्वीं विमानेनाऽक्षरं ययौ ॥६७॥&#xA;दिव्यदेहो हरेर्दासो धाम्न्यक्षरे व्यराजत ।&lt;br&gt;&#xA;तथा तत्र रणे नष्टा हता ये तान् कृपावशः ॥६८॥&#xA;कृष्णनारायणो मोक्षे निन्ये वैकुण्ठप्रभृतौ ।&lt;br&gt;&#xA;नन्दिभिल्लस्य नाशेन तत्सैन्यानि द्रुतं हरेः ॥६९ ॥&#xA;शरणं त्वाययुः शेषमानवा भयविह्वलाः ।&lt;br&gt;&#xA;विजयस्य महाशङ्खनादं चकार कूबरः ॥4.85.७०॥&#xA;नागविक्रम एवाऽऽजौ ध्वजं चकार चाम्बरे ।&lt;br&gt;&#xA;कृष्णनारायणस्तत्र दध्मौ शङ्खं जयार्थदम् ॥७१ ॥&#xA;सैन्यानि श्रीकृष्णरक्षितानि दध्मुर्हि वारिजान् ।&lt;br&gt;&#xA;भेरीश्च ताडयामासुर्व्यधुर्महोत्सवाँस्तथा ॥७२॥&#xA;जयो नागस्य च हरेर्जयोऽपि कुबरस्य च ।&lt;br&gt;&#xA;कालरुद्राऽजशक्तीनां विजयोऽस्तीत्यघोषयन् ॥७३॥&#xA;विरेमुर्युद्धतः सर्वे बद्रिके लूनिकातटे ।&lt;br&gt;&#xA;विशश्रमुर्यथास्थानं शवानां मार्गणं तथा ॥७४॥&#xA;मृतानां जीवतां चापि व्यवस्थां चक्रिरे भटाः ।&lt;br&gt;&#xA;सजीवाः श्रीकृष्णनारायणेन कृपया द्रुतम् ॥७५ ॥&#xA;स्पृष्टाः करेण युगपत् तावत्स्वरूपधारिणा ।&lt;br&gt;&#xA;नौरुजश्चाऽक्षताश्चापि स्वस्थाः पूर्णाऽसवोऽभवन् ॥७६॥&#xA;अथ ये तु शवास्तत्र नद्यां गर्तेषु गह्वरे ।&lt;br&gt;&#xA;भूतले रणभूमौ च तेषामन्त्यविधिः कृतः ॥७७॥&#xA;अथोत्सवं नागराजश्चकार युद्धपत्तने ।&lt;br&gt;&#xA;विजयोत्सवमासाद्य ददौ दानानि सर्वशः ॥७८॥&#xA;प्रजाः प्रददुरुपदा राज्ञे जयनिमित्तिकाः ।&lt;br&gt;&#xA;कृष्णस्य पूजनं चक्रुर्जयप्रदाय चक्रिणे ॥७९॥&#xA;अथ बद्रीप्रिये कृष्णनारायणः पुमुत्तमः ।&lt;br&gt;&#xA;इयेष नागराजाय दातुं दिलावरीं पुरीम् ॥4.85.८०॥&#xA;नागविक्रमराजानं प्राह कृष्णस्तथेच्छया ।&lt;br&gt;&#xA;राजन् राज्यं हिमशैलाद् विन्ध्याचलान्तकं शुभम् ॥८१ ॥&#xA;नन्दिभिल्लस्य साम्राज्यं त्वयि न्यस्तुं हि काङ्क्षये ।&lt;br&gt;&#xA;भव सज्जस्ततस्तूर्णं युद्धसैन्यसमस्तकः ॥८२॥&#xA;आयामि यामुनीं रम्यां पुरीं दिलावरीं प्रति ।&lt;br&gt;&#xA;तत्राऽभिषेको भवतः कर्तव्योऽस्ति मया नृप ॥८३॥&#xA;बद्रिके कृष्णवचनं प्राप्येव नागविक्रमः ।&lt;br&gt;&#xA;तूर्णं सैन्ययुतः कृष्णयुतो दिलावरीं पुरीम् ॥८४॥&#xA;ययौ तत्र नन्दिभिल्लीसभासमाजमाह्वयत् ।&lt;br&gt;&#xA;प्रकाशं प्राह राजाऽसौ सर्वसमाजसन्निधौ ॥८५॥&#xA;युद्धे कृष्णसहायेन मया प्राप्ता दिलावरी ।&lt;br&gt;&#xA;नगरी मध्यखण्डस्था यामुनीसदृशी पुरी ॥८६॥&#xA;हिमवद्विन्ध्ययोर्मध्ये राज्यं श्रीकृष्णसात्कृतम् ।&lt;br&gt;&#xA;मया भक्तेन वै कृष्णो राज्यं करोतु सर्वथा ॥८७॥&#xA;इत्येवं नागराजो वै भिल्लीसभासमाजके ।&lt;br&gt;&#xA;व्याजहार तदा कृष्णः प्रकाशं प्रत्यबोधयत् ॥८८॥&#xA;शृण्वन्तु सर्वराज्येष्टाः प्रजा राजा सुखावहम् ।&lt;br&gt;&#xA;मया भक्तस्य नागस्य यज्ञः प्रकारितः शुभः ॥८९॥&#xA;अप्रसह्य यशस्तस्य नन्दिभिल्लो रणं व्यधात् ।&lt;br&gt;&#xA;जितो नागेन सहसा नागराज्यं ततस्त्विदम् ॥4.85.९० ॥&#xA;दिलावरीपुरीराज्ये साम्राज्ये नागविक्रमम् ।&lt;br&gt;&#xA;अभिषिञ्चामि कृष्णोऽहं स सम्राडस्ति वोऽधुना ॥९ १ ॥&#xA;इत्युक्त्वा श्रीकृष्णनारायणो भिल्लिसभासने ।&lt;br&gt;&#xA;साम्राज्यमुकुटं कृष्णो ददौ नागाय मस्तके ॥९२॥&#xA;महासाम्राज्यमासाद्य नागराजोऽपि बद्रिके ।&lt;br&gt;&#xA;ददौ दानानि विप्रेभ्यो ग्रामान् देशांश्च वाटिका ॥९३॥&#xA;स्वर्णरत्नगृहक्षेत्रधेनुवाजिगजादिकान् ।&lt;br&gt;&#xA;कन्यादानानि च ददौ तथा धनानि सम्पदः ॥९४॥&#xA;मृधे मृतानां श्रेयोऽर्थं श्राद्धयज्ञं चकार सः ।&lt;br&gt;&#xA;एवं राज्यध्वजं राजालये चाऽऽरोप्य माधवः ॥९५॥&#xA;कृत्वा सम्राण्महाभूपं नागविक्रमणं नृपम् ।&lt;br&gt;&#xA;व्यवस्थां कारयामास राज्यस्य शोभनां हरिः ॥९६॥&#xA;सैन्यपेभ्य उपदादि ददौ भटेभ्य इत्यपि ।&lt;br&gt;&#xA;तोषयामास भगवान् सर्वदेहिभ्य आपणैः ॥९७॥&#xA;परिहारं चकारैव नागाह्वये पुरे प्रभुः ।&lt;br&gt;&#xA;नागनाम्ना पुरी नागाह्वया ख्यातिं गमिष्यति ॥९८॥&#xA;भिल्लीसभाभिधानेन भिल्लीनाम्नाऽपि सा पुरी ।&lt;br&gt;&#xA;दिलावरीसतीनाम्ना दिलावरी भविष्यति ॥९९॥&#xA;तन्नाम्ना नगरी सापि दिलावरीति यामुनी ।&lt;br&gt;&#xA;राजधानी शाश्वतीयं कल्पान्ता सम्भविष्यति ॥4.85.१० ०॥&#xA;इत्येवं बद्रिके सर्वं व्यवस्थाप्य नरायणः ।&lt;br&gt;&#xA;विमानेनाऽऽययौ नैजां कुङ्कुमवापिकापुरीम् ॥१० १॥&#xA;पठनाच्छ्रवणादस्य स्मरणात् पापसंहृतिः ।&lt;br&gt;&#xA;भुक्तिर्मुक्तिस्तथा शान्तिर्मिलेदन्तेऽक्षरं पदम् ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने धर्मवज्रादिसेनापतीनां नागविक्रमशरणागमः, विमानयुद्धं, नन्दिभिल्लनृपमृत्युकालीनस्तवनम्, श्रीकृष्णनारायणकृतमोक्षणम्, दिलावरीसाम्राज्यं नागविक्रमे भगवता निहितं चेत्यादिनिरूपणनामा पञ्चाशीतितमोऽध्यायः ॥८५ ॥&lt;/p&gt;</description>
    </item>
    <item>
      <title>०८६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/086/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/086/</guid>
      <description>&lt;p&gt;श्रीश्वेतायनव्यास उवाच-&lt;br&gt;&#xA;सनकाद्या गुरुजनाः भगवान् कृष्णनन्दनः ।&lt;br&gt;&#xA;भक्तकार्याणि कृत्वैवं स्वाऽऽक्षरीं भूमिमागतः ॥१ ॥&#xA;नरनारायणस्त्वेनां कथां बद्र्यै भिधाय च ।&lt;br&gt;&#xA;विरराम तथा बद्री विरराम हरिस्मृतिः ॥२ ॥&#xA;दध्यौ ध्याने सदा बद्रीप्रिया नारायणं पतिम् ।&lt;br&gt;&#xA;तृप्ता कथारसास्वादपूर्णाऽभवद्धि शाश्वती ॥३ ॥&#xA;अथैत्य कुङ्कुमवापीमुवास स्वालये हरिः ।&lt;br&gt;&#xA;ततः कृत्वा सभां सर्वप्रजाभक्तप्रियान्विताम् ॥४ ॥&#xA;वृत्तान्तं विजयस्याऽऽह विस्तरेण सुखश्रवम् ।&lt;br&gt;&#xA;तत्र नन्दिभिल्लपत्नी दिलावरीति वै सती ॥५ ॥&#xA;अभूद् वृत्तमिमं श्रुत्वा प्रज्ञा पद्मावती प्रिया ।&lt;br&gt;&#xA;सहचर्यौ भगिन्यौ ते पत्न्यौ श्रीकृष्णसत्प्रभोः ॥६ ॥&#xA;पप्रच्छतुः सर्वसभ्यलाभार्थं विनयान्विते ।&lt;br&gt;&#xA;प्रणिपत्य पतिं कान्तं स्वामिनं कृष्णमाधवम् ॥७ ॥&#xA;अनादिश्रीकृष्णनारायणं स्वामिनमच्युतम् ।&lt;br&gt;&#xA;कुङ्कुमवापिकानाथं विराजन्तं सभापतिम् ॥८ ॥&#xA;श्रीपद्मावतीप्रज्ञे ऊचतुः-&lt;br&gt;&#xA;भगवन् भवता प्रोक्ता दिलावरी सतीति या ।&lt;br&gt;&#xA;कथं दिलावरी नन्दिभिल्लपत्नी सती ह्यभूत् ॥९ ॥&#xA;श्रीकृष्णनारायण उवाच-&lt;br&gt;&#xA;भवतीभ्यां शुभं पृष्टं शृणुतं सहचारिके ।&lt;br&gt;&#xA;नन्दिभिल्ले मृते राज्ञी दिलावर्यां स्थिताऽभवत् ॥4.86.१ ०॥&#xA;पतिभक्ता व्यपश्यत् सा नारायणस्य मन्दिरे ।&lt;br&gt;&#xA;जपपूजनकाले स्वपत्युर्जयविचिन्तना ॥११ ॥&#xA;साकं कृष्णेन पत्युश्च मूर्तेः पूजापरायणा ।&lt;br&gt;&#xA;छत्रमुकुटयुक्तायाः पतनं सहसा क्षितौ ॥१२॥&#xA;पत्युर्मूर्तेः प्रपतनं विना प्रतिहतं द्रुतम् ।&lt;br&gt;&#xA;छत्रस्य पतनं चापि मुकुटस्यापि वीक्ष्य सा ॥१३॥&#xA;शुशोच पतिधर्मा सा विवेद पतिपातनम् ।&lt;br&gt;&#xA;नन्दिभिल्लो रणे नूनं मृतो दिलावरीपतिः ॥१४॥&#xA;यदर्थं यद्विजयार्थं त्यक्ताऽऽहारजलाशना ।&lt;br&gt;&#xA;कृष्णव्रतपरा पत्युः पूजापराऽस्मि जापिका ॥१५॥&#xA;सा सर्वा सत्क्रिया मेऽद्य पत्यू रक्षाकरी न वै ।&lt;br&gt;&#xA;न सत्याः सत्यमेवाऽपि पत्यू रक्षाकरं त्विह ॥१६॥&#xA;न पूजायाः फलं मेऽद्य पत्युः कृते सहायदम् ।&lt;br&gt;&#xA;अहो दैवे विपरीते सर्वं भवति निष्फलम् ॥१७॥&#xA;यत्नाः सर्वेऽपि विफला विफला देवमानताः ।&lt;br&gt;&#xA;व्रतं बाधा च नियमाः सर्वं भवति निष्फलम् ॥१८॥&#xA;अथ श्रीकृष्णभक्तस्य द्रोहपापं बलिष्ठकम् ।&lt;br&gt;&#xA;यदग्रे भगवानास्ते तस्य द्रोहो भयङ्करः ॥१९॥&#xA;न तत्र देवकार्याणि शत्रोः साहाय्यदानि वै ।&lt;br&gt;&#xA;नन्दिभिल्लो कृतवान् वै द्रोहं मखाभियोगिनः ॥4.86.२०॥&#xA;नागस्य च हरेश्चापि तत्र पूजा मृषा मम ।&lt;br&gt;&#xA;जाताऽद्य विफला सर्वा स्वामी रणे हतो मम ॥२१॥&#xA;यद्येवं श्रीकृष्णनारायणविष्णो जगत्प्रभो ।&lt;br&gt;&#xA;जगद्गुरो सतीसत्यं समारोहतु मामिह ॥२२॥&#xA;इत्युक्त्वा सा करे धृत्वा जलं मुमोच भूतले ।&lt;br&gt;&#xA;तावत्तस्याः पादतले कुङ्कुमाक्ते बभूवतुः ॥२३॥&#xA;भूमौ मुद्रापिते पादतलेऽपश्यद् दिलावरी ।&lt;br&gt;&#xA;वीक्ष्य सत्यं व्रतं सत्याः साक्षि पत्युर्मृतौ तदा ॥२४॥&#xA;कृष्णध्यानपरा साध्वी पतिचिन्तापरायणा ।&lt;br&gt;&#xA;क्षणं रुरोद लोकार्थप्रकाशनपरायणा ॥२५॥&#xA;तावत् पुत्र्यश्च दास्यश्च भृत्यवर्गाः समाययुः ।&lt;br&gt;&#xA;रोदनस्य तु याथार्थ्यं ज्ञात्वा तेऽपि विमूर्छिताः ॥२६॥&#xA;तावद्विमानमार्गेण दूतः शोकपरायणः ।&lt;br&gt;&#xA;ध्वजशून्याद् विमानाद्वै पृथ्व्यामवाततार ह ॥२७॥&#xA;पराजयं मृतिं राज्ञो ज्ञात्वा दूतमुखादपि ।&lt;br&gt;&#xA;दिलावरीसती सत्यं वह्निमुत्पाद्य पादतः ॥२८॥&#xA;तत्रैव देवदेवस्य चत्वरे मन्दिराग्रतः ।&lt;br&gt;&#xA;कृष्णमूर्त्या पतिमूर्त्या साकं जज्वाल मुक्तये ॥२९॥&#xA;तत्पुत्र्यः पञ्च सर्वास्ताः सत्य आसन् कुमारिकाः ।&lt;br&gt;&#xA;अपुत्रस्य भिल्लराज्ञो जलप्रदास्तदा सुताः ॥4.86.३० ॥&#xA;व्यलोकयन् विमानं वै स्वर्णं समागतं द्रुतम् ।&lt;br&gt;&#xA;यत्र राजा नन्दिभिल्लः कृष्णनारायणान्वितः ॥३१ ॥&#xA;आययौ श्रीसती नेन्तुं दिलावरीं प्रभस्मिताम् ।&lt;br&gt;&#xA;दिलावरी दिव्यदेहा चन्द्रानना विभूषिता ॥३२॥&#xA;पत्या च हरिणा साकं निषसाद विमानके ।&lt;br&gt;&#xA;उवाच पुत्रिकाः पञ्च सह नेतुं हरिं पतिम् ॥३३॥&#xA;हरिस्ताः पुत्रिकाः पञ्च जलेनाऽभ्युक्ष्य सत्वरम् ।&lt;br&gt;&#xA;दिव्यदेहा विधायैव विमाने ताः समग्रहीत् ॥३४॥&#xA;जयकारस्तदा तत्र महानासीज्जनेष्वथ ।&lt;br&gt;&#xA;रिक्ता सा नगरी जाता राजपत्नीविवर्जिता ॥३५॥&#xA;अथाऽन्या दासिका दासाः प्रजाः क्षत्रादिजातिजाः ।&lt;br&gt;&#xA;तन्निमित्तं दानयज्ञं द्वादशाहादि चक्रिरे ॥३६॥&#xA;गृहस्था अपि कर्माढ्या भक्त्या यान्त्यक्षरं पदम् ।&lt;br&gt;&#xA;कामधर्मपराश्चापि चेत् कृष्णाज्ञापरायणाः ॥३७॥&#xA;लभन्ते ते महाराज्यं स्वर्गं धामाऽक्षरं तथा ।&lt;br&gt;&#xA;कृष्णाज्ञा विपरीता ये ते तु कष्टं प्रयान्ति वै ॥३८॥&#xA;श्रीपद्मावतीप्रज्ञे प्रोचतुः-&lt;br&gt;&#xA;भगवन्नौ संशयोऽत्र तं निवर्तस्व सर्वथा ।&lt;br&gt;&#xA;गृहस्थो दारसंयुक्तो दाराः कामस्य भूमिकाः ॥३९॥&#xA;कामो दोषो वासनाढ्यः पापात्पापतरो हि सः ।&lt;br&gt;&#xA;कामधर्मा गृहस्थाश्च कथं मुक्तिं प्रयान्ति ते ॥4.86.४०॥&#xA;देवा ये कामधर्माणः पत्नीयुजो रतिप्रियाः ।&lt;br&gt;&#xA;कथं ते बद्धदेवा वै परेषां मोक्षकारिणः ॥४१ ॥&#xA;संशयं नौ कृष्णनारायणस्वामिन्निवारय ।&lt;br&gt;&#xA;सर्वेषां हितलाभाय विज्ञे प्रच्छाव ईपते ॥४२॥&#xA;इष्टदेवा देवताभिः सहिताः सर्वपूजने ।&lt;br&gt;&#xA;पूज्यन्ते चाप्युपास्यन्ते स्वस्वशक्त्यङ्गनायुताः ॥४३॥&#xA;ते कथं मोक्षदा मोक्षे स्थिता वा स्त्रीसमन्विताः ।&lt;br&gt;&#xA;मायायुक्ताः कथं मायापारास्ते पारयायिनः ॥४४॥&#xA;ईश्वरा ईश्वरीभिश्च युक्ताः कथं नु मोक्षदाः ।&lt;br&gt;&#xA;सरागाणां न वै मुक्तिः संशयं नौ निवारय ॥४५॥&#xA;श्रीकृष्णनारायण उवाच-&lt;br&gt;&#xA;तत्त्वं वदामि सम्यग् वां शृणुतं सहचारिके ।&lt;br&gt;&#xA;यज्ज्ञात्वा संशयो नैव जायेतात्र कदाचन ॥४६॥&#xA;सन्देहोऽपि निवर्तेत सर्वथा यस्य शीलनात् ।&lt;br&gt;&#xA;यदाऽनादिकृष्णनारायणश्रीकृष्णमाधवः ॥४७॥&#xA;अहमाज्ञामक्षरब्रह्मणे चक्रे तु सृष्टये ।&lt;br&gt;&#xA;साऽऽज्ञा मे श्रीहरेः शक्तिमूर्तिमती स्वरूपिणी ॥४८॥&#xA;कृष्णनारायणीरूपा मुक्तानिकेश्वरी सती ।&lt;br&gt;&#xA;श्रीमुक्ताश्रीर्दिव्यरूपा स्वामिसन्मुखतः स्थिता ॥४९॥&#xA;सा पत्नी सा धर्मपत्नी सा श्रुतिः सा विधायिनी ।&lt;br&gt;&#xA;सा राधा श्रीः रमा लक्ष्मीर्ललिता माधवी प्रिया ॥4.86.५०॥&#xA;कमला सुगुणा पद्मा सावित्री मञ्जुला च सा ।&lt;br&gt;&#xA;हंसा सञ्ज्ञा शिवा नारायणी ब्राह्मी सरस्वती ॥५१ ॥&#xA;साऽऽज्ञा नारी सतीरूपा कृष्णेच्छामूर्तिरूपिणी ।&lt;br&gt;&#xA;सा लीला भूर्विभूतिश्च वामाङ्गं सा महेश्वरी ॥५२॥&#xA;ब्रह्मप्रिया माणिकी सा कार्ष्णी कृष्णा हरिप्रिया ।&lt;br&gt;&#xA;आगमी नैगमी चिदंशा सद्युक्ताऽऽनन्दसम्भृता ॥५३॥&#xA;ताः सर्वा मे हरेराज्ञास्वरूपाणि भवन्ति वै ।&lt;br&gt;&#xA;आज्ञा विधिस्वरूपश्च विधिर्धर्मश्च सत्क्रिया ॥५४॥&#xA;आज्ञायां ये तु वर्तन्ते मुक्ता एव त उत्तमाः ।&lt;br&gt;&#xA;आज्ञायां ये न वर्तन्ते बद्धास्ते द्वेषरूपिणः ॥५५ ॥&#xA;आज्ञा मे मूर्तयः सर्वा आविर्भवन्ति मे हृदः ।&lt;br&gt;&#xA;हृदये मे निवसन्ति तिरोभवन्ति मे हृदि ॥९६॥&#xA;आज्ञया योषिता साकं नित्ययुक्तोऽस्मि मापतिः ।&lt;br&gt;&#xA;आज्ञायुक्तो हरिस्तस्माद् दिव्य एव न रागवान् ॥५५७॥&#xA;सङ्कल्पो दिव्य एवाऽस्ति नारायणस्य मे सदा ।&lt;br&gt;&#xA;आज्ञा सङ्कल्पसम्भाव्या दिव्या पुमर्थदायिनी ॥५८॥&#xA;चत्वारस्ते पुमर्था च वै धर्मार्थकाममुक्तयः ।&lt;br&gt;&#xA;आज्ञया पाल्यते धर्मश्चाज्ञा धर्मो विधिर्मतः ॥५९॥&#xA;गृहस्थधर्मः कामाढ्यश्चाज्ञया विधिना कृतः ।&lt;br&gt;&#xA;न स रागाय बन्धाय न द्वेषाय प्रकल्प्यते ॥4.86.६०॥&#xA;आज्ञाधर्मः कामधर्मो देवानां नहि बन्धकृत् ।&lt;br&gt;&#xA;आज्ञाधर्मो मानवानां स्वधर्मे श्रेयसां प्रदः ॥६१ ॥&#xA;आज्ञा धर्मश्च नारीणां पातिव्रत्यं परो मतः ।&lt;br&gt;&#xA;पातिव्रत्ये स्थिता नारी ब्रह्मलोकं प्रयाति वै ॥६२॥&#xA;पत्नीव्रते स्थितो ना च ब्रह्मलोकं समश्नुते ।&lt;br&gt;&#xA;अवतारा ईश्वराश्च पितरो मानवाः सुराः ॥६३॥&#xA;अन्येऽपि देहिनश्चाज्ञास्थितास्ते मोक्षभागिनः ।&lt;br&gt;&#xA;प्रजार्थमाज्ञया कामस्तेषां पुमर्थ एव सः ॥६४॥&#xA;आज्ञाधर्मो धर्मदेवश्चार्थे प्रयोजने शुभे ।&lt;br&gt;&#xA;पुमर्थेऽन्वयतां याति सत्त्वसम्पत्स्वरूपिणि ॥६५॥&#xA;सत्त्वार्थः कामसङ्कल्पे धर्मिण्यन्वयतां तथा ।&lt;br&gt;&#xA;याति तेन हि सङ्कल्पः कामो निष्काम एव ह ॥६६॥&#xA;रागद्वेषरहितः स कामो न वासनामयः ।&lt;br&gt;&#xA;न भोगपरमः कामो न दोषपरमस्तथा ॥६७॥&#xA;आज्ञापालनमात्रार्थः कामो भवति धर्मदः ।&lt;br&gt;&#xA;ऋतावुपेयाद् भार्यां वै पतिं गच्छेदृतूत्तरम् ॥६८॥&#xA;एवमाज्ञा धर्मरूपा कामक्रिया हि मैथुनम् ।&lt;br&gt;&#xA;रतिः सा चाऽऽनन्ददाऽपि रागद्वेषविवर्जिता ॥६९॥&#xA;विधिना गोचरा सा तु ततो बन्धनवर्जिता ।&lt;br&gt;&#xA;मायाहीना पापहीना धर्माढ्या सा रतिक्रिया ॥4.86.७०॥&#xA;आज्ञाधर्मेण सहितश्चाऽर्थः कामश्च मुक्तये ।&lt;br&gt;&#xA;सहायास्ते प्रजायन्ते प्रयुक्ताश्चाज्ञया तु ये ॥७१ ॥&#xA;भवत्यो या धर्मपत्न्यः सर्वा आज्ञास्वरूपिकाः ।&lt;br&gt;&#xA;भवत्यो विधयः सर्वे ह्याज्ञास्वरूपसम्भवाः ॥७२॥&#xA;भवत्यो या वधूः पत्नी भार्या चाज्ञास्थिताः सदा ।&lt;br&gt;&#xA;पत्युश्चाज्ञास्वरूपास्ताः पत्याज्ञामूर्तयो हि ताः ॥७३ ॥&#xA;आज्ञास्था वर्तमाना या नार्यो कामप्रभोगदाः ।&lt;br&gt;&#xA;अपि चाज्ञावशास्तस्मान्नैव बन्धाय ताः क्वचित् ॥७४॥&#xA;यत्र बन्धो न चास्त्येव तत्र मुक्तिः करे स्थिता ।&lt;br&gt;&#xA;सङ्कल्पो धर्मपौत्रः स कामपुत्रः प्रमुक्तये ॥७५॥&#xA;मानवानां तु या नार्य आज्ञासर्वस्वसंस्थिताः ।&lt;br&gt;&#xA;ता एव मोक्षदायिन्यः पत्युः स्वासां कुटुम्बिनाम् ॥७६॥&#xA;अनाज्ञावर्तमानास्तु मायाबन्धनदा हि ताः ।&lt;br&gt;&#xA;मोक्षभ्रंशविधायिन्यो विधिशून्या यतो हि ताः ॥७७॥&#xA;देवानां देवता देव्यस्तत्तद्देवाङ्गसम्भवाः ।&lt;br&gt;&#xA;तत्तदाज्ञास्वरूपिण्यो वेदाज्ञोक्ताऽधिदेवताः ॥७८॥&#xA;तास्तथा स्त्रीस्वरूपिण्यो वर्तमानाः सुरप्रियाः ।&lt;br&gt;&#xA;सुरभोगप्रदात्र्यस्ताः सर्वा बन्धनवर्जिताः ॥७९॥&#xA;यत्राऽऽज्ञा तत्र बन्धो न न रागो द्वेष एव न ।&lt;br&gt;&#xA;कृष्णाज्ञा निर्गुणो धर्मो नैष्कर्म्यं बन्धकृन्नहि ॥4.86.८०॥&#xA;परब्रह्म स्त्रीसहितश्चावताराः प्रियान्विताः ।&lt;br&gt;&#xA;ईश्वरा ईशिकायुक्ता देवाश्च देवतान्विताः ॥८१ ॥&#xA;मानवा मानवीयुक्ता ये त्वाज्ञार्थपरायणाः ।&lt;br&gt;&#xA;आज्ञा नारायणी ह्येषां बहुरूपा प्रवर्तिका ॥८२॥&#xA;भक्त्याज्ञा च मखाज्ञा च विवाहाज्ञा सदारिका ।&lt;br&gt;&#xA;सृष्ट्याज्ञा धर्मकर्माज्ञा विध्याज्ञा मोक्षदा सदा ॥८३॥&#xA;यदाज्ञा सा तु विद्याऽस्ति विद्या वै मोक्षदा मता ।&lt;br&gt;&#xA;अनाज्ञा सा त्वविद्याऽस्ति माया सा बन्धता मता ॥८४॥&#xA;पतिधर्मपरा नारी पत्याज्ञारूपवर्तिनी ।&lt;br&gt;&#xA;मोक्षस्थैव तु सा नारायणीश्रुतिस्वरूपिणी ॥८५॥&#xA;मोक्षदा सा सदा चाज्ञारूपिणी पतिधर्मिणी ।&lt;br&gt;&#xA;प्रज्ञा पद्मावती त्वेवं चाज्ञास्था नैव कामतः ॥८६॥&#xA;कामो न रागजस्तेषां ततो द्वेषो न युज्यते ।&lt;br&gt;&#xA;वासना नैव तेषां च दूषणं नैव बन्धनम् ॥८७॥&#xA;श्रीकृष्णेच्छानुकूल्येन वर्तनं मोक्षदं भवेत् ।&lt;br&gt;&#xA;वर्तनं तादृशं कृष्णप्रसन्नताप्रदं भवेत् ॥८८॥&#xA;प्रसन्नता मोक्षदाऽस्ति हरेर्मेऽत्र न संशयः ।&lt;br&gt;&#xA;आत्मा प्रसन्नतायुक्तो मोक्षं विन्दति चाऽश्नुते ॥८९॥&#xA;न ह्येषा प्रकृतिर्जैवी याऽऽज्ञा श्रीपरमात्मनः ।&lt;br&gt;&#xA;न विकारो न वा माया स्वेच्छाशरीरिणः प्रभोः ॥4.86.९०॥&#xA;पत्नी या सा स्मृतिश्चाऽऽज्ञा प्रज्ञा विद्या कला श्रुतिः ।&lt;br&gt;&#xA;धृतिर्निष्ठा क्रिया चेच्छा ज्ञप्तिर्ज्ञा शक्तिरीश्वरी ॥९१॥&#xA;आत्मशक्तिश्च सा भार्या मुक्तिः सा विधिनोदिता ।&lt;br&gt;&#xA;नैषा माया विकृतिर्न वासना न न बन्धनम् ॥९२॥&#xA;पुरा कृष्णमुखादाज्ञा चाविर्भूता सनातनी ।&lt;br&gt;&#xA;वेदवक्त्रा महाभागा जगतां स्थितिदायिनी ॥९३॥&#xA;तामाज्ञां सम्प्रविश्यैव पत्नीवन्तोऽपि मोक्षिणः ।&lt;br&gt;&#xA;आज्ञातदाश्रययोश्च भिन्नता नास्ति वस्तुतः ॥९४॥&#xA;द्विधाऽसौ रूपमास्थाय स्थित एव हरिः प्रभुः ।&lt;br&gt;&#xA;विज्ञायेत्थं न बध्यन्ते निःसंशया भवन्त्यपि ॥९५॥&#xA;यदा विद्वान्नसङ्गः स्यादाज्ञया परमात्मनः ।&lt;br&gt;&#xA;तदा मुक्तिः क्षणादस्य नान्यथा कर्मकोटिभिः ॥९६॥&#xA;वर्णाश्रमक्रमो लोके कृतः श्रीपरमेष्ठिना ।&lt;br&gt;&#xA;भूतविवृद्धये तत्र क्रमे तिष्ठन्ति मोक्षिणः ॥९७॥&#xA;अक्रमे ये प्रयान्त्येव ते बद्धा नैव मुक्तये ।&lt;br&gt;&#xA;आज्ञया च प्रसादेन क्षणान्मुक्तिर्न संशयः ॥९८॥&#xA;गर्भस्थो जायमानो वा बालो वा तरुणोऽपि वा ।&lt;br&gt;&#xA;वृद्धो वा मुक्त एवाऽस्ति प्रसादाज्ञासमन्वितः ॥९९॥&#xA;उद्भिजश्चाण्डजश्चापि स्वेदजो वा विधिस्थितः ।&lt;br&gt;&#xA;प्रसादान्मे श्रीहरेर्वै मुच्यते नाऽत्र संशयः ॥4.86.१०० ॥&#xA;कृष्णाज्ञैषा स्थिता राधा ह्यनया मुक्तिराक्षरी ।&lt;br&gt;&#xA;आज्ञा लक्ष्मीस्वरूपा च नारायणी नरेश्वरी ॥१०१ ॥&#xA;गायत्री च सती दुर्गा सावित्री वैष्णवीश्वरी ।&lt;br&gt;&#xA;देव्यः सर्वाश्च या वेदेष्वधिदेव्यः प्रकीर्तिताः ॥१ ०२॥&#xA;सर्वास्ता मुक्तिरूपा वै मुक्तिदाः समुपासिताः ।&lt;br&gt;&#xA;अपि जैवी प्रिया चाज्ञास्थिता स्वामिवृषस्थिता ॥१ ०३॥&#xA;कृष्णप्रसन्नतां प्राप्य मोक्षदा सा प्रजायते ।&lt;br&gt;&#xA;प्रज्ञे पद्मावती कामक्षेत्रं नारीमयं सदा ॥१ ०४॥&#xA;आज्ञापालनमग्नं चेन्मोक्षक्षेत्रं तदुच्यते ।&lt;br&gt;&#xA;अत्र वां संशयो माऽस्तु वासनाद्वेषरागजः ॥१ ०५॥&#xA;आज्ञां नीत्वा हरिर्लोके सपत्नीकः प्रवर्तते ।&lt;br&gt;&#xA;ईश्वरा देवताः सन्तश्चाज्ञापत्नीयुजोऽमलाः ॥१ ०६॥&#xA;नैष्कर्म्यभावमापन्ना मुक्तास्ते मोक्षदाः सदा ।&lt;br&gt;&#xA;मोक्षस्था बन्धहीनास्ते लीला त्रयाविधायिनः ॥१ ०७॥&#xA;अशास्त्रज्ञास्तमोमग्ना ये तु चाज्ञाविखण्डिनः ।&lt;br&gt;&#xA;ते स्वकल्पनकैर्मां वै दूषयन्त्यधमा जनाः ॥१ ०८॥&#xA;देवान् शक्तियुतान् पापा अनाज्ञाकर्मचारिणः ।&lt;br&gt;&#xA;पशुवृत्ता मम चाज्ञां विहाय मत्तगामिनः ॥१ ०९॥&#xA;विरक्तवादिनश्चापि तथाऽरण्यनिवासिनः ।&lt;br&gt;&#xA;अपरिग्रहमग्नाश्च द्वेषशून्यत्ववादिनः ॥4.86.११ ०॥&#xA;अपि भवन्ति परमेश्वरे चेश्वरिणीयुते ।&lt;br&gt;&#xA;रागद्वेषाढ्यवचना युगलद्रोहकारिणः ॥१११ ॥&#xA;स्वकल्पिताशावृत्ताश्च तत्राएप्यपूर्णवर्तिनः ।&lt;br&gt;&#xA;अतो दुष्टाः पाशवन्तो न मुच्यन्ते कदाचन ॥११२॥&#xA;इत्येवं माधवि वच्मि प्रज्ञे नारायणः स्वयम् ।&lt;br&gt;&#xA;यथार्थं लोकहितकृद् आज्ञापत्नी न बन्धदा ॥११ ३॥&#xA;इष्टदेवा देवताश्चाप्युपासन्ते स्वयम्भुवः ।&lt;br&gt;&#xA;आज्ञामूर्तिस्वरूपास्ते मोक्षदा मोक्षिणो हि ते ॥१ १४॥&#xA;नारी यद्यपि मायाऽस्ति या शास्त्राज्ञाविवर्जिता ।&lt;br&gt;&#xA;विधिशून्या यतो माया साज्ञा नारायणी तु सा ॥१ १५॥&#xA;नारायणान्न मद् भेदो नारायण्या अभिन्नयोः ।&lt;br&gt;&#xA;नारायणो मोक्षदोऽहं नारायण्यपि मोक्षदा ॥१ १६॥&#xA;आज्ञायां वर्तमानानां माया सदा निवर्तते ।&lt;br&gt;&#xA;माया दिव्या भवत्येव मोक्षदा बन्धनाशिनी ॥१ १७॥&#xA;पठनाच्छ्रवणादस्य नास्तिक्यं विनिवर्तते ।&lt;br&gt;&#xA;दिव्यता जायते दृष्ट्यां चित्ते जीवे निजात्मनि ॥१ १८॥&#xA;आज्ञाभोगो मोक्षणं च स्वर्गमेतद् द्वयं प्रिये ।&lt;br&gt;&#xA;आज्ञाऽङ्कितस्य जायेत माधवि नात्र संशयः ॥११ ९॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने गृहगीतायां नन्दिभिल्लपत्न्या दिलावर्याः सतीत्वं, सस्त्रीकदेवेश्वरावतारादीनां परमेशाज्ञात्मकस्त्रीस्वरूपसेविनां मोक्षस्थितिर्मोक्षदातृत्व-&lt;br&gt;&#xA;मित्यादिनिरूपणनामा षडशीतितमोऽध्यायः ॥८६ ॥&lt;/p&gt;</description>
    </item>
    <item>
      <title>०८७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/087/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/087/</guid>
      <description>&lt;p&gt;श्रीपद्मावतीप्रज्ञे प्रोचतुः-&lt;br&gt;&#xA;कृष्णनारायणस्वामिन् यद्याज्ञा मोक्षदा मता ।&lt;br&gt;&#xA;को विशेषो भोगिनो वै त्यागिनो वद नौ स्फुटम् ॥१ ॥&#xA;श्रेष्ठो वेदे तथा लोके त्यागाश्रमो गृहाश्रमात् ।&lt;br&gt;&#xA;किमत्राऽऽज्ञाङ्किते त्यागाश्रमे श्रैष्ठ्ये तु कारणम् ॥२ ॥&#xA;गृहाश्रमस्य वै श्रैष्ठ्यं विद्यते वा न सर्वथा ।&lt;br&gt;&#xA;त्यागाश्रमस्य हीनत्वं विद्यते वा न वा क्वचित् ॥३ ॥&#xA;गृहाश्रमे च के दोषास्त्यागाश्रमे च के गुणाः ।&lt;br&gt;&#xA;त्यागाश्रमे च के दोषा गृहाश्रमे च के गुणाः ॥४ ॥&#xA;केषां संसारमग्नत्वं स्वाश्रमस्थायिनामपि ।&lt;br&gt;&#xA;आज्ञया वर्तमानानामपि नैम्न्यं न वा क्वचित् ॥५ ॥&#xA;कथं दारा बन्धनं वै कथं पुमान्न बन्धनम् ।&lt;br&gt;&#xA;पुमान् वा बन्धनं दारा न स्यात्तु बन्धनं कथम् ॥६ ॥&#xA;मोक्षफलं कदा कस्य नरस्य वा स्त्रिया द्रुतम् ।&lt;br&gt;&#xA;गृहस्थस्य त्यागिनो वा मोक्षः कस्य मतो द्रुतम् ॥७ ॥&#xA;गृहस्थस्य त्यागिनो वा सादृश्यं विद्यते न वा ।&lt;br&gt;&#xA;विधर्मित्वं सधर्मित्वं कियत् तद्वद नौ प्रभो ॥८ ॥&#xA;द्वयोर्वा गृहधर्मित्वं विद्यते वा न विद्यते ।&lt;br&gt;&#xA;द्वयोर्वा त्यागधर्मित्वं विद्यते वा न विद्यते ॥९ ॥&#xA;भोग्यं किं कश्च भोक्ताऽस्ति कोऽस्त्यभोक्ता पृथग्जनः ।&lt;br&gt;&#xA;किमभोग्यं तथा कृष्ण वद नौ हितकृदृतम् ॥4.87.१ ०॥&#xA;श्रीकृष्णनारायण उवाच-&lt;br&gt;&#xA;शृणुतं हितकृत् सर्वेषां प्रिये सहचारिके ।&lt;br&gt;&#xA;पृष्टं तत्त्वं समस्तं वै यज्ज्ञात्वा मोक्षभाग् भवेत् ॥११ ॥&#xA;विस्तरेण प्रवक्ष्यामि यथार्थं शृणुतं प्रिये ।&lt;br&gt;&#xA;वक्तो बद्रीकण्टकश्चैकोऽपरः सरलोऽस्ति वै ॥१२॥&#xA;वक्रो गृहाश्रमो बोध्यस्त्यागस्तु सरलो मतः ।&lt;br&gt;&#xA;वक्रे बन्धनमाप्नोति सरले बन्धनं नहि ॥१३॥&#xA;वक्रः पाशस्वरूपोऽस्ति सरलः पाशवर्जितः ।&lt;br&gt;&#xA;समभूस्थितयोश्चापि वैधर्म्यं बहुधा मतम् ॥१४॥&#xA;सरलोऽगाधतामेति वक्रो नोपैत्यगाधताम् ।&lt;br&gt;&#xA;वक्रो वक्ति पुनर्जन्म सरलस्त्वपुनर्भवम् ॥१५॥&#xA;वक्रः स्वर्गात् पतनं च सरलः शाश्वतीं गतिम् ।&lt;br&gt;&#xA;वक्रो नारीस्वरूपोऽस्ति लज्जयाऽऽज्ञाप्रपालकः ॥१६॥&#xA;सरलोऽस्ति नररूपः शासकश्च सहायदः ।&lt;br&gt;&#xA;पत्तलादौ सरलः प्राक् पश्चाद् विशति वक्रकः ॥१७॥&#xA;भज्यते वा बहिर्वक्रः सरलः पारगो भवेत् ।&lt;br&gt;&#xA;प्रज्ञे पद्मावति दाराश्रमस्त्यागाश्रमात् पृथक् ॥१८॥&#xA;उक्तधर्मानुरुद्धश्च विशेषबन्धनप्रदः ।&lt;br&gt;&#xA;वक्रः प्रविष्टश्चरणे न निर्याति निमज्जति ॥१९॥&#xA;सरलश्चाकृष्टियोगान्निर्यात्येव न मज्जति ।&lt;br&gt;&#xA;वक्रे भङ्गा हि बहवः सरले सन्ति नैव ते ॥4.87.२०॥&#xA;सरलस्त्यागमार्गो वै वक्रो दारादिलम्बनः ।&lt;br&gt;&#xA;दारशून्यस्तु तरति दारमग्नो निमज्जति ॥२१ ॥&#xA;दारास्तु किलकः स्थूलो बन्धनाय च शृङ्खला ।&lt;br&gt;&#xA;गदा गर्वविनाशाय दारा दरं भयस्य च ॥२२॥&#xA;दारा मत्तमनःशास्त्री दाराः स्वातन्त्र्यरोधिका ।&lt;br&gt;&#xA;सत्ताया मार्दवकर्त्री दारा रुद्धगुहात्मिका ॥२३॥&#xA;दारा वै कण्टकी वल्ली दारा गवाक्षिकाफलम् ।&lt;br&gt;&#xA;दारा मिष्टविषतुल्या दारा फुत्कारमूषिका ॥२४॥&#xA;दारा दीर्घपथे यातुर्विघ्नकर्त्री चिरायतिः ।&lt;br&gt;&#xA;दाराश्चान्तर्गता लग्ना नैव निर्याति वै क्वचित् ॥२५॥&#xA;बहिर्दारा नरं शीघ्रं चोन्मत्तयति भामिनी ।&lt;br&gt;&#xA;भ्रान्तिदा दिग्भ्रमकर्त्री तमस्येव युनक्ति तम् ॥२६॥&#xA;संसारे मलिने क्षिप्त्वा करोति मलिनं नरम् ।&lt;br&gt;&#xA;वीक्षणं प्रेमयुक् कृत्वा हापयत्येव मोक्षणम् ॥२७॥&#xA;ग्राह्ये धार्ये तथा भोग्ये योगे जाग्रति वा स्वपौ ।&lt;br&gt;&#xA;दारा मूर्तिः पुरःप्राप्या कृष्णमूर्तिविरोधिनी ॥२८॥&#xA;आवरणस्वरूपा सा दारा नरस्य सर्वथा ।&lt;br&gt;&#xA;प्रज्ञे पद्मावति त्यक्त्वा वनं यान्ति विरागिणः ॥२९॥&#xA;विरागिण्यो वनं यान्ति त्यक्त्वा त्यागिनरं ह्यतः ।&lt;br&gt;&#xA;दारा वा दारको वापि रागी बन्धनवान् मतः ॥4.87.३०॥&#xA;दारा वा दारको वापि रागशून्यो विमुच्यते ।&lt;br&gt;&#xA;शृणुतं सहचारिण्यौ सन्त्याज्ञा गृहमेधिनाम् ॥३ १॥&#xA;बह्व्यस्ता नैव पात्यन्ते गृहस्थैः कर्मजालिभिः ।&lt;br&gt;&#xA;नाऽऽर्चयन्ति सुरान् दीनानतिथीन् साधुसाध्विकाः ॥३२॥&#xA;न वृद्धान्न महीमानान् नर्षीन् न गा न जन्तुकान् ।&lt;br&gt;&#xA;यथाधर्मं नार्चयन्ति पतिं पत्नीं च बालकान् ॥३३ ॥&#xA;न पूज्यान्नापि मान्याँश्च न गुरून् कुलदेवताः ।&lt;br&gt;&#xA;न पितॄन् नैव मातॄश्च नाऽध्यात्मिकान्न यज्ञजान् ॥३४॥&#xA;नाऽऽगन्तुकान्नाऽभ्यागतान्न श्रेष्ठान्न कनिष्ठिकान् ।&lt;br&gt;&#xA;न मां न पार्षदान्मेऽपि न शक्तीर्न वृषं सतीम् ॥३५॥&#xA;नाऽर्चयन्त्याश्रिताँश्चापि विप्रान् वा भिक्षुकानपि ।&lt;br&gt;&#xA;न पशून् पक्षिणश्चापि नार्चयन्ति यथार्थतः ॥३६॥&#xA;स्वार्थमात्रपरा ये च परोपकृतिवर्जिताः ।&lt;br&gt;&#xA;गृहस्थाश्चाज्ञया हीना हीनास्ते सर्वथा सदा ॥३७॥&#xA;यद्गेहे न सतां पादा यद्गेहे न सुरालयः ।&lt;br&gt;&#xA;यद्गृहे नापि नैवेद्यं हरये ते श्मशानिनः ॥३८॥&#xA;यत्र ब्रह्मार्पणं नास्ति यत्र साध्वर्पणं न च ।&lt;br&gt;&#xA;यत्र भक्तिर्हरेर्नास्ति ते सर्वे वै श्मशानिनः ॥३९॥&#xA;यत्र दारमयं राज्यं भोगा दारप्रसङ्गजाः ।&lt;br&gt;&#xA;दारध्यानं दारपूजा ते हे निरयवासिनः ॥4.87.४०॥&#xA;एवमाज्ञाहीनदारप्रसक्तो निरयेऽस्ति सः ।&lt;br&gt;&#xA;दाराश्रमस्ततो हीनस्तस्मात् त्यागः सदोत्तमः ॥४१ ॥&#xA;दाराश्रमे ऋणं दैवं पैत्र्यमार्षं प्रवर्तते ।&lt;br&gt;&#xA;पूजापुत्राऽध्ययनैश्च निवर्तन्ते हि नान्यथा ॥४२॥&#xA;गृहाश्रमोऽनपत्यानामपत्यार्थं प्रशस्यते ।&lt;br&gt;&#xA;तस्मिन् कृतेऽनपत्यत्वं निरयाय प्रकल्प्यते ॥४३॥&#xA;जीविकाभावनालक्ष्यं दारगृहं तु देहिनाम् ।&lt;br&gt;&#xA;समस्तानां तु वर्णानां गृहाश्रमो हि भोज्यदः ॥४४॥&#xA;भोज्यदाने चाऽसमर्थो गृहाश्रमो वृथाश्रमः ।&lt;br&gt;&#xA;कण्डनी पेषणी चुल्ली जलकुम्भी च मार्जनी ॥४५॥&#xA;पञ्चसूनाः सदाराणां स्वर्गरोधाः प्रपातिनः ।&lt;br&gt;&#xA;कामो लोभो रसास्वादः पैशुन्यं स्वार्थगौरवम् ॥४६॥&#xA;मानं कलिश्चावमानं दोषा वसन्ति हारिषु ।&lt;br&gt;&#xA;अहङ्कारः प्रमोहश्चाऽऽसक्तिश्च वासना रतिः ॥४७॥&#xA;मृषाऽऽडम्बर उद्वेगो दोषा वसन्ति दारिषु ।&lt;br&gt;&#xA;अनौदार्थं सङ्ग्रहश्च ग्रहणं चाऽनिवर्तनम् ॥४८॥&#xA;प्रवृत्तिश्चाऽप्यसन्तोषो दोषा वसन्ति दारिषु ।&lt;br&gt;&#xA;मालिन्यं सूतकं हानिर्भयं मुहुः प्रवासनम् ॥४९॥&#xA;दास्यं पराश्रयत्वं च दोषा वसन्ति दारिषु ।&lt;br&gt;&#xA;मृषा प्रशंसनं निन्दा स्वायत्तीकरणश्रमाः ॥4.87.५०॥&#xA;आशापाशा नवनवा दोषा वसन्ति दारिषु ।&lt;br&gt;&#xA;ग्रहपितृप्रेतपीडा कुमेलोत्थप्रपीडनम् ॥५१ ॥&#xA;रोगक्षुधातृषाजन्यबलक्षयादिदुःखिता ।&lt;br&gt;&#xA;भोगयोग्योपकरणानामलाभो दरिद्रता ॥५२॥&#xA;तिरस्कारो नृपादीनां करादानं प्रसह्य वै ।&lt;br&gt;&#xA;प्रसङ्गोत्सवमोदादावसामर्थ्यं च भिक्षुता ॥५३॥&#xA;अतिशयो निकटानां संशयो दूरवासिनाम् ।&lt;br&gt;&#xA;वियोगो विप्रकृष्टानां दोषा वसन्ति दारिषु ॥५४॥&#xA;अविश्वासः स्वजनानां परेषां धनहारिता ।&lt;br&gt;&#xA;समूहाऽऽवासवशता दोषा वसन्ति दारिषु ॥५५॥&#xA;ततो गृहाश्रमो भार्ये पदे पदेऽघदुःखकृत् ।&lt;br&gt;&#xA;स्वर्गसंशायकश्चापि मोक्षसंशायकोऽपि च ॥५६॥&#xA;दाराश्रमे ये दोषास्ते त्यागिनः प्रायशो गुणाः ।&lt;br&gt;&#xA;त्यागाश्रमस्ततः श्रेष्ठः सवर्णवर्जितः शुभः ॥५७॥&#xA;दाराश्रमे प्रजायन्ते ऋणिनः पुत्रपुत्रिकाः ।&lt;br&gt;&#xA;ऋणं दत्वा चिरमार्गं प्रयान्ति नाऽभियन्ति ते ॥५८॥&#xA;दाराश्रमेऽर्पणबुद्धिः सङ्कोचं भजते सदा ।&lt;br&gt;&#xA;आत्मविवेकविज्ञानं स्थितिं लभते वा न वा ॥५९॥&#xA;आत्मनि श्रीकृष्णनारायणोपास्तिर्भवेन्न वा ।&lt;br&gt;&#xA;मोक्षो वा वृष एवापि सन्दिग्धा वै गृहाश्रमे ॥4.87.६०॥&#xA;ततः पद्मावति प्रज्ञे नारायणो नरान्वितः ।&lt;br&gt;&#xA;त्यागाश्रमं प्रभजामि सर्वबन्धनवर्जितम् ॥६१॥&#xA;मायारसो गृहस्थानां त्यागिनां भगवद्रसः ।&lt;br&gt;&#xA;आद्यानां सान्त एवाऽस्ति त्यागिनां शाश्वतो रसः ॥६२।&lt;br&gt;&#xA;निश्चिन्तता त्यागिनां वै यात्रामात्रजुषां भुवि ।&lt;br&gt;&#xA;सातिशयादिहीनत्वं सर्वभयादिशून्यता ॥६३॥&#xA;जीवने मरणे साम्या बुद्धिस्तु त्यागिनां यतः ।&lt;br&gt;&#xA;समलोष्टाश्मकनकस्नेहानां चात्मवर्तिनाम् ॥६४॥&#xA;नित्यानन्दे चित्सदात्मन्यवतिष्ठन्ति ये सटा ।&lt;br&gt;&#xA;व्रह्मानन्दपरास्तृप्तास्त्यागिनश्चात्ममूर्तयः ॥६५॥&#xA;अत्र देहादिमन्तोऽपि देहसेवाविवर्जिताः ।&lt;br&gt;&#xA;जीवन्तोऽपि हरौ मग्ना जीवन्मुक्ता विदेहिनः ॥६६॥&#xA;दोषशून्या गुरवस्ते परमोक्षप्रदायिनः ।&lt;br&gt;&#xA;लीलाप्रवृत्तिमन्तस्ते मायात्यागातिशोभनाः ॥६७॥&#xA;विशेषोऽयं त्यागिनां वै गृहस्थेभ्यो मम प्रिये ।&lt;br&gt;&#xA;गृहस्थानां तु या आज्ञास्ता यदि स्वल्पखण्डिताः ॥६८॥&#xA;गृहाश्रमस्ततो न्यूनो यतः शक्तो न पालने ।&lt;br&gt;&#xA;त्यागाश्रमस्तु हर्यर्थो मोक्षार्थः परमार्थकः ॥६९॥&#xA;गृहाश्रमस्तु भोगार्थश्चाज्ञाभङ्गपरायणः ।&lt;br&gt;&#xA;कामभोगे दुष्टपाने दुष्टाशने तु जन्तवः ॥4.87.७०॥&#xA;नैसर्गात् सम्प्रवर्तन्ते विमर्यादा विशेषतः ।&lt;br&gt;&#xA;मानवादींस्तादृशान् वै निवर्तयन्ति चाज्ञया ॥७१॥&#xA;वेदाद्या विधिरूपा वै ह्याज्ञाकरा निवर्तकाः ।&lt;br&gt;&#xA;आज्ञामुखा निषेधन्ति विधिवत् तन्निषेधकाः ॥७२॥&#xA;मा कुर्वन्तु विषयाणां भोगानिति मुहुर्मुहुः ।&lt;br&gt;&#xA;उपदिशन्ति तान् लोका अवमत्य पतन्ति च ॥७३॥&#xA;दारग्रहस्वभावोऽयं यत्राज्ञापि प्रहीयते ।&lt;br&gt;&#xA;तस्माद् गृहाश्रमाच्छ्रेष्ठस्त्यागश्चाज्ञापरायणः ॥७४॥&#xA;शृणुतं सहचारिण्यौ श्रैष्ठ्यं गृहाश्रमस्य तु ।&lt;br&gt;&#xA;दम्पती वा नरो नारी त्वेकवारम् ऋतूत्तरम् ॥७५॥&#xA;गर्भार्थं भोगमादत्ते बालजन्मोत्तरं पुनः ।&lt;br&gt;&#xA;ऋतुधर्मे समापन्ने गर्भार्थं गमनं पुनः ॥७६॥&#xA;एकवारं गर्भदानं युगान्तरे समान्तरे ।&lt;br&gt;&#xA;एवं तौ वर्तमानौ वै साध्वीसाधू प्रकीर्तितौ ॥७७॥&#xA;पुत्रपुत्रीयुतौ दाराश्रमौ श्रेष्ठौ सदा मतौ ।&lt;br&gt;&#xA;ब्रह्मचर्यव्रतस्थौ च ब्रह्मशीलनतत्परौ ॥७८॥&#xA;अध्यात्मचिन्तकौ हिंसास्तेयादिदोषवर्जितौ ।&lt;br&gt;&#xA;यथाप्तिलाभसन्तुष्टौ यात्रामात्रपरायणौ ॥७९॥&#xA;स्वल्पसर्वोपकरणावेतौ श्रेष्ठौ गृहाश्रमौ ।&lt;br&gt;&#xA;पत्रैः पुष्पैः फलैरन्नैब्रह्मयज्ञपरायणौ ॥4.87.८०॥&#xA;देवयज्ञपितृयज्ञपरौ चातिथिपूजकौ ।&lt;br&gt;&#xA;साधुसाध्वीयतियोगिसेवासत्सङ्गशीलिनौ ॥८ १ ॥&#xA;शौचव्रततपस्तुष्टिपरौ क्लेशविवर्जितौ ।&lt;br&gt;&#xA;ब्रह्माऽर्पितक्रियाकाण्डौ कर्तव्यवृत्तियोजितौ ॥८२॥&#xA;आज्ञामात्रानुसन्धानौ भोगवृत्तिविवर्जितौ ।&lt;br&gt;&#xA;जपकीर्तनमग्नौ च नवधाभक्तिशोभितौ ॥८३॥&#xA;आत्मज्ञानपरावात्मसंशीलनपरायणौ ।&lt;br&gt;&#xA;ध्यानमग्नौ कृष्णनारायणस्मरणजीवनौ ॥८४॥&#xA;सर्वाऽचिच्चित्कृष्णबोधौ कृष्णदृष्टिप्रकाशनौ ।&lt;br&gt;&#xA;उपार्जनपरौ योग्ययत्नकौ सक्तिवर्जितौ ॥८५॥&#xA;रागशून्यौ द्वेषशून्यौ त्र्यवस्थागुणवर्जितौ ।&lt;br&gt;&#xA;एतादृशौ नरो नारी श्रेष्ठौ दारगृहाश्रमौ ॥८६॥&#xA;यद्गृहे बालका बालाः सत्यः साध्व्यश्च साधवः ।&lt;br&gt;&#xA;भिक्षुका यतयः सिद्धा भुञ्जते दीनकिङ्कराः ॥८७॥&#xA;अनाथाश्च महीमाना आगन्तुकाश्च वैष्णवाः ।&lt;br&gt;&#xA;अभ्यागताश्चातिथयो यात्रालवो वनस्थिताः ॥८८॥&#xA;राजानो राजवर्गाश्च प्रजावर्गा नराः स्त्रियः ।&lt;br&gt;&#xA;सूतमागधचाराश्च दासवर्गाश्चतुर्थकाः ॥८९॥&#xA;पशवः पक्षिणश्चापि यादांसि जन्तवस्तथा ।&lt;br&gt;&#xA;भुञ्जते यत्प्रदत्तं वै सर्वाधारो गृहाश्रमः ॥4.87.९० ॥&#xA;दाराश्रमे महादानं श्रेष्ठं सुरार्पणादिकम् ।&lt;br&gt;&#xA;भूवस्त्रस्वर्णपात्रान्नकन्यागोगृहदानकम् ॥९१॥&#xA;सर्ववस्तुप्रदानं च श्रेष्ठं दाराश्रमे सदा ।&lt;br&gt;&#xA;साधूनां देवतानां च ऋषीणां पितृयोगिनाम् ॥९२॥&#xA;पूजनं भोजनं यत्र श्रेष्ठो दाराश्रमस्ततः ।&lt;br&gt;&#xA;वंशविस्तारसन्तानो दारगृहैः प्रवर्तते ॥९३॥&#xA;वंशे सन्तो मोक्षगाश्च साध्व्यो भवन्ति भाविनि ।&lt;br&gt;&#xA;तद्योगेन गृहस्थानामुद्धारः श्रेष्ठता ततः ॥९४॥&#xA;विनावंशं न वै सृष्टिस्थितिः सा स्त्रीसमुद्भवा ।&lt;br&gt;&#xA;तस्मान्नारी वंशदा वै गृहिणः श्रेष्ठता ततः ॥९५॥&#xA;नारी चाज्ञामयी यस्य तस्य मोक्षः करे स्थितः ।&lt;br&gt;&#xA;श्रेष्ठो दाराश्रमो नित्यं यद्याज्ञासृपिणी प्रिया ॥९६॥&#xA;कृष्णनारायणो यस्य दाराऽर्पणं धनार्पणम् ।&lt;br&gt;&#xA;देहगृहाद्यर्पणं च सर्वार्पणं नरायणे ॥९७॥&#xA;सम्पदामर्पणं सर्वसाधनार्पणमित्यपि ।&lt;br&gt;&#xA;क्रियार्पणं तथेन्द्रियकृत्यर्पणं हरौ मयि ॥९८॥&#xA;मनश्चित्तमतीनां चार्पणं निजात्मना मयि ।&lt;br&gt;&#xA;प्रत्यर्पणं हरौ यस्या आज्ञार्पणं तथा मयि ॥९२ ॥&#xA;कामरत्यर्पणं कृष्णे पुत्रपुत्र्यर्पणं हरौ ।&lt;br&gt;&#xA;यस्याः सर्वार्पणं श्रीशे श्रेष्ठौ दाराश्रमौ हि तौ ॥4.87.१० ०॥&#xA;एवं दाराश्रमः श्रेष्ठः सर्वेच्छापूरकोऽस्म्यहम् ।&lt;br&gt;&#xA;पूरयित्वा समस्तेच्छानिवर्तकश्च शान्तिदः ॥१०१ ॥&#xA;कृष्णो नारायणः स्वामी भवाम्यैश्वर्यदस्तथा ।&lt;br&gt;&#xA;प्रज्ञे पद्मावति चाहं तत्र निर्गुणताप्रदः ॥१ ०२॥&#xA;भुक्तिर्मुक्तिप्रदः श्रेष्ठो वैष्णवः स गृहाश्रमः ।&lt;br&gt;&#xA;कान्ते द्वे! तत्पथासक्ता यान्ति धामाऽक्षरं परम् ॥१० ३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने गृहगीतायां गृहाश्रमस्य निकृष्टतोत्कृष्टते त्यागाश्रमस्योत्कृष्टता चेत्यादिनिरूपणनामा सप्ताशीतितमोऽध्यायः ॥८७ ॥&lt;/p&gt;</description>
    </item>
    <item>
      <title>०८८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/088/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/088/</guid>
      <description>&lt;p&gt;श्रीकृष्णनारायण उवाच-&lt;br&gt;&#xA;गार्हस्थ्येऽपि प्रज्ञिके पद्मावति प्रमोक्षणं ह्यपि ।&lt;br&gt;&#xA;यौवनार्धं ब्रह्मचर्यं पालयेद् यः समुच्यते ॥१ ॥&#xA;तदर्धं वा तदर्धार्धं ब्रह्मचर्यं प्रपालयेत् ।&lt;br&gt;&#xA;लक्षार्धं वा सहस्रार्धं शतं शतार्धमेव वा ॥२ ॥&#xA;पञ्चविंशतिवर्षाणि पालयेद् द्वादशाब्दिकम् ।&lt;br&gt;&#xA;वा षडब्दानि वर्षं वा ब्रह्मचर्यं प्रपालयेत् ॥३ ॥&#xA;ऋतुमात्रं च वा मासं ब्रह्मचर्यं प्रपालयेत् ।&lt;br&gt;&#xA;व्रतोत्तमं हि तत्प्रोक्तं यथाबलं प्रमोक्षदम् ॥४ ॥&#xA;एवपत्नीव्रतं यद्वा स्वर्गदं मोक्षदं ततः ।&lt;br&gt;&#xA;आर्तवं चार्तवं दानं ब्रह्मचर्यं हि मध्यमम् ॥५ ॥&#xA;तेनाऽपि बलतुल्यं वै प्राप्यते मोक्षणं खलु ।&lt;br&gt;&#xA;धर्माऽधर्माऽनभिज्ञो य आज्ञाशीलपरायणः ॥६ ॥&#xA;स्नेहसेवातिमग्नश्च गृही मोक्षमवाप्नुयात् ।&lt;br&gt;&#xA;नरो वा यदि वा नारी गृहधर्मपरायणौ ॥७ ॥&#xA;देवसाध्वीसाधुसेवापरौ मोक्षं प्रगच्छतः ।&lt;br&gt;&#xA;यद्वा कृष्णो हरिः पृथ्व्यां रामो नारायणः प्रभुः ॥८ ॥&#xA;प्राविर्भावपरः स्याद्वै तदा तद्योगतो द्रुतम् ।&lt;br&gt;&#xA;दयालोस्तस्य कृपया तच्छक्तेः कृपयापि च ॥९ ॥&#xA;पार्षदानां च भक्तानां कृपया मुच्यते जनः ।&lt;br&gt;&#xA;कृष्णो वा कृष्णभूतानि विचरन्ति भुवस्तले ॥4.88.१ ०॥&#xA;छन्नरूपा भिक्षुका वै जनकल्याणहेतवे ।&lt;br&gt;&#xA;भिक्षार्थं चाऽलक्ष्यचिह्नाः समायान्ति गृहिगृहम् ॥११ ॥&#xA;तदा भिक्षादानसेवायोगं लभेद् गृहाश्रमी ।&lt;br&gt;&#xA;अज्ञातो ज्ञानतो वापि मोक्षमवाप्नुयात् ॥१ २॥&#xA;तस्माद्वै गृहिभिर्नित्यं दातव्यं भिक्षुकाय तु ।&lt;br&gt;&#xA;मोक्षदानां क्वचिद् योगान्मोक्षः स्याद् गृहधर्मिणाम् ॥१ ३॥&#xA;सत्कारस्य निधानं वै दाराश्रमो विशिष्यते ।&lt;br&gt;&#xA;बहुपापादियुक्तोऽपि परोपकारशेवधिः ॥१४॥&#xA;गृहाश्रमो विजयते नित्यशः साधुसेवनात् ।&lt;br&gt;&#xA;यद्गृहे साधवो यान्ति स्वल्पभोजनवाञ्च्छया ॥१५॥&#xA;साधुपादरजोभूमिर्गार्हस्थ्यं तद् विशिष्यते ।&lt;br&gt;&#xA;साधुपादामृतं यत्र साधुशिष्टाशनं तथा ॥१६॥&#xA;साधुसम्वाहनं यत्र मोक्षस्थानं तु तद्गृहम् ।&lt;br&gt;&#xA;यत्र देवालयो देवपूजा सतां निवासनम् ॥१७॥&#xA;ब्रह्मकया वैष्णवाश्च तदेव मोक्षमन्दिरम् ।&lt;br&gt;&#xA;यत्र लक्ष्मीश्च तुलसी गङ्गा यमी सरस्वती ॥१८॥&#xA;स्थावरं जङ्गमं तीर्थं तदेव मोक्षमन्दिरम् ।&lt;br&gt;&#xA;यत्र विष्णुः शिवो ब्रह्मा नारायणो नरायणः ॥१९॥&#xA;यत्राऽवताराः कृष्णस्य यत्र योगिजनालयः ।&lt;br&gt;&#xA;चैत्यद्रुमा देवमूर्तिस्तदेव मोक्षमन्दिरम् ॥4.88.२०॥&#xA;इत्येवं सर्वथा श्रैष्ठ्यं दाराश्रमस्य भूतले ।&lt;br&gt;&#xA;अन्यत्रापि तथा श्रैष्ठ्यं सन्त्युक्तानि तु यद्गृहे ॥२१॥&#xA;दारागृहाश्रमो यस्य परोपकारहेतवे ।&lt;br&gt;&#xA;तदा श्रैष्ठ्यं सर्वतो वै दाराश्रमस्य माधवि ॥२२॥&#xA;अपि प्रज्ञे प्रवक्ष्यामि त्यागाश्रमस्य वै क्वचित् ।&lt;br&gt;&#xA;हीनत्वम् ऋद्धिशून्यस्य व्यक्तिदोषेण वा क्वचित् ॥२३॥&#xA;उपकाराऽसमर्थो वै ऋद्धिशून्याश्रमः स हि ।&lt;br&gt;&#xA;त्यागिनो न क्षितिश्चास्ति न गृहं वाटिका सुता ॥२४॥&#xA;भूदानं वाटिकादानं कन्यादानं गृहार्पणम् ।&lt;br&gt;&#xA;स्वर्णदानं च गोदानं धनदानं न जायते ॥२५॥&#xA;नाऽन्येषां जीविकादानं जायन्ते नोत्सवास्तथा ।&lt;br&gt;&#xA;नहि सम्पद्रहितानां गृहेऽश्नन्ति सदा द्विजाः ॥२६॥&#xA;न चाऽऽयान्ति मखे देवा महीमाना न यन्त्यपि ।&lt;br&gt;&#xA;न बाला बालिकास्तस्य प्रमोदन्ते प्रसङ्गिनः ॥२७॥&#xA;शून्यतुल्यं त्यागिनो वै स्थलमासनमम्बरम् ।&lt;br&gt;&#xA;मनोमोदकरं त्यागे सर्वं शुष्कायते यतः ॥२८॥&#xA;न चुल्ली काशते क्वापि न वह्निस्तृप्तिमेत्यपि ।&lt;br&gt;&#xA;पेषणी गायति ब्राह्मे ब्रह्मनादं न तु क्वचित् ॥२९॥&#xA;नापि कुसूलधान्यानि न पिष्टचिन्तनं तथा ।&lt;br&gt;&#xA;न नवोत्पन्नलाभश्च यत्राऽऽतिथ्यं न वर्तते ॥4.88.३ ०॥&#xA;न शय्या नाऽऽलयं सौधं न गौर्न क्षेत्रमित्यपि ।&lt;br&gt;&#xA;नवसस्यकणाप्तिश्च यत्र स्वप्नेऽपि नास्ति हि ॥३ १ ॥&#xA;न नारीणां गीतयश्च न धनानां प्रदानकम् ।&lt;br&gt;&#xA;न प्रातर्बालभाषादिश्रवणं यत्र विद्यते ॥३ ॥&#xA;न नारीजनविश्वासो नारीशून्ये प्रवर्तते ।&lt;br&gt;&#xA;न सौभाग्यं न संस्कारा धर्मयज्ञा भवन्ति न ॥३३॥&#xA;शुष्कायते सदात्यागाश्रमो हीनोत्सवो यतः ।&lt;br&gt;&#xA;पर्युषितं न पशवो भक्षयन्ति यदाश्रमे ॥३४॥&#xA;नापि पिपीलिकाद्याश्च पिष्टमदन्ति यत्स्थले ।&lt;br&gt;&#xA;न मिष्टं विद्यते यत्र मक्षिका न वसन्ति च ॥३५॥&#xA;न मूषका वर्तयन्ति पारावाता वसन्ति न ।&lt;br&gt;&#xA;न वृद्धा जलपानादि लभन्ते गुडमिश्रितम् ॥३६॥&#xA;न स्त्रीणां यत्र सम्मानं देवीनां गणना न च ।&lt;br&gt;&#xA;दानं यत्र न चोत्कृष्टं रूक्षस्त्यागाश्रमस्ततः ॥३७॥&#xA;कौपीनवल्कलभस्मज्ञानघनं यदाश्रमे ।&lt;br&gt;&#xA;न क्षुधानाशकं तद्वै रूक्षस्त्यागाश्रमस्ततः ॥३८॥&#xA;नग्नास्तु संहता यत्र मर्यादाऽधोमुखायते ।&lt;br&gt;&#xA;आत्मामृताभिमग्नाश्च बाह्यामृतविवर्धिताः ॥३९॥&#xA;रूक्षदेहाः शुष्करागा विद्यन्ते यत्र तापसाः ।&lt;br&gt;&#xA;दुःखसहाश्च जटिला मालाकेशविभूषणाः ॥4.88.४०॥&#xA;वृक्षगृहनिवासाश्च फलिशाखिप्रभोजनाः ।&lt;br&gt;&#xA;पत्रपात्राः करतुम्बा मायानाशपरायणाः ॥४१ ॥&#xA;विचित्रतिलकशृङ्गा मृत्तिकाभस्मचन्दनाः ।&lt;br&gt;&#xA;धूनीवह्निसहायाश्च मत्तकनकसेविनः ॥४२॥&#xA;प्रतीक्षमाणा वसतिं चायान्तीं देयसम्भृताम् ।&lt;br&gt;&#xA;श्वानः काकाः सदोच्छिष्टं प्राप्नुवन्ति न यत्र च ॥४३॥&#xA;न भूतयज्ञो भवति सतृष्णः शान्तिमेति न ।&lt;br&gt;&#xA;न लाभं लभते लोके रूक्षस्त्यागाश्रमो हि सः ॥४४॥&#xA;प्रज्ञे पद्मावति त्यागो मुक्तानामभयङ्करः ।&lt;br&gt;&#xA;यथा तथा देहभाजां त्यागोऽपि चाभयङ्करः ॥४५॥&#xA;निर्भयत्वे वितृष्णत्वे कलिक्लेशविवर्जिते ।&lt;br&gt;&#xA;दानशून्येऽपि रूक्षेऽपि त्यागाश्रमे विशेषता ॥४६॥&#xA;हर्याश्रयो हरौ स्थानं हरेर्ध्यानं च धारणा ।&lt;br&gt;&#xA;हर्यर्थं सर्वकर्माणि श्रैष्ठ्यं त्यागाश्रमे ततः ॥४७॥&#xA;न चिन्ता गृहदेहादेर्न पत्न्या न सुतादिषु ।&lt;br&gt;&#xA;नासक्तिर्धनवाट्यादौ सूतकं यत्र नास्ति च ॥४८॥&#xA;शोकस्नानं न वै यत्र यत्रोपार्जनमस्ति न ।&lt;br&gt;&#xA;न श्रमो न व्यवहारो न मानं चावमाननम् ॥४९॥&#xA;ऋणं न नापि दण्डोऽस्ति न रक्षणस्य चिन्तनम् ।&lt;br&gt;&#xA;न मोहो विभ्रमो नैव न पात्रगृहमार्जनम् ॥4.88.५०॥&#xA;न दैवं भौतिकं वापि यस्योद्वेजनमस्ति च ।&lt;br&gt;&#xA;नात्मीयं परकीयं वा पारतन्त्र्यं न हिंसनम् ॥५१॥&#xA;नास्ति चौरभयं नास्ति याम्यभीर्मृत्युभीर्न च ।&lt;br&gt;&#xA;नहि विप्लवचिन्ता च न पश्चदायचिन्तनम् ॥५२॥&#xA;न देहरोगचिन्ताऽपि निरपेक्षस्य योगिनः ।&lt;br&gt;&#xA;न रागो जीवने यस्य न त्वरा मरणे तथा ॥५३॥&#xA;न पुष्टौ न रताविच्छा न विकाराश्च मानसाः ।&lt;br&gt;&#xA;यतः शान्तिश्च निर्विघ्ना नारायणाभियोगिनी ॥५४॥&#xA;यत्र कृष्णार्थचिन्ता च यत्र नारायणाश्रयः ।&lt;br&gt;&#xA;यत्र सतां सङ्गमाश्च सत्सङ्गो यत्र योगिनाम् ॥५५॥&#xA;ब्रह्मध्यानरतानां च सेवा यत्र च दर्शनम् ।&lt;br&gt;&#xA;श्रवणं यन्मुखेभ्यश्च नाम्नां हरेर्मुहुर्मुहुः ॥५६॥&#xA;त्यागं वीक्ष्य क्षणं वृत्तिः शान्तिमेति हि मायिनाम् ।&lt;br&gt;&#xA;परावृत्त्य मनो यत्र विशत्येव हृदीश्वरे ॥५७॥&#xA;भासतेऽणुमहानन्दकणिका तु सुधोत्तमा ।&lt;br&gt;&#xA;ज्ञानध्यानामृतपानैस्तृप्तिर्यत्र तु योगिनाम् ॥५८॥&#xA;साध्व्यश्च साधवो यत्र कुटुम्बिनो न चेतरे ।&lt;br&gt;&#xA;न यत्र वासनाख्यश्च संसारो विद्यते मनाक् ॥५९॥&#xA;गतिर्मोक्षस्य यत्रास्ति मुक्तिर्यत्र प्रलुण्ठति ।&lt;br&gt;&#xA;तीर्थानि यत्र चागत्य पूयन्ते रजसा सताम् ॥4.88.६०॥&#xA;माया दिव्याऽपि सत्सङ्गाज्जायते वै यदाश्रमे ।&lt;br&gt;&#xA;मायामयं समस्तं वै सतां योगेन दीव्यति ॥६ १ ॥&#xA;नैर्गुण्यं यत् समासाद्य ब्राह्मं सम्परिवर्तते ।&lt;br&gt;&#xA;तस्माच्छ्रैष्ठ्यं तु रूक्षेऽपि त्यागाश्रमेऽर्थमोक्षिणाम् ॥६२॥&#xA;चतुर्थाऽर्थपरा यत्र दिव्या देवा हि साधवः ।&lt;br&gt;&#xA;सर्वपापविलोप्तारः पावनाः परमेश्वराः ॥६३॥&#xA;संसारतापदग्धानां ब्रह्मशान्तिप्रवर्षकाः ।&lt;br&gt;&#xA;उद्धारका भयात्कष्टात् सर्वेष्टपूरकास्तथा ॥६४॥&#xA;मिलन्ति साधवो यत्र त्यागाश्रमे हरिप्रियाः ।&lt;br&gt;&#xA;ततस्त्यागाश्रमः श्रेष्ठः श्रमितानां निवृत्तये ॥६५॥&#xA;यथा सूर्यप्रतप्ताना छाया विश्रान्तिहेतुका ।&lt;br&gt;&#xA;तथा संसारतप्तानां सन्तः शान्तिप्रदायकाः ॥६६॥&#xA;हरिं विना सतां सेवां विना च भक्तिमन्तरा ।&lt;br&gt;&#xA;आत्मभावं विना शान्तिं ध्यानं विनाऽन्यदुज्झितम् ॥६७॥&#xA;रक्षितं रक्षणीयं वै त्यागाश्रमे पराश्रमे ।&lt;br&gt;&#xA;ततस्त्यागाश्रमः श्रेष्ठो मोक्षसन्निधिगोचरः ॥६८॥&#xA;हरिः साक्षात् सुराः साक्षात् साक्षान्मुक्ताश्च पार्षदाः ।&lt;br&gt;&#xA;साधुभिः सह तिष्ठन्ति तस्मात् त्यागः सदोत्तमः ॥६९॥&#xA;आक्षरः परमानन्दे ह्युत्सवा भुक्तकोटिकाः ।&lt;br&gt;&#xA;कुटुम्बं चाच्युतं यत्र तस्मात् त्यागः सदोत्तमः ॥4.88.७०॥&#xA;नर्तनं भगवदर्थे व्यापाराः कृष्णतुष्टये ।&lt;br&gt;&#xA;आरम्भा यत्र मुक्त्यर्थास्तस्मात् त्यागः सदोत्तमः ॥७१ ॥&#xA;मखा भागवता यत्र प्रसादश्च सतां हरेः ।&lt;br&gt;&#xA;कृषिर्मायामलहन्त्री तस्मात् त्यागः सदोत्तमः ॥७२॥&#xA;जीवनं चात्मसिद्ध्यर्थं प्रवृत्तिः कृष्णतुष्टये ।&lt;br&gt;&#xA;ब्रह्मगृहप्रयाणं च तस्मात् त्यागः सदोत्तमः ॥७३॥&#xA;येन त्यक्तं समस्तं वै समस्तैरुज्झितः स वै ।&lt;br&gt;&#xA;त्यागः स्वात्मार्पणं कृष्णे सर्वार्पणं हि मुक्तये ॥७४॥&#xA;मुक्तिर्वै शाश्वतानन्दमग्नताऽक्षरधामनि ।&lt;br&gt;&#xA;अत्राऽप्यनुभवस्तादृङ् मुक्तः स त्यागवान् गुरुः ॥७५॥&#xA;ये येऽर्था इष्टतापन्नास्ते ते त्यागे ह्यकल्मषाः ।&lt;br&gt;&#xA;सिद्ध्यन्ति सर्वथा साध्वि प्रज्ञे माधवि सिद्धवत् ॥७६॥&#xA;ततस्त्यागाश्रमः श्रेष्ठः पूज्यो मान्यश्च मोक्षदः ।&lt;br&gt;&#xA;फलं श्रेष्ठं न वै पुष्पं न पत्रं नापि मञ्जरी ॥७७॥&#xA;फले पक्वरसः श्रेष्ठो रसे मिष्टाम्लको रसः ।&lt;br&gt;&#xA;श्रेष्ठो नारायणो मिष्टश्चाम्लस्तत्रातिरक्तता ॥७८॥&#xA;स्नेहभक्तिधरः कृष्णः प्राप्यस्त्यागेन चोत्तमः ।&lt;br&gt;&#xA;केवलस्तु परस्त्यागो न श्रेष्ठो भजनं विना ॥७९॥&#xA;उपासनां विना त्यागः पाषाणत्वाय कल्पते ।&lt;br&gt;&#xA;सेवां ध्यानं विना त्यागश्चागस्करो न संशयः ॥4.88.८०॥&#xA;ज्ञानं विना तथा त्यागश्चागस्करोऽस्ति सर्वथा ।&lt;br&gt;&#xA;गुरोराज्ञां विना त्यागो वैराग्यमन्तरा तथा ॥८ १ ॥&#xA;आगस्करः स विज्ञेयः प्राप्तिशून्यो फले मृषा ।&lt;br&gt;&#xA;संसारत्यजनं सार्थं यद्यात्मा हरिमाप्नुयात् ॥८२॥&#xA;न प्राप्तिस्तु हरेर्येन प्राप्तानां यत्र नाशनम् ।&lt;br&gt;&#xA;पुमर्था निष्फला यत्र स त्यागश्चाऽऽग एव ह ॥८३॥&#xA;ज्ञानं चोपासना भक्तिर्दिव्यता श्रीहरिस्मृतिः ।&lt;br&gt;&#xA;मोक्षस्थितिर्गुणास्त्यागे साधुता मुक्तताऽपि च ॥८४॥&#xA;केवलस्तु महात्यागो दोष एवास्ति देहिनः ।&lt;br&gt;&#xA;प्रस्तरोऽपि महात्यागे तिष्ठत्येव स तादृशः ॥८५॥&#xA;त्यागे मौर्ख्यं च गर्वश्च मानं च जडता तथा ।&lt;br&gt;&#xA;फलेच्छा त्यक्तसाजात्यगोचरा दूषणानि वै ॥८६॥&#xA;उपवासी पारणायां द्विगुणं ग्रसते यदि ।&lt;br&gt;&#xA;पूर्वदिनेऽपि द्विगुणं तदोपवासिता मृषा ॥८७॥&#xA;त्यागी पश्चाच्छतगुणं गृह्णाति स्वर्जनं तपः ।&lt;br&gt;&#xA;सत्यमैश्वरलोकं च तदा त्यागफलं नु किम् ॥८८॥&#xA;अनित्यं तु प्रागभवत् पश्चादनित्यमित्यपि ।&lt;br&gt;&#xA;द्वयोः पर्यवसानं तु नाशे त्यागो विवर्तते ॥८९॥&#xA;दोषस्त्यागे महान् सोऽस्ति यदुत्तमाभिरागिता ।&lt;br&gt;&#xA;प्राप्तं त्यक्तं चाध्रुवं तत् प्राप्तव्यं स्वं तथाऽध्रुवम् ॥4.88.९०॥&#xA;ध्रुवं नाऽऽलम्बितं ब्रह्म त्यागे त्रेधापि दूषणम् ।&lt;br&gt;&#xA;त्यजनाद् वाऽप्यभियोगाद् ब्रह्म सम्पद्यते यया ॥९ १ ॥&#xA;सेवयोपासनया वाऽऽज्ञया ज्ञानेन वा तथा ।&lt;br&gt;&#xA;त्यागेन विधिना वापि स त्यागो भोग एव वा ॥९२॥&#xA;ब्रह्मप्रदो यतः श्रेष्ठो गुण एव स उत्तमः ।&lt;br&gt;&#xA;कृष्णेच्छाधीनवाञ्छात्मत्याग उत्तम एव सः ॥९३॥&#xA;मोक्षस्थित्यनुभावात्मत्याग उत्तम एव सः ।&lt;br&gt;&#xA;तद्विना दूषणं त्यागो भार एव स केवलः ॥९४॥&#xA;शृणुतं माधवि साध्वि प्रज्ञे त्यागे तु भूषणम् ।&lt;br&gt;&#xA;औदासीन्यं बाधितानुवृत्तिस्तु दूषणं तथा ॥९५॥&#xA;कर्मत्यागो भूषणं वै कृष्णत्यागस्तु दूषणम् ।&lt;br&gt;&#xA;नारीत्यागो भूषणं सत्क्रियात्यागस्तु दूषणम् ॥९६॥&#xA;दोषत्यागो भूषणं वै गुणत्यागस्तु दूषणम् ।&lt;br&gt;&#xA;गृहिणां दूषणं त्यागो भूषणं भोगसम्पदः ॥९७॥&#xA;त्यागिनां दूषणं भोगो भूषणं भोगवर्जनम् ।&lt;br&gt;&#xA;मम भक्तिः सतां सेवा देवा देवाऽर्हाऽतिथिपूजनम् ॥९८॥&#xA;सुधार्मिकं तु दाम्पत्यं भूषणानि तु दारिणाम् ।&lt;br&gt;&#xA;आत्मनिष्ठ मयि निष्ठा तदनाऽसक्तवृत्तिता ॥९९॥&#xA;नित्यभक्तिश्च सत्सङ्गस्त्यागिनां भूषणानि वै ।&lt;br&gt;&#xA;क्षमा भूषणं साधूनां सत्कारो गृहिणां तु तत् ॥4.88.१ ००॥&#xA;साध्वीनां भूषणं शीलं ममाऽऽज्ञा भक्तभूषणम् ।&lt;br&gt;&#xA;भूषणं स्थानिनां दानं ध्यानं भूषा तु योगिनाम् ॥१ ० १॥&#xA;त्यागवतां त्वनासक्तिर्भूषणं गृहिणां सती ।&lt;br&gt;&#xA;अश्रद्धा त्यागिनां दोषो देहाभिमान इत्यपि ॥१० २॥&#xA;आलस्यं धर्महीनत्वं नास्तिक्यं दूषणानि वै ।&lt;br&gt;&#xA;विषयाणां सेवनेच्छा दूषणं परमं तु तत् ॥१० ३॥&#xA;ध्यानाश्रमे धने वाञ्च्छा दूषणं त्यागिनां सदा ।&lt;br&gt;&#xA;कुटुम्बिषु स्नेहवृत्तिस्त्यागिनां दूषणं परम् ॥१ ०४॥&#xA;दारिद्र्यं तु गृहस्थानां दोषकृद् दूषणं महत् ।&lt;br&gt;&#xA;तृष्णा दोषो हि सर्वेषां राज्ञां तु भूषणं मता ॥१ ०५॥&#xA;ज्ञानिनां ज्ञानतृष्णाऽपि भूषणं त्यागवत् सदा ।&lt;br&gt;&#xA;भक्तानां भक्तितृष्णाऽपि मम तृष्णाऽतिभूषणम् ॥१ ०६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने गृहगीतायां गृहस्थस्य मोक्षोपायाः, त्यागाश्रमे रूक्षता निश्चिन्तता सुखिता च, यथार्थत्यागो यथार्था दोषाश्च, गुणता दोषता&lt;br&gt;&#xA;चेत्यादिनिरूपणनामाऽष्टाऽशीतितमोऽध्यायः ॥८८ ॥&lt;/p&gt;</description>
    </item>
    <item>
      <title>०८९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/089/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/089/</guid>
      <description>&lt;p&gt;श्रीकृष्णनारायण उवाच-&lt;br&gt;&#xA;शृणुतं माधवि साध्वि प्रज्ञे संसारमग्नताम् ।&lt;br&gt;&#xA;ब्रह्मचारी प्रथमो वै स्वाभ्युदयं समिच्छति ॥१ ॥&#xA;जन्मतः सर्वबाला वै बालका ब्रह्मचारिणः ।&lt;br&gt;&#xA;आगार्हस्थ्यं तर्कयन्ति श्रैष्ठ्यमुदयमुन्नतिम् ॥२ ॥&#xA;अध्ययनं कलाशिक्षां व्यापारं जीविकाक्रियाम् ।&lt;br&gt;&#xA;भृत्यत्वं दासतां यद्वा कृषिं रक्षां च कारुताम् ॥३ ॥&#xA;तत्सङ्कल्पाः प्रजायन्ते महत्त्वाऽऽकाङ्क्षयाऽन्विताः ।&lt;br&gt;&#xA;आकाङ्क्षास्ताः समस्ता वै बन्धनं ब्रह्मचारिणाम् ॥४ ॥&#xA;गृहस्थानां प्रियायां वा स्वामिनि स्वसुतादिषु ।&lt;br&gt;&#xA;धने गृहे च सम्पत्सु भवत्यासक्तिरन्वहम् ॥५ ॥&#xA;सा वासनास्वरूपा स्याद् बन्धनं वासनामयः ।&lt;br&gt;&#xA;संसारस्तु गृहस्थानां कुणपे सुखमानिनाम् ॥६ ॥&#xA;वियोगं न सहन्ते वै मिथः सक्ता रुदन्ति च ।&lt;br&gt;&#xA;वहन्ति कष्टं यत्पश्चान्मृतिं यन्त्यनु केचन ॥७ ॥&#xA;एवं रागाभिसन्नद्धा मग्नाः संसारसागरे ।&lt;br&gt;&#xA;गृहस्थाः सम्प्रजायन्ते पुनरावृत्तिचक्रिणः ॥८ ॥&#xA;येषां लोकैषणा पुत्रैषणा वित्तैषणाऽस्ति च ।&lt;br&gt;&#xA;ते वै संसारमग्ना हि नोत्तरन्ति कदाचन ॥९ ॥&#xA;अपि ये यतयो येषां नेष्टं वै कृष्णमन्तरा ।&lt;br&gt;&#xA;तेषां चेद्देहपूजेष्टा रागासक्ती तु बन्धने ॥4.89.१ ०॥&#xA;त्यक्त्वा गृहं कुटुम्बं च ग्रामं धनं च सम्पदः ।&lt;br&gt;&#xA;त्यागी मठे च शिष्येषु वासे द्रव्ये तथाश्रमे ॥१ १॥&#xA;आसक्तः स तु संसारे मग्न एव न संशयः ।&lt;br&gt;&#xA;उपादिश्य जनान् द्रव्यादिभ्यः प्रच्याव्य तद्धनम् ॥१२॥&#xA;आकाङ्क्षति स्वयं त्यागी संसारे मग्न एव सः ।&lt;br&gt;&#xA;त्यागी भूत्वा गृहस्थानां शुश्रूषां तु करोति यः ॥१ ३॥&#xA;स्वार्थवृत्तिः स एवाऽस्ति मग्नः संसारकर्दमे ।&lt;br&gt;&#xA;त्यागे स्थितश्चिन्तयति मानं मे न न पूजनम् ॥१४॥&#xA;न कीर्तिर्न यशो मेऽस्ति न मे राज्यादरस्तथा ।&lt;br&gt;&#xA;न प्रजायां न सम्मानं सम्पदो मे न न प्रिया ॥१५॥&#xA;न प्रासादो न मे यानं वाहनं न न वाटिका ।&lt;br&gt;&#xA;न मे क्षेत्रं नाऽम्बरं मे नर्द्धिर्न धिष्ण्यमित्यपि ॥१६॥&#xA;नाऽऽचार्यत्वं गुरुत्वं न नैश्वर्यं न प्रशंसनम् ।&lt;br&gt;&#xA;न क्षेत्रं न सुतश्चापि न भृत्यो न पशुर्गजः ॥१७॥&#xA;नाऽश्वो नास्ति विमानं मे न मिष्टान्नाशनोत्सवः ।&lt;br&gt;&#xA;न शृङ्गारो न चांऽगारो नाऽगारं मे न चत्वरम् ॥१८॥&#xA;न शय्या मे न पर्यङ्को न दासो मे न दास्यकृत् ।&lt;br&gt;&#xA;न बन्दी मे न सेवाकृन्नास्ति विद्या न संस्कृतिः ॥१९॥&#xA;इत्येवमिहयाऽऽकृष्टो मज्जत्यगाधसागरे ।&lt;br&gt;&#xA;संसारनामके मग्नो न निस्सरति कर्हिचित् ॥4.89.२०॥&#xA;माधवि विधिमुत्सृज्य वर्तन्ते कामगर्विताः ।&lt;br&gt;&#xA;ये ते प्रज्ञे सुमज्जन्ति संसारे घोरसागरे ॥२ १ ॥&#xA;विधिं दृष्ट्वा गुरोराज्ञां ममाऽऽज्ञां सम्प्रपाल्य च ।&lt;br&gt;&#xA;वर्तन्ते ये ममवृत्तास्तेषां नैम्न्यं न वै क्वचित् ॥२२॥&#xA;पत्नी या पत्युराज्ञायां वर्तमानाऽतिगाऽपि च ।&lt;br&gt;&#xA;सा निकृष्टा न वै क्वापि याऽऽज्ञा सा धर्मरूपिणी ॥२३॥&#xA;यतिः साधुः सती साध्वी त्यागी योगी विरक्तकः ।&lt;br&gt;&#xA;ममाऽऽज्ञायां वर्तमानाः प्रणालीरीतिवर्जिताः ॥२४॥&#xA;अलोकमिलनाश्चापि समूहविपरीतगाः ।&lt;br&gt;&#xA;अश्लीलवृत्तकाचारा अमर्यादास्थिता अपि ॥२५॥&#xA;ब्रह्मभावपराचाराः श्रेष्ठा एव सदा हि ते ।&lt;br&gt;&#xA;न निम्नत्वं विरक्तानां ब्रह्मस्थितिजुषां क्वचित् ॥२६॥&#xA;न निम्नत्वं हि देवानामीश्वराणां तथा क्वचित् ।&lt;br&gt;&#xA;न मुक्तानां निम्नता नाऽवताराणां तथा क्वचित् ॥२७॥&#xA;नाप्यवतारिणीनां च निम्नत्वं विद्यते क्वचित् ।&lt;br&gt;&#xA;सतीनां चापि साध्वीनां निम्नता नास्ति कर्हिचित् ॥२८॥&#xA;आज्ञायां सम्पदो भोगा निर्गुणा न तु बन्धदाः ।&lt;br&gt;&#xA;आज्ञालभ्या विरक्तानां भोगा नैर्गुण्यशालिनः ॥२९॥&#xA;बन्धदा न भवन्त्येते कृष्णप्रसादरूपिणः ।&lt;br&gt;&#xA;त्यागिनां श्रीहरेराज्ञा मुक्तिदा सगुणाऽगुणा ॥4.89.३ ०॥&#xA;कृष्णाज्ञा निर्गुणा तस्मात्तकृतिर्निर्गुणा सदा ।&lt;br&gt;&#xA;लोकवत्तु हरेर्लीला त्यागिलीलाऽपि मोक्षदा ॥३ १ ॥&#xA;कृष्णार्पणीकृता चेष्टा सर्वा निर्गुणतां व्रजेत् ।&lt;br&gt;&#xA;अमायिकी स्थितिश्चेयं त्यागिनां बन्धवर्जिता ॥२२॥&#xA;दारास्तु बन्धनं मोक्षे यदि विघ्नविधायिनी ।&lt;br&gt;&#xA;पुमान् वै बन्धनं तद्वन्मोक्षे विघ्नकरो यदि ॥३३॥&#xA;मोक्षदौ तौ मिथश्चेद्वै परस्परं न बन्धनम् ।&lt;br&gt;&#xA;प्रज्ञे श्रीमाधवि तत्त्वं चाकर्णय तु बन्धकृत् ॥३४॥&#xA;पतिव्रता यदि नारी मोक्षतत्त्वाभिवर्तिनी ।&lt;br&gt;&#xA;सा नारी बन्धनं नैव पुमाँस्तस्यास्तु बन्धनम् ॥३५॥&#xA;पत्नीव्रतः पुमान् यस्या मोक्षमार्गाभिवर्तनः ।&lt;br&gt;&#xA;स पुमान् बन्धनं नैव तस्य नारी हि बन्धनम् ॥३६॥&#xA;समशीलौ बन्धने न विशीलौ बन्धने मतौ ।&lt;br&gt;&#xA;कामासक्तस्य वै नारी बन्धनं वर्तते सदा ॥३७॥&#xA;तद्विरक्तस्य वै नारी बन्धनं नास्ति सर्वथा ।&lt;br&gt;&#xA;एवं स्त्रियास्तु तादृश्याः पुमान् बन्धो विबन्धनम् ॥२८॥&#xA;आसक्तिर्बन्धनं तृष्णा रागो गृध्ना च बन्धनम् ।&lt;br&gt;&#xA;संस्कारा बन्धनं चापि वासना बन्धनानि वै ॥३९॥&#xA;नारीत्वं च नरत्वं च सापेक्षं देहयोगतः ।&lt;br&gt;&#xA;यावदात्मनि स्फुरति तावद्वै बन्धनं मतम् ॥4.89.४० ॥&#xA;ब्रह्मात्मभावतो नारीनरत्वे विगते यदा ।&lt;br&gt;&#xA;तदा तु बन्धनं सर्वं लीयते मयि सत्प्रभौ ॥४१॥&#xA;माधवि गहना युष्मदस्मदर्थस्य वार्तिका ।&lt;br&gt;&#xA;सा यावद् बन्धनं तावत् सा गता बन्धनं गतम् ॥४२॥&#xA;विलीयन्ते तु पापानि क्षीयन्ते कर्मराशयः ।&lt;br&gt;&#xA;सेवयाऽहं प्रभुः प्रसादितो मोक्षं ददामि वै ॥४३॥&#xA;वैतृष्ण्यं गुणमात्रेषु स्नेहो गुणातिगे मयि ।&lt;br&gt;&#xA;सर्वार्पणं यदा नार्या नरस्यापि च मोक्षणम् ॥४४॥&#xA;भ्रान्तिर्यदा लयं प्राप्ता विवेकश्च प्रकाशते ।&lt;br&gt;&#xA;आकर्षणं मयि यत्र क्षणे तदा तु मुक्तता ॥४५॥&#xA;गुरुशास्त्रसतां सेवा शुश्रूषा परमात्मनः ।&lt;br&gt;&#xA;अत्युत्कृष्टा पाकमाप्ता यदा तदा तु मोक्षणम् ॥४६॥&#xA;तत्त्वाभ्यासान्निजज्ञानं मयि स्नेहसमन्वितम् ।&lt;br&gt;&#xA;प्रारब्धस्य क्षयान्तश्च मोक्षः फलं प्रपद्यते ॥४७॥&#xA;आत्माऽहं नैव देहोऽस्मि न मायाऽस्मि न वासना ।&lt;br&gt;&#xA;न नारी न नरश्चाऽस्मीत्येवंविदस्य मोक्षणम् ॥४८॥&#xA;ब्रह्माऽस्मि ब्रह्मणश्चाऽस्मि सच्चिदानन्दरूप्यहम् ।&lt;br&gt;&#xA;मयि नारायणश्चास्ते एवम्पश्यस्य मोक्षणम् ॥४९॥&#xA;स्त्रीगोचरास्तु सङ्कल्पाः संस्काराश्च यदा क्षयम् ।&lt;br&gt;&#xA;यन्ति तदा नरस्यापि मोक्षणं नान्यथा क्वचित् ॥4.89.५०॥&#xA;क्षीयन्ते तु यदा नार्याः सङ्कल्पा नरगोचराः ।&lt;br&gt;&#xA;संस्काराश्च तदा मोक्षो मिथ्यास्फुरणसङ्क्षयात् ॥५ १ ॥&#xA;स्त्रीलिङ्गोऽहं पुल्लिङ्गोऽहं यावदस्ति गुणाऽङ्कुरः ।&lt;br&gt;&#xA;तावद् बद्धस्तत्क्षयेऽस्य मोक्षो भवति देहिनः ॥५२॥&#xA;कृताधिकारसर्वस्वो निवृत्तः सर्वरागतः ।&lt;br&gt;&#xA;निर्वातस्थदीपशिखास्थिरस्तरङ्गवर्जितः ॥५३॥&#xA;अन्तस्तत्त्वे कृतस्नेहश्चान्तरात्माभिरामकः ।&lt;br&gt;&#xA;तदन्यौदासीन्यमाप्तश्चात्मा मोक्षगतो भवेत् ॥५४॥&#xA;स्त्रिया राधारमातुल्या मतिर्मयि यदा भवेत् ।&lt;br&gt;&#xA;तदा मोक्षे स्थिता साऽस्ति कृपया परमात्मनः ॥९५॥&#xA;स्त्री पत्यर्थं तु सर्वस्वं यथा करोति चार्पणम् ।&lt;br&gt;&#xA;तथा मय्यर्पितायास्तु मोक्षणं कृपया मम ॥५६॥&#xA;यथैकस्मिन् प्रिये पुत्रे बाले मातुस्तदात्मता ।&lt;br&gt;&#xA;तद्ध्यानं तच्चिन्तनादि तथा चेन्मयि मोक्षणम् ॥५७ ॥&#xA;शवहर्तुः श्मशाने वै क्षणं रागो विनश्यति ।&lt;br&gt;&#xA;तथा रागादिहीनस्य द्रुतं भवति मोक्षणम् ॥५८॥&#xA;अनपत्या यथा नारी भर्तुर्मृत्यौ प्रशोचति ।&lt;br&gt;&#xA;तथाऽऽवेगवती कृष्णे मुच्यते भवबन्धनात् ॥५९॥&#xA;महापत्स्वावरितो यो रक्षकं ध्यायति क्षणम् ।&lt;br&gt;&#xA;तथा ध्यायति कृष्णं मां स द्रुतं मुच्यते भवात् ॥4.89.६०॥&#xA;आत्मार्थं क्रियते यावद्धर्यर्थं क्रियते यदि ।&lt;br&gt;&#xA;तदा मोक्षः करे चास्ति फलं पक्वं भुनक्ति सः ॥६१॥&#xA;यथा नद्यः समुद्रेषु वेगवत्योऽभियन्ति वै ।&lt;br&gt;&#xA;तथा नार्यो मयि वेगिन्यश्चेन्मोक्षं विशन्ति ताः ॥६२॥&#xA;यावत्पत्युरपेक्षाऽस्ति पत्न्यपेक्षा च वा मनाक् ।&lt;br&gt;&#xA;तावन्मुक्तिर्भवेद् दूरेऽपेक्षानाशे करे भवेत् ॥६३॥&#xA;यस्या ब्रह्ममयी बुद्धिर्दृष्टिर्ब्रह्ममयी सदा ।&lt;br&gt;&#xA;सर्वं ब्रह्मस्पृशं यस्यास्तस्या मोक्षसुखं त्विह ॥६४॥&#xA;यस्या निर्लेपताबुद्धिर्यस्याः शैत्यौष्ण्यवर्जिता ।&lt;br&gt;&#xA;मायाऽऽस्वादा लयं प्राप्तास्तस्या मोक्षफलं त्विह ॥६५॥&#xA;यस्याः कामा निवर्तन्ते सन्ति चेत् कृष्णगोचराः ।&lt;br&gt;&#xA;असाङ्कर्यस्थितिं प्राप्तास्तदा मोक्षफलं त्विह ॥६६॥&#xA;जाग्रत्सु विषयः कृष्णः स्वप्नस्य विषयो हरिः ।&lt;br&gt;&#xA;सुषुप्तेश्चान्तरात्मा च तुर्येऽक्षरस्थितः प्रभुः ॥६७॥&#xA;यस्या भवेत् सदा त्वेवं यस्य वा तौ हि मोक्षिणौ ।&lt;br&gt;&#xA;तस्करस्य यथा चौर्ये नटस्य खेलने यथा ॥६८॥&#xA;शत्रोः शत्रौ यथा वृत्तिरेकाग्रा मोक्षदा मयि ।&lt;br&gt;&#xA;साध्व्या स्नेहो यथा साधौ चकोरस्य निशाधिपे ॥६९॥&#xA;शलभानां प्रदीप्तेऽग्नौ मत्स्यानां पिष्टभोजने ।&lt;br&gt;&#xA;कामातुरस्य वै नार्यां मोक्षदः स तथा मयि ॥4.89.७० ॥&#xA;यथा मूर्छाऽतिरत्यन्ते शस्त्रघातेऽतिमूर्छना ।&lt;br&gt;&#xA;सुषुप्तौ मादके वा च तथा वै मयि मुक्तिदा ॥७१ ॥&#xA;यथा मतिर्जीवने स्वे स्वार्थेऽभिगमनं यथा ।&lt;br&gt;&#xA;स्वस्मिन् यथा गुणदृष्टिस्तथा वै मयि मोक्षदा ॥७२॥&#xA;गृहस्थस्य चिरं मोक्षस्त्यागिनस्तु द्रुतं मतः ।&lt;br&gt;&#xA;गृहस्थस्त्यागमापन्नः शीघ्रं मोक्षं प्रविन्दति ॥७३॥&#xA;त्यागी गृहस्थाचारश्चेन्मोक्षार्थं स चिरायते ।&lt;br&gt;&#xA;गृहस्थस्य त्यागिनो वा सादृश्यं ज्ञानसत्कृतम् ॥७४॥&#xA;विषवद् विषया यस्य सादृश्यं वै तयोर्मतम् ।&lt;br&gt;&#xA;सुधावन्मोक्षणं यस्य सादृश्यं वा तयोः सदा ॥७५॥&#xA;लोकः सुधायतेऽन्यस्यैकस्य सुधायते हरिः ।&lt;br&gt;&#xA;द्वयोः पन्था विभिन्नश्चेद् वैधर्म्यं तु तयोस्तदा ॥७६॥&#xA;ये वा के वा ब्रह्मभावा ब्रह्मज्ञाना हरिप्रियाः ।&lt;br&gt;&#xA;भविष्यन्ति यदा साध्व्यौ! तदा मोक्षमवाप्नुयुः ॥७७॥&#xA;स्त्रीधर्मित्वं गृहस्थस्य वैधर्म्यं त्यागिनस्तु तत् ।&lt;br&gt;&#xA;परिग्रहो गृहस्थस्य त्यागिनस्त्वपरिग्रहः ॥७८॥&#xA;तीव्रसंवेगमाप्तस्य द्रुतं मोक्षो भवेदिति ।&lt;br&gt;&#xA;त्यागिनो वा गृहस्थस्य स मन्दस्य चिरायते ॥७९॥&#xA;सधर्मित्वं देहवत्त्वं विधर्मिताऽऽत्मभावना ।&lt;br&gt;&#xA;धीस्वामित्वं सधर्मित्वं स्त्रीस्वामित्वं विधर्मिता ॥4.89.८०॥&#xA;सत्कर्मित्वं सधर्मित्वं नैष्कर्म्यं तु विधर्मिता ।&lt;br&gt;&#xA;फले रागः सधर्मित्वं पुष्पे रागो विधर्मिता ॥८ १ ॥&#xA;सापेक्षत्वं सधर्मित्वं नैरपेक्ष्यं विधर्मिता ।&lt;br&gt;&#xA;यात्रालुत्वं सधर्मित्वं निक्षेपस्तु विधर्मिता ॥८२॥&#xA;अर्वाग्वृत्तिः सधर्मित्वं पराग्वृत्तिर्विधर्मिता ।&lt;br&gt;&#xA;पुनरेच्छा सधर्मित्वं शाश्वतेच्छा विधर्मिता ॥८ ३॥&#xA;स्थूलभोगाः सधर्मित्वं प्रज्ञाभोगो विधर्मिता ।&lt;br&gt;&#xA;चिदानन्दः सधर्मित्वं सदानन्दो विधर्मिता ॥८४॥&#xA;निजानन्दः सधर्मित्वं परानन्दो विधर्मिता ।&lt;br&gt;&#xA;गृहस्थत्यागिनोश्चैवं त्यागिनः सा क्रमाद् विधा ॥८५॥&#xA;शृणुतं ज्ञानिपत्न्यौ मे ह्य्रुभयोर्गृहधर्मिताम् ।&lt;br&gt;&#xA;एक आयाति गर्भाद्वै तथैको वर्धते सदा ॥८६॥&#xA;एको युवा च वृद्धश्च प्रयात्येकः परेतकः ।&lt;br&gt;&#xA;पुनर्जन्म पुनर्मृत्युर्गृहे तिष्ठति वै पुनः ॥८७॥&#xA;गृहं गर्भो गृहं सौधं गृहं नैजं वपुस्तथा ।&lt;br&gt;&#xA;गृहं कर्म गृहं तृष्णा गृहं यत्र प्रतिष्ठति ॥८८॥&#xA;स गृह्णाति गृहं तद्वै गृह्यते येन तद् गृहम् ।&lt;br&gt;&#xA;चिता गृहं मरणोत्थं गर्भो गृहं तु कर्मजम् ॥८९॥&#xA;सौधं गृहं कृत्रिमं वै तद्वान् गृहस्थ उच्यते ।&lt;br&gt;&#xA;त्यागिनो वा गृहस्थस्य द्वयोः सा गृहधर्मिता ॥4.89.९०॥&#xA;आतिथेयत्वमात्मनिष्ठत्वं देवार्पणं व्रतम् ।&lt;br&gt;&#xA;दानं स्नानं ध्यानमिष्टाराधनं जपकीर्तने ॥९ १ ॥&#xA;हवनं पितृतृप्तिश्च द्वयोः सा गृहधर्मिता ।&lt;br&gt;&#xA;गृहिणी गृहमेवापि स्त्री गृहस्थस्य सा मता ॥९२॥&#xA;त्यागिनस्तु हरेर्मूर्तिर्गृहिणीव प्रिया सदा ।&lt;br&gt;&#xA;तया साकं स्थितिर्या सा ह्युभयोर्गृहधर्मिता ॥९३॥&#xA;शृणुतं माधवि प्रज्ञे! द्वयोश्च त्यागधर्मिताम् ।&lt;br&gt;&#xA;यथा युवां साधिके स्थो निर्द्वन्द्वे कृष्णमानसे ॥९४ ॥&#xA;यथाऽहं तापसश्चास्मि निर्द्वन्द्वो वां परायणः ।&lt;br&gt;&#xA;युवां पत्न्यौ पतिश्चाऽहं तथापि द्वन्द्वता नहि ॥०१५॥&#xA;न संसारो गृहित्वं न किन्त्वस्ति त्यागधर्मिता ।&lt;br&gt;&#xA;एवंविधयोर्दम्पत्योः सदाऽस्ति त्यागधर्मिता ॥९६॥&#xA;यथा शम्भोश्च पार्वत्या योगः पुत्रार्थ इष्टकृत् ।&lt;br&gt;&#xA;एवंविधयोर्दम्पत्योर्योगस्तु गृहधर्मिता ॥९७॥&#xA;आसने पर्णकुट्यां च वृक्षे देहे तु सुष्ठुता ।&lt;br&gt;&#xA;भासते चेत् त्यागिनस्तद् बन्धनं गृहधर्मिता ॥९८॥&#xA;भोगो वै मानसो यस्य क्रिया तु चोभयात्मिका ।&lt;br&gt;&#xA;अन्यतः सुखिता चेति त्यागिनो गृहधर्मिता ॥९९॥&#xA;त्यागे यत्नो हरौ प्रीतिर्मोक्षे चेच्छात्मनि स्थितिः ।&lt;br&gt;&#xA;रतिर्ज्ञाने जपे कर्म ध्याने शान्तिः परात्मनः ॥4.89.१० ०॥&#xA;यस्य वै त्यागिनः सन्ति स त्यागित्याग उत्तमः ।&lt;br&gt;&#xA;भोग्यं देहेन्द्रियबुद्ध्यादिकं मायामयं जगत् ॥१०१ ॥&#xA;भोक्ता तेन तु सम्बद्धश्चात्मा कर्मानुगो वशी ।&lt;br&gt;&#xA;आत्मात्मा यः परमात्मा स त्वभोक्ता पृथग्विधः ॥१ ०२॥&#xA;अभोग्यं चेतनं सर्वं विकारवर्जितं यतः ।&lt;br&gt;&#xA;भोगः सुखस्य दुःखस्य वा साक्षात्त्वं निजस्य वै ॥१ ०३॥&#xA;भोगं विहाय सततं वर्तते यः स मुक्तराट् ।&lt;br&gt;&#xA;स एव त्वरितं साध्व्यौ! परब्रह्माभिविन्दति ॥१ ०४॥&#xA;इत्येतत् कथितं सर्वं ज्ञातव्यं हितकृत् तथा ।&lt;br&gt;&#xA;एतज्ज्ञात्वा पालयित्वा मोक्षार्थं नावशिष्यते ॥१०५॥&#xA;गृहगीता मयोक्ता वो गृहबन्धननाशिनी ।&lt;br&gt;&#xA;पठनाच्छ्रवणादस्य भुक्तिर्मुक्तिः करे भवेत् ॥१ ०५॥&#xA;चतुःपुमर्थलाभश्च परा शान्ति तथाऽऽत्मनि ।&lt;br&gt;&#xA;सर्वोद्वेगाः प्रणश्येयुर्गृहगीतार्थचिन्तनात् ॥१ ०७॥&#xA;सर्वैषणानिवृत्तिश्च सकामानां सुखाप्तयः ।&lt;br&gt;&#xA;गृहे मोक्षाभिगमनं गृहगीतार्थचिन्तनात् ॥१ ०८॥&#xA;नारी नारायणी स्याच्च नरो नारायणो भवेत् ।&lt;br&gt;&#xA;अङ्गने! गृहगीतायाः स्वरूपं भगवन्मयम् ॥१ ०९॥&#xA;गृहगीतार्थविज्ञानां पापलेपो न कर्मभिः ।&lt;br&gt;&#xA;गृहित्वेऽपि सदा त्यागिसमत्वं शोभतेऽमलम् ॥4.89.११० ॥&#xA;सर्वे विघ्ना निवर्तन्ते बाधन्ते सिद्धयोऽपि न ।&lt;br&gt;&#xA;संस्कारा न त्वरायन्ते गृहगीताभिपाठिनाम् ॥१११ ॥&#xA;सुवर्णता भवत्यस्याऽमृतता च भवत्यपि ।&lt;br&gt;&#xA;भवेद् दिब्याम्बरता च गृहगीताभिपाठिनाम् ॥११२॥&#xA;कृष्णं मां पूज्य विधिवद् गृहगीतां पठेत्ततः ।&lt;br&gt;&#xA;तस्येष्टसिद्धिर्जायेत त्वरिता नात्र संशयः ॥११३ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने गृहगीतायां सर्वाश्रमिणां संसारमग्नता, विध्याज्ञावतां मग्नता न, स्त्रीपुंसोर्बन्धनाऽबन्धने, सेवादिभिर्मोक्षणम्, गृहित्यागिनो वैधर्म्यं साधर्म्यं च, गृहित्वार्थश्चेत्यादिनिरूपणनामा नवाऽशीतितमोऽध्यायः ॥८९ ॥&lt;/p&gt;</description>
    </item>
    <item>
      <title>०९०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/090/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/090/</guid>
      <description>&lt;p&gt;श्रीपद्मावतीप्रज्ञे प्रोचतुः-&lt;br&gt;&#xA;कृष्णनारायणस्वामिन सर्वोद्धारपरायण ।&lt;br&gt;&#xA;संसारकर्दमस्थानामुद्धारकोऽसि वै प्रभो ॥१ ॥&#xA;येषां ज्ञानं न वा ध्यानं न जपो नेष्टदेवता ।&lt;br&gt;&#xA;न गुरुर्न मखो धर्मः किन्तु पापानि सन्ति वै ॥२ ॥&#xA;न सत्सङ्गो व्रतं नास्ति न तीर्थं विप्रभोजनम् ।&lt;br&gt;&#xA;न साधुभोजनं कृष्णपूजनं नास्ति वै तथा ॥३ ॥&#xA;तेषां संसारमग्नानां समुद्धाराय साधनम् ।&lt;br&gt;&#xA;मोक्षदं पापनाशार्थं सुगमं यद् वदस्व नौ ॥४ ॥&#xA;श्रीकृष्णनारायण उवाच-&lt;br&gt;&#xA;शृणुतं माधवि साध्वि प्रज्ञे संसारिमुक्तये ।&lt;br&gt;&#xA;पापिनां पापनाशार्थं साधनं गोप्रदानकम् ॥५ ॥&#xA;गृहाश्रमस्तु पापाढ्यो गोदानं पापनाशकम् ।&lt;br&gt;&#xA;उद्धारकं यमदूतभयात् संरक्षकं सदा ॥६ ॥&#xA;पित्रुद्धारकरं स्वर्गप्रदं वंशप्रदं तथा ।&lt;br&gt;&#xA;सम्पत्प्रदं हि गोदानं मोक्षदं सद्गतिप्रदम् ॥७ ॥&#xA;येन नाऽन्यत् कृतं पुण्यं कर्तव्यं गोप्रदानकम् ।&lt;br&gt;&#xA;गोदानेन प्रजायन्ते समग्रा इष्टसिद्धयः ॥८ ॥&#xA;गोदानं पृथिवीदानं पृथिवी गोस्वरूपिणी ।&lt;br&gt;&#xA;गोदानं श्रीकृष्णदानं धेनुः कृष्णप्रिया सदा ॥९ ॥&#xA;गोदानं यज्ञपुण्यादिप्रदं गौर्यज्ञरूपिणी ।&lt;br&gt;&#xA;गोदानं श्रीरमादानं गौर्हि लक्ष्मीस्वरूपिणी ॥4.90.१ ०॥&#xA;गोदानं तु सर्वरसप्रदानं दुग्धदा हि गौः ।&lt;br&gt;&#xA;गौर्माता सर्वलोकानां पयोभिः पोषणप्रदा ॥१ १॥&#xA;दातव्या सर्वथा दाने दोग्ध्री वत्सतरीयुता ।&lt;br&gt;&#xA;गुरवे सा प्रदातव्या वैष्णवाय तु साधवे ॥१२॥&#xA;विप्राय सा प्रदातव्या मखिनेऽतिथिसेविने ।&lt;br&gt;&#xA;अङ्गने! यजमानस्तु स्नातः कृताभिवन्दनः ॥१ ३॥&#xA;यायाद् गोष्ठं मखद्वारं देवालयं मठं सताम् ।&lt;br&gt;&#xA;तीर्थं यायात् प्रकुर्याद्वै शुद्ध्यर्थं तीर्थवारिणा ॥१४॥&#xA;आचमनत्रयं नेत्रे जलस्पर्शं तथाऽऽचरेत् ।&lt;br&gt;&#xA;हस्तपादौ आलयेच्च दक्षे करे जलं शुभम् ॥१५॥&#xA;गृह्णीयाद् देशकालादि पुण्याहं वाचयेत्ततः ।&lt;br&gt;&#xA;गुरुर्दानस्य सङ्कल्पं कुर्याच्च कारयेत्तथा ॥१ ६॥&#xA;जलं भूमौ प्रमुच्याऽथ नमः कुर्यात् पयस्वतीम् ।&lt;br&gt;&#xA;सवत्सिकां मातरं गां पुनर्जलं करे न्यसेत् ॥१७॥&#xA;धर्मार्थकाममोक्षार्थं निजसम्बन्धिनां तथा ।&lt;br&gt;&#xA;कुटुम्बिनां च सौख्यार्थं करोमि गोप्रदानकम् ॥१८॥&#xA;इत्युक्त्वा तज्जलं पृथ्व्यां मुञ्चेद् वरुणसाक्षिकम् ।&lt;br&gt;&#xA;नमस्कुर्याच्च गां पश्चात् करे धृत्वा तु कुङ्कुमम् ॥१९॥&#xA;यजमानो वदेत् स्वेष्टसिद्ध्यर्थं गोसमीपतः ।&lt;br&gt;&#xA;आरोग्यार्थं सम्पदर्थं पुत्रपौत्रादिसिद्धये ॥4.90.२०॥&#xA;वंशविस्तारसौख्यार्थं सौख्यार्थं यशसे तथा ।&lt;br&gt;&#xA;तापत्रयविनाशार्थं धर्मार्थं मोक्षहेतवे ॥२१ ॥&#xA;सर्वशत्रुविनाशार्थं निर्विघ्नकार्यसिद्धये ।&lt;br&gt;&#xA;प्रेतानां मम मुक्त्यर्थं सर्वपापादिशान्तये ॥२२॥&#xA;सर्वक्लेशविनाशार्थं पुण्यार्थं गोप्रपूजनम् ।&lt;br&gt;&#xA;धेनुदानाङ्गभूतं वै करोमि कुङ्कुमादिभिः ॥२३॥&#xA;बिन्दुं भाले कुङ्कुमेन करोमि चन्दनादिभिः ।&lt;br&gt;&#xA;मम सौभाग्यसिद्ध्यर्थं करोमि तिलकं तु गोः ॥२४॥&#xA;मम कुटुम्बिसौख्यार्थं पूजां करोमि चाक्षतैः ।&lt;br&gt;&#xA;मम पुण्यस्य लाभार्थं दीपं धूपं करोमि च ॥२५॥&#xA;मम सम्पत्प्रवृद्ध्यर्थं गवे भक्ष्यं ददामि च ।&lt;br&gt;&#xA;मम स्वर्गस्य सिद्ध्यर्थं गवे वारि ददामि च ॥२६॥&#xA;पित्रुद्धाराय च गवे गुडं मिष्टं ददामि च ।&lt;br&gt;&#xA;नवसस्यानि बीजानि कार्पासस्य ददामि च ॥२७॥&#xA;वस्त्रं प्रावरणं पृष्ठे ददामि झुल्लरीं शुभाम् ।&lt;br&gt;&#xA;माल्यं मालां पुष्पमालां स्वर्णमालां ददामि च ॥२८॥&#xA;अम्बरं च विभूषाश्च गवे ददामि शृङ्गयोः ।&lt;br&gt;&#xA;स्वर्णशृङ्गे रूप्यखुराः खुरेषु प्रददामि च ॥२९॥&#xA;दोहनं ताम्रपात्रं च शृङ्खलां प्रददामि च ।&lt;br&gt;&#xA;सुवर्णघण्टिकायुक्तं हारं कण्ठे ददामि च ॥4.90.३०॥&#xA;भक्ष्यपात्रं पानपात्रं दोहपात्रं ददामि च ।&lt;br&gt;&#xA;गवां खर्जननाशार्थं खर्जकं प्रददामि च ॥३ १ ॥&#xA;देवगुर्वोः प्रतुष्ट्यर्थं दक्षिणां प्रददामि च ।&lt;br&gt;&#xA;गुलालाबीरकुङ्कुमाऽक्षतैः प्रपूजयामि गाम् ॥३२॥&#xA;पत्रैः पुष्पैः फलैश्चापि तुलसीपत्रकैस्तथा ।&lt;br&gt;&#xA;पूजयामि प्रकरोमि प्रदक्षिणचतुष्टयम् ॥३३॥&#xA;पृथ्वीप्रदक्षिणतुल्यं चार्थयामि सुखाप्तये ।&lt;br&gt;&#xA;नमोऽस्तु ब्रह्ममूर्तिभ्यो विश्वमातृभ्य ओन्नमः ॥३४॥&#xA;लोकाधिवासिनीभ्यश्च रोहिणीभ्यश्च वै नमः ।&lt;br&gt;&#xA;गवामङ्गेषु तिष्ठन्ति सर्वे देवास्तथेश्वराः ॥३५॥&#xA;अवताराश्च पितरस्तिष्ठन्ति श्रीरमादिकाः ।&lt;br&gt;&#xA;गोललाटे गणेशोऽस्ति गणेशं प्रणमाम्यहम् ॥३६॥&#xA;गोशृङ्गयोस्तु गोलोको वैकुण्डस्तौ नमाम्यहम् ।&lt;br&gt;&#xA;गोनेत्रयोः सूर्यचन्द्रौ वसतस्तौ नमाम्यहम् ॥३७॥&#xA;वैश्वानरोऽस्ति धेन्वास्ये वैश्वानरं नमाम्यहम् ।&lt;br&gt;&#xA;गोदन्तेषु ग्रहाः सर्वे ग्रहान् सर्वान्नमाम्यहम् ॥३८॥&#xA;गोनसोरश्विनीपुत्रौ कुमारौ तौ नमाम्यहम् ।&lt;br&gt;&#xA;गवोष्ठयोर्नारदस्तुम्बुरुस्तौ प्रणमाम्यहम् ॥३९॥&#xA;गोकर्णयोर्नरनारायणौ तौ प्रणमाम्यहम् ।&lt;br&gt;&#xA;गोजिव्हायां शारदाऽस्ति शारदां प्रणमाम्यहम् ॥4.90.४०॥&#xA;गोकण्ठे प्रणवश्चास्ति ओङ्कारं प्रणमाम्यहम् ।&lt;br&gt;&#xA;ब्रह्मा गले कम्बले तु सावित्री तौ नमाम्यहम् ॥४१ ॥&#xA;शम्भुः ककुदि स्कन्धे तु शिवा तौ प्रणमाम्यहम् ।&lt;br&gt;&#xA;विष्णुर्हृदये लक्ष्मीश्च शकृति तौ नमाम्यहम् ॥४२॥&#xA;मूत्रे गङ्गा यमुना च सरस्वती नमामि ताः ।&lt;br&gt;&#xA;पुच्छे तु पितरः सन्ति पितॄन् सर्वान्नमाम्यहम् ॥४३॥&#xA;पृष्ठवंशे तु ऋषयः ऋषीन् सर्वान्नमाम्यहम् ।&lt;br&gt;&#xA;पार्श्वेषु देवताः सन्ति देवतास्ता नमाम्यहम् ॥४४॥&#xA;रोमसु साधवः सिद्धा वसन्ति तान्नमाम्यहम् ।&lt;br&gt;&#xA;पुच्छे शेषश्च विष्णुः श्रीस्तान् सर्वान् प्रणमाम्यहम् ॥४५॥&#xA;पुच्छान्ते सर्वतीर्थानि तीर्थानि प्रणमाम्यहम् ।&lt;br&gt;&#xA;उदरे लोकपालाश्च लोकपालान्नमाम्यहम् ॥४६॥&#xA;ओघस्यमृतसर्वस्वं ब्रह्मामृतं नमाम्यहम् ।&lt;br&gt;&#xA;स्तनेषु सागराः सर्वे राधापुत्रान्नमाम्यहम् ॥४७॥&#xA;वक्षोऽग्रे तु ब्रह्मह्रदो ब्रह्म तत्प्रणमाम्यहम् ।&lt;br&gt;&#xA;पादेषु पार्षदा विष्णोस्तान् सर्वान् प्रणमाम्यहम् ॥४८॥&#xA;खुरेषु तु मखाः सर्वे तान् यज्ञान् प्रणमाम्यहम् ।&lt;br&gt;&#xA;गोष्ठं ब्रह्माऽक्षरं धाम गोस्थलीं प्रणमाम्यहम् ॥४९॥&#xA;गोधूलिर्जङ्गमं तीर्थं धूलिं मूर्ध्नि वहाम्यहम् ।&lt;br&gt;&#xA;गोतक्रं गोघृतं धेनुक्षीरं गोरसमित्यपि ॥4.90.५०॥&#xA;गोनवनीतमेवापि ब्रह्मपीयूषपञ्चकम् ।&lt;br&gt;&#xA;दाने ददामि तत्सर्वं तृप्यन्तां पितरः सुराः ॥५१॥&#xA;रोहिण्यो दोग्ध्र्य ईश्वर्यो मातरः पान्तु मां सदा ।&lt;br&gt;&#xA;गावो ममाऽग्रतः सन्तु गावः सन्तु च पृष्ठतः ॥५२॥&#xA;गावः शिरसि मे नित्यं गवां मध्ये वसाम्यहम् ।&lt;br&gt;&#xA;वत्सतरी भक्तिरूपा वत्सो धर्मः सनातनः ॥५३॥&#xA;कृष्णशम्भुप्रियौ पातां मां सदा सकुटुम्बकम् ।&lt;br&gt;&#xA;स्वर्गं सत्यं च वैराजं भौमं वैकुण्ठमुत्तमम् ॥५४॥&#xA;श्रीपुरं चामृतं चाव्याकृतं गोलोकमक्षरम् ।&lt;br&gt;&#xA;ब्रह्मधाम च मे गावो ददत्वेव च सम्पदः ॥५५॥&#xA;त्वं देवि सर्वदेवानां वासरूपाऽसि तारिणी ।&lt;br&gt;&#xA;कामधेनुसमस्तानां प्रतिमायै च ते नमः ॥५६॥&#xA;सर्वकामप्रदे मातर्गोलोकवासिनि प्रिये ।&lt;br&gt;&#xA;पापहे पुण्यदे मोक्षप्रदे मातश्च ते नमः ॥५७॥&#xA;मामस्मात् सागराल्लक्ष्मीरूपे तारय सर्वथा ।&lt;br&gt;&#xA;सर्वसम्पत्प्रदे कृष्णप्रिये तारय सागरात् ॥५८॥&#xA;पुत्रान् पौत्रान् पुत्रिकाश्च धनं धान्यादि देहि मे ।&lt;br&gt;&#xA;ऐश्वर्याणि च दीर्घायुरारोग्यं सम्प्रदेहि मे ॥५९॥&#xA;सौभाग्यं पतिसौभाग्यं पत्नीसौभाग्यमित्यपि ।&lt;br&gt;&#xA;द्रव्यसौभाग्यमेवाऽपि देहि मे कामपूरिके ॥4.90.६०॥&#xA;इत्यभ्यर्थ्य यजमानो गुरोर्हस्ते द्विजस्य च ।&lt;br&gt;&#xA;जलं दद्यान्मया दत्ता गौर्गृह्यतां समुच्चरेत् ॥६१॥&#xA;गवे पुष्पाञ्जलिं दद्यान्नमस्कुर्याद् गवे सते ।&lt;br&gt;&#xA;गुरवे चापि विप्राय साधवे पात्रयोगिने ॥६२॥&#xA;धेनुं दद्यात् सुगुरवे महाचार्याय साधवे ।&lt;br&gt;&#xA;विप्राय योग्यपात्राय वैष्णवाय च शार्ङ्गिणे ॥६३॥&#xA;मह्यं कृष्णाय दातव्यो मन्दिराय हराय च ।&lt;br&gt;&#xA;अन्यरत्नानि धान्यानि देयवस्तूनि यानि च ॥६४॥&#xA;तानि सर्वाणि दद्याच्च यथायोग्येभ्य आदरात् ।&lt;br&gt;&#xA;भोजयेद् बालिका बालान् सतीः साध्वी सतो द्विजान् ॥६५॥&#xA;पुष्पहारं गवोच्छिष्टं गृह्णीयाद् यजमानकः ।&lt;br&gt;&#xA;गोपूजासलिलं पुच्छपावनं प्रणमेद् गृहे ॥६६॥&#xA;प्रोक्षणं गृहमध्ये वै कुर्याद्गोपूतवारिणा ।&lt;br&gt;&#xA;पुष्पहारं रक्षयेच्च विध्ननाशकरो हि सः ॥६७॥&#xA;गुरुं सम्पूजयेत्तत्र गोपूजाया अनन्तरम् ।&lt;br&gt;&#xA;वत्सं वत्सां पूजयेच्च प्रणमेच्च प्रदक्षिणम् ॥६८॥&#xA;दक्षिणां गुरवे दद्याद् यथाशक्ति कृतादरः ।&lt;br&gt;&#xA;कपिलां गां च धवलां रक्तां कर्बुरिकां च वा ॥६९॥&#xA;दद्यात्तस्या फलं साध्व्यौ! वैराजपदमुत्तमम् ।&lt;br&gt;&#xA;कृष्णां धूम्रां पिशङ्गीं च दद्याद् वेधःपदं फलम् ॥4.90.७०॥&#xA;दोग्ध्रीं यां कां प्रदद्याच्च फलं त्विन्द्रपदं दिवि ।&lt;br&gt;&#xA;वत्सां दद्यात् फलं तस्य देवताभवनं दिवि ॥७१ ॥&#xA;दद्यादुभयतोमुखीं फलं तस्याः परं पदम् ।&lt;br&gt;&#xA;आक्षरी परमा मुक्तिः शाश्वती पौरुषोत्तमी ॥७२॥&#xA;असूतकीं प्रदद्याद्वै दोग्ध्रीं गोलोकदा तु सा ।&lt;br&gt;&#xA;गोदानस्य यजमानः पालयेद् गोव्रतं तदा ॥७३॥&#xA;दिवारात्रं व्रतं कुर्यादेकभोजित्वमेव ह ।&lt;br&gt;&#xA;गव्याऽशित्वं प्रकुर्याद्वै गोसेवां सर्वथा चरेत् ॥७४॥&#xA;ब्रह्मचर्यं तदेकाहं पालयेद् गोस्थले स्वपिम् ।&lt;br&gt;&#xA;मालया श्रीहरिं मां श्रीकृष्णं नारायणं जपेत् ॥९५॥&#xA;गोदानेन समं दद्यान्मासग्रासतृणान्यपि ।&lt;br&gt;&#xA;कार्पासबीजकादीनि दद्याद् गोभुक्तये सदा ॥७६॥&#xA;प्रत्यक्षां गां प्रदद्याद्वै श्रेष्ठं दानं हि तन्मतम् ।&lt;br&gt;&#xA;गवाऽलाभे गां प्रपूज्य तन्मूल्यं चार्पयेत्परम् ॥७७॥&#xA;मूल्यार्धं वा तदर्धं वा स्वल्पं दशांशकं च वा ।&lt;br&gt;&#xA;दद्याद् यथाधनं भक्तो नत्वा श्रीगुरवे मुहुः ॥७८॥&#xA;यथाशक्ति मया दत्तं क्षमस्वाऽऽपूर्णमत्र यत् ।&lt;br&gt;&#xA;कुर्याच्च दण्डवत्तस्मै वित्तशाठ्यं विवर्जयेत् ॥७९॥&#xA;गोदानं मन्दिरे श्रेष्ठं देवालये तदुत्तमम् ।&lt;br&gt;&#xA;मठे साध्वाश्रमे श्रेष्ठं मखे पारायणालये ॥4.90.८० ॥&#xA;विवाहमण्डपे श्रेष्ठं तीर्थे सरित्तटेऽपि च ।&lt;br&gt;&#xA;व्रताहे पुण्यदिवसे महोत्सवे शुभोत्सवे ॥८ १॥&#xA;श्रेष्ठं धेनुप्रदानं वै स्वास्थ्ये कुर्यात् करेण वै ।&lt;br&gt;&#xA;या धेनुर्दीयते दाने सा दिव्या मरणोत्तरम् ॥८२॥&#xA;स्वर्गमार्गे धर्ममार्गे ह्यग्रेऽग्रे याति रक्षिका ।&lt;br&gt;&#xA;धेनुदानप्रदाता न यात्यसद्गतिमीश्वरि ॥८ ३॥&#xA;वैतरण्यां दुःखनद्यां धेनुश्चोत्तारिणी प्रिये! ।&lt;br&gt;&#xA;परलोके प्रगन्तुश्च प्रेतस्य भोजनप्रदा ॥८४॥&#xA;धेनुं स्वर्णमयीं दद्याद् धेनुं च राजतीं तथा ।&lt;br&gt;&#xA;धेनुं धान्यमयीं दद्याद्धेनुं कार्पासकीं तथा ॥८५॥&#xA;धेनुं रसमयीं दद्याद् धेनुं सम्पन्मयीं तथा ।&lt;br&gt;&#xA;धेनुं कन्यामयीं दद्यात् कन्याहीनो जनो भुवि ॥८६॥&#xA;विधिवन्मण्डपं कुर्याद् वेदीं कुण्डं च कारयेत्॥&#xA;दानवस्तूनि सर्वाणि तथा रत्नानि सन्न्यसेत् ॥८७॥&#xA;धेनुं स्वकन्यकां कृत्वा नामान्वितां तदा ।&lt;br&gt;&#xA;कन्यावस्त्राणि सर्वाणि कन्यकाभरणानि च ॥८८॥&#xA;कन्याधेनुं मण्डपे वै कृत्वा दद्याद् द्विजातये ।&lt;br&gt;&#xA;हवनं कारयेत्तत्र वादित्राणि प्रवादयेत् ॥८९॥&#xA;कन्यादानविधिं योग्यं कारयेन्मण्डपे तदा ।&lt;br&gt;&#xA;कन्यादानफलं तस्य धेनुदातुः प्रजायते ॥4.90.९०॥&#xA;कन्याधेनुं रोहिणीं वै दद्याद् वृषभासङ्गिनीम् ।&lt;br&gt;&#xA;अगर्भिणीं महावत्सीं दद्यात् कन्यास्वरूपिणीम् ॥९ १ ॥&#xA;महावत्सीप्रदानेन कन्यावान् जायते ततः ।&lt;br&gt;&#xA;एवन्दानप्रदाता स्यात् स्वर्गभाक् मोक्षभाक् तथा ॥९२॥&#xA;भुक्तिमुक्तिमहामुक्तिसम्पन्नो जायते सदा ।&lt;br&gt;&#xA;पितॄणां तारकश्चापि कुटुम्बिनां च तारकः ॥९३॥&#xA;सर्वपुण्यसुपात्रं च ब्रह्मानन्दमयो भवेत् ।&lt;br&gt;&#xA;अनपत्यो धेनुदाता सापत्यो हि समान्तरे ॥९४॥&#xA;अपुत्रः पुत्रवान् स्याच्च वर्षान्तरे न संशयः ।&lt;br&gt;&#xA;शुभं कालं च सत्पात्रं प्राप्य दद्यात् प्रदानकम् ॥९५॥&#xA;गतः कालः शुभो यस्तु पुनर्नाऽऽयास्यति क्वचित् ।&lt;br&gt;&#xA;गृहस्थो धर्मकर्मार्थहीनो गोदानमाचरेत् ॥९६॥&#xA;गौस्तस्योद्धारिका साध्व्यौ! शतैकादिकुटुम्बिनाम् ।&lt;br&gt;&#xA;गोदात्रे तु गुरुर्दद्यादाशीर्वादान् तदाऽक्षतैः ॥९७॥&#xA;धनवान् पुत्रवाल्ँलक्ष्मीसम्पद्वान् भव पार्थिवः ।&lt;br&gt;&#xA;आरोग्यवाँस्तथा श्रीमान् वर्चस्ववान् जनेष्वपि ॥९८॥&#xA;आयुष्यवान् भोगवाँश्च वंशविस्तारवान् भव ।&lt;br&gt;&#xA;स्वर्गवान् सुरसम्पद्वान् मोक्षवान् भव चोत्तरे ॥९९॥&#xA;वंशे ते गोप्रदातारो जायन्तां मोक्षभागिनः ।&lt;br&gt;&#xA;धार्मिका देवभक्ताश्च प्रजोद्धारपरायणाः ॥4.90.१० ०॥&#xA;साधुसेवापराः सन्तु नार्यः सन्तु पतिव्रताः ।&lt;br&gt;&#xA;सत्य सन्तु च ते वंशे राधालक्ष्मीसमाः स्त्रियः ॥१ ०१ ॥&#xA;स्वस्ति तेऽस्तु सदा लोके परलोकेऽपि तेऽस्तु तत् ।&lt;br&gt;&#xA;गौरियं सर्वथा स्वस्ति करोत्वग्रे गता तव ॥१० २॥&#xA;ओं नमः श्रीगोपतये राधायाः पतये नमः ।&lt;br&gt;&#xA;गवात्मनि स्थितश्चाहं साक्षी कृष्णनरायणः ॥१०३ ॥&#xA;मां संस्मृत्य प्रिये पद्मावति कुर्याद्गवार्पणम् ।&lt;br&gt;&#xA;कृष्णार्पणमिदं दानं चाऽस्त्वित्युक्त्वा विसर्जयेत् ॥१ ०४॥&#xA;इत्येवं सुप्रिये! श्रेष्ठं साधनं वां मयोदितम् ।&lt;br&gt;&#xA;पठनाच्छ्रवणादस्य धेनुदानफलं भवेत् ॥१०५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने गृहगीतायां सर्वधर्मादिवर्जितगृहिणोऽपि मोक्षादिसाधनं गोदानं गोस्थदेवादि चेत्यादिनिरूपणनामा नवतितमोऽध्यायः ॥९० ॥&lt;/p&gt;</description>
    </item>
    <item>
      <title>०९१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/091/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/091/</guid>
      <description>&lt;p&gt;श्रीपद्मावतीप्रज्ञे प्रोचतुः-&lt;br&gt;&#xA;कृष्णनारायणस्वामिन् गोदानं चेत् कृतं न हि ।&lt;br&gt;&#xA;मोक्षार्थं त्वपरं किञ्चिदस्ति चेन्नौ वदाऽत्र ह ॥१ ॥&#xA;श्रीकृष्णनारायण उवाच-&lt;br&gt;&#xA;सतां देहेन मनसा सेवा वै कर्मणा सदा ।&lt;br&gt;&#xA;सर्वसम्पत्प्रटा मोक्षप्रदा पापविनाशिनी ॥२ ॥&#xA;येषां न व्रतविज्ञानं धर्मज्ञानं न विद्यते ।&lt;br&gt;&#xA;दारिद्र्यं विद्यते चापि मालिन्यं तीर्थवर्जिता ॥३ ॥&#xA;तेषां साधोस्तु सत्सङ्गात् पापनाशश्च मोक्षणम् ।&lt;br&gt;&#xA;जायते नाऽत्र सन्देहः सत्सङ्गे भगवान् स्थितः ॥४ ॥&#xA;सतां समागमो भार्ये! बहुधा रुचिभेदतः ।&lt;br&gt;&#xA;यस्य भवति तस्याऽघविनाशो मोक्षणं भवेत् ॥९ ॥&#xA;नेत्राभ्यां दर्शनमात्रं सत्सङ्गो दर्शनात्मकः ।&lt;br&gt;&#xA;हस्ताभ्यां संवाहनादि सत्सङ्गो देहमर्दनः ॥६ ॥&#xA;शुश्रूषा कार्यकारित्वं चाज्ञायामनुवर्तनम् ।&lt;br&gt;&#xA;भृत्यता दास्यमेवाऽपि सत्सङ्गो देहदानकम् ॥७ ॥&#xA;पद्भ्यां गमनं साधूनामाश्रमं प्रति नित्यदा ।&lt;br&gt;&#xA;प्रदक्षिणं प्रकर्तव्यं सत्सङ्गाश्चरणार्पणः ॥८ ॥&#xA;मस्तकेन नमेत् सन्तं सत्सङ्गो नमनात्मकः ।&lt;br&gt;&#xA;प्राञ्जलिः प्रणमेत् सन्तं सत्सङ्गः प्राञ्जलिः स तु ॥९ ॥&#xA;प्रशंसेज्जिह्वया सन्तं सत्सङ्गः शंसनात्मकः ।&lt;br&gt;&#xA;प्रसादं भक्षयेत् साधोः सत्सङ्गो रसनात्मकः ॥4.91.१० ॥&#xA;शृणुयात्तत्र कथां साधोः सत्सङ्गः श्रवणात्मकः ।&lt;br&gt;&#xA;स्पृशेत् साधुं स्नेहपूर्वं सत्सङ्गः स्पर्शनात्मकः ॥११ ॥&#xA;गन्धं सतां तु गृह्णीयात् पुष्पप्रसादसम्भवम् ।&lt;br&gt;&#xA;गन्धसारं सतां देहात् सत्सङ्गो घ्राणनात्मकः ॥१ २॥&#xA;आश्लिष्येत् साधुवर्यं तु सत्सङ्गः सञ्जनात्मकः ।&lt;br&gt;&#xA;प्रसादयेन्मोदयेच्च सत्सङ्गो नन्दनात्मकः ॥१ ३॥&#xA;स्तुवीताऽऽज्ञां पालयेच्च सत्सङ्गः स्तवनात्मकः ।&lt;br&gt;&#xA;सेवेत सततं साधून् सत्सङ्गः सेवनात्मकः ॥१४॥&#xA;विहरेत् साधुभिः सार्धं सत्सङ्गो भ्रमणात्मकः ।&lt;br&gt;&#xA;विचरेत् साधुभिः सार्धं सत्सङ्गो मण्डलात्मकः ॥१५॥&#xA;निवसेत्तु सता साकं सत्सङ्गः स गृहात्मकः ।&lt;br&gt;&#xA;मन्येत पितरं साधुं सत्सङ्गः स सुतात्मकः ॥१ ६॥&#xA;प्रमन्येत गुरुं साधुं सत्सङ्गः शिष्यवर्तनः ।&lt;br&gt;&#xA;सुसाधोः शरणं गच्छेत् सत्सङ्गः शरणात्मकः ॥१७॥&#xA;भोजनं साधवे दद्यात् सत्सङ्गो भोजनात्मकः ।&lt;br&gt;&#xA;दुग्धं दधि घृतं दद्यात् सत्सङ्गः स रसात्मकः ॥१८॥&#xA;वस्त्रं च कम्बलं दद्यात् सत्सङ्गश्चाऽम्बरात्मकः ।&lt;br&gt;&#xA;छत्रं दद्याच्चामरं च सत्सङ्गः करणात्मकः ॥१ ९॥&#xA;पात्रं शय्यां प्रदद्याच्च सत्सङ्गः शयनात्मकः ।&lt;br&gt;&#xA;गृहं सौधं प्रदद्याच्च सत्सङ्गो भवनात्मकः ॥4.91.२०॥&#xA;यानं दद्याद्विमानं च सत्सङ्गो वाहनात्मकः ।&lt;br&gt;&#xA;अन्नं शाकं फलं दद्यात् सत्सङ्गस्तर्पणात्मकः ॥२ १ ॥&#xA;जलं दद्यात् लेपयेच्च सत्सङ्गः स्नाननामकः ।&lt;br&gt;&#xA;साधुं शृङ्गारयेत् पुष्पैः सत्सङ्गो भूषणात्मकः ॥२२॥&#xA;साधुं चावाहयेद्ग्रामे गृहे वाट्यां प्रपूजयेत् ।&lt;br&gt;&#xA;भ्रामयेद् ग्राममध्ये च सत्सङ्गश्चोत्सवात्मकः ॥२३॥&#xA;उपदेशं धारयेच्च सत्सङ्गो बोधनात्मकः ।&lt;br&gt;&#xA;द्रव्यं समर्पयेत्तस्मै सत्सङ्गः स धनात्मकः ॥२४॥&#xA;इष्टदानैस्तोषयेच्च सत्सङ्गस्तोषणात्मकः ।&lt;br&gt;&#xA;आशीर्वादान् लभेत् साधोः सत्सङ्गः स वरात्मकः ॥२५॥&#xA;औषधादि दिशेत् तस्मै सत्सङ्गः स निरामयः ।&lt;br&gt;&#xA;समिदादि दिशेद् यज्ञे सत्सङ्गः समिदात्मकः ॥२६॥&#xA;अध्यापयेत्तु साधून् वै सत्सङ्गोऽध्यापनात्मकः ।&lt;br&gt;&#xA;ब्रह्मविद्यामर्जयेच्च सत्सङ्गो ब्रह्मबुद्धिदः ॥२७॥&#xA;ध्यायेत् साधुं च मां नित्यं सत्सङ्गो ध्यानयोगदः ।&lt;br&gt;&#xA;कीर्तयेच्छ्रीहरिं साधून् सत्सङ्गः कीर्तनात्मकः ॥२८॥&#xA;साध्वर्थं सर्वशः कुर्यात् सत्सङ्गो निर्गुणो हि सः ।&lt;br&gt;&#xA;साधुरेव हरिर्यस्य तस्य कार्यं न विद्यते ॥२९॥&#xA;एव सतां सेवनेन सत्सङ्गेन ममाऽङ्गने ।&lt;br&gt;&#xA;मोक्षः करे स्थितो बोध्यः कर्तव्यं नाऽस्य शिष्यते ॥4.91.३०॥&#xA;शृणुतं भावनां साधुजने गुरौ यथायथम् ।&lt;br&gt;&#xA;कर्तव्यविधिना सम्यक् कृतां संवर्णयामि वाम् ॥३ १॥&#xA;साधुं दिव्यं विजानीयाद् ब्रह्ममूर्तिममायिकम् ।&lt;br&gt;&#xA;पावनं पुण्यमूर्तिं च निर्लेपं पुरुषोत्तमम् ॥३२॥&#xA;साधुपादरजः पुण्यं साधुवस्त्रं च पावनम् ।&lt;br&gt;&#xA;साधुसेव्यं समस्तं वै पावनं चाप्यमायिकम् ॥३३॥&#xA;साधुस्पर्शः पावनोऽस्ति साधुभुक्तं हि पावनम् ।&lt;br&gt;&#xA;जलान्नफलपुष्पादिः प्रसादः पावनः सताम् ॥३४॥&#xA;साध्वासनं पवित्रं च पादुके पावने सताम् ।&lt;br&gt;&#xA;सर्वोपकरणाद्यं च पावनं सर्वथा सताम् ॥३५॥&#xA;साधोर्दन्ता नखाः केशाः पावनाः पापनाशकाः ।&lt;br&gt;&#xA;साध्वाश्लेषः पावनो वै सर्वाऽभिचारनाशनः ॥३६॥&#xA;उपाध्याधिव्याधिनाशकरः साधोः समागमः ।&lt;br&gt;&#xA;साध्वाश्रमो महत्तीर्थं साध्वाश्रयश्च पावनः ॥३७॥&#xA;साधूनां वसतिर्दिव्या महावैकुण्ठशालिनी ।&lt;br&gt;&#xA;साध्वागमः स्वस्तिदाता श्रेयसां वर्षकः सुखः ॥३८॥&#xA;कल्याणशेवधिः साधोः प्रसन्नता तु सेवया ।&lt;br&gt;&#xA;साधोः स्नेहो ब्रह्मलाभप्रदः प्रीतिः प्रमोक्षदा ॥३९॥&#xA;सर्वानन्दप्रदा साधोः सङ्गतिर्भयवर्जिता ।&lt;br&gt;&#xA;कालमायापापकर्मशत्रुयाम्यभयापहा ॥4.91.४०॥&#xA;साधोः शिखान्ते विरजा नदी गोलोकजाऽस्ति वै ।&lt;br&gt;&#xA;शिखामूले ब्रह्मह्रदोऽक्षरस्थो राजते सदा ॥४१ ॥&#xA;ब्रह्मरन्धेऽक्षरं धाम गोलोको मस्तकेऽस्ति च ।&lt;br&gt;&#xA;वैकुण्ठं तु ललाटेऽस्ति भालमध्ये रमापुरम् ॥४२॥&#xA;भालान्तयोरमृताऽव्याकृतधामद्वयं स्थितम् ।&lt;br&gt;&#xA;कर्णयोस्तु महाविष्णुवैराजौ द्वाववस्थितौ ॥४३॥&#xA;नेत्रयोः सूर्यचन्द्रौ च गण्डयोर्वे ध्रुवद्वयम् ।&lt;br&gt;&#xA;नासायां मरुतो देवा मुखे नारायणः स्वयम् ॥४४॥&#xA;ओष्ठयोरमृतं दिव्यं मिष्टमानन्दसम्भृतम् ।&lt;br&gt;&#xA;जिह्वायां सर्ववेदाश्च मुखगर्भेऽग्निदेवता ॥४५॥&#xA;शब्दे वाणी शारदाश्रीः रूपे लक्ष्मीर्हि कन्धरे ।&lt;br&gt;&#xA;कण्ठे सर्वा ब्रह्मविद्या हृदये ब्रह्म शाश्वतम् ॥४६॥&#xA;चेतनेऽहं परब्रह्म सङ्कल्पे कृष्णदेवता ।&lt;br&gt;&#xA;वक्षसि धर्मदेवश्च पृष्ठे पितरो देवताः ॥४७॥&#xA;पार्श्वयोर्ब्रह्मरुद्रौ च विष्णुरुरसि तिष्ठति ।&lt;br&gt;&#xA;उदरे चान्नपूर्णाऽस्ति नाभौ स्वर्गं सुरालयम् ॥४८॥&#xA;जघने श्रीगणेशश्च गुप्ते चैश्वर्यकोटयः ।&lt;br&gt;&#xA;कट्यां पृथिवी द्वावद्री चास्तोदयौ नितम्बयोः ॥४९॥&#xA;स्कन्धयोरनिरुद्धश्च प्रद्युम्नश्चेति तावुभौ ।&lt;br&gt;&#xA;भ्रुवोः सङ्कर्षणो वासुदेवो भ्रूमध्यगः सताम् ॥4.91.५०॥&#xA;भुजयोस्तु दिशां पाला लोकपालास्तु हस्तयोः ।&lt;br&gt;&#xA;हस्ततलयोः श्रीर्भूश्च विभूतयोऽङ्गुलिष्वपि ॥५१॥&#xA;नखेषु तारकाः सन्ति ग्रहा वसन्ति पर्वसु ।&lt;br&gt;&#xA;सर्वरोमसु तीर्थानि वसन्ति साधुविग्रहे ॥५२॥&#xA;वचने कामगावश्च चिन्तामणयश्चिन्तने ।&lt;br&gt;&#xA;कल्पद्रुमा ह्यनुवृत्तौ सौहृदे कल्पवल्लयः ॥५३॥&#xA;नाडीषु तीर्थसरितः सरोवराणि कुक्षिषु ।&lt;br&gt;&#xA;आन्त्रेषु काश्यपाः सर्वे वसन्ति साधुविग्रहे ॥५४॥&#xA;सक्थ्नोः शिलादप्रह्लादौ जानुनोर्बलिवामनौ ।&lt;br&gt;&#xA;जङ्घयोर्नागलोकाश्च पादयोः शेषकच्छपौ ॥५५॥&#xA;शक्तयः सन्ति सर्वेषु सन्धिषु साधुविग्रहे ।&lt;br&gt;&#xA;मुक्ता घातुषु वर्तन्ते पार्षदाः साधुसत्कृतौ ॥५६॥&#xA;सिद्धयो धारणायां च साधोर्ध्याने हरिस्त्वहम् ।&lt;br&gt;&#xA;साधुतादात्म्यवासोऽस्मि भगवान् पुरुषोत्तमः ॥५७॥&#xA;अनादिश्रीकृष्णनारायणो राजे हि साधुषु ।&lt;br&gt;&#xA;अङ्गने साधुमूर्तौ न त्यागभागौ कथञ्चन ॥५८॥&#xA;एवं तु भावयेत् साधुं तथैव सेवयेत् सदा ।&lt;br&gt;&#xA;सर्वं समर्पयेद् यस्तु तस्य मोक्षः करे स्थितः ॥५९॥&#xA;साध्विके! भावयित्वैवं पूजयेत् सेवयेत् सतः ।&lt;br&gt;&#xA;प्रातः प्रबोधसमये देहसंवाहनं चरेत् ॥4.91.६०॥&#xA;उत्थिताय जलं दद्याद् दन्तधावनमर्पयेत् ।&lt;br&gt;&#xA;जलपात्रं प्रदद्याच्च देहशौचार्थमित्यपि ॥६१॥&#xA;हस्तशौचं कारयेच्च पात्रशुद्धिं विधापयेत् ।&lt;br&gt;&#xA;यथेष्टवारिभिर्दिव्यैस्तीर्थजलैः सुगन्धितैः ॥६२॥&#xA;स्नानमालेपनपूर्वं कारयेच्चान्दनैर्जलैः ।&lt;br&gt;&#xA;सुगन्धितैलसम्मिश्रैः स्नापयेत्तिलचूर्णकैः ॥६३॥&#xA;आमलकादिचूर्णैश्च मर्दयेत् साधुविग्रहम् ।&lt;br&gt;&#xA;दुग्धेन स्नापयेच्चापि परं शुद्धजलैरपि ॥६४॥&#xA;वस्त्रैः सम्मार्जयेद् देहं सुगन्धं प्रोक्षयेत्तथा ।&lt;br&gt;&#xA;वस्त्राधानं भूषणानि शृङ्गारं मालिकादिभिः ॥६५॥&#xA;पुष्पैः सौभाग्यचूर्णैश्च कुङ्कुमाऽक्षतचन्दनैः ।&lt;br&gt;&#xA;कारयेच्च ततो धूपं दीपं तिलकं चन्द्रकम् ॥६६॥&#xA;कारयेद् रङ्गरूपाद्यं रञ्जयेत् साधुविग्रहम् ।&lt;br&gt;&#xA;कज्जलं नेत्रयोर्दद्यात् केशेषु तैलमित्यपि ॥६७॥&#xA;आसनं पट्टिकाद्यं च सिंहासनं सतेऽर्पयेत् ।&lt;br&gt;&#xA;आवाहनं च पाद्यं चाऽऽचमनीयं तथाऽर्पयेत् ॥६८॥&#xA;अर्घ्यं च मधुपर्कं च दद्यात् श्रीसाधवे रसान् ।&lt;br&gt;&#xA;नैवेद्यं च जलं ताम्बूलकं फलं दलं दिशेत् ॥६९॥&#xA;यज्ञोपवीतकं दद्यान्मेखलां योगपट्टकम् ।&lt;br&gt;&#xA;कम्बलं नक्तकं दद्यात्पुष्पगुच्छं करेऽर्पयेत् ॥4.91.७०॥&#xA;नैवेद्यं भोजनं मिष्टं सुगन्धं भक्ष्यमित्यपि ।&lt;br&gt;&#xA;दुग्धसारं क्षीरमिष्टं पूरिकाः प्रार्पयेद् दधि ॥७ १ ॥&#xA;तक्रं जलं प्रार्पयेच्च मुखवासं तथाऽर्पयेत् ।&lt;br&gt;&#xA;पर्यङ्कं वाहनं यानं पादुके छत्रमर्पयेत् ॥७२॥&#xA;शय्यां दद्यात् स्वापयेच्च पवनं प्रार्पयेत्तथा ।&lt;br&gt;&#xA;पादसंवाहनं देहमर्दनं दास्यमाचरेत् ॥७३॥&#xA;यद्यदपेक्षितं दद्याद् दैहिकं मानसं च वा ।&lt;br&gt;&#xA;प्रकाशं चाऽप्रकाशं च यदिच्छेत्तत्प्रपूरयेत् ॥७४॥&#xA;एवं कुर्यात् सतां सेवां पावनीं श्रीप्रदां तदा ।&lt;br&gt;&#xA;हरिः साक्षात् पूजितोऽहं तेनेयं सृष्टिरर्चिता ॥७५॥&#xA;सर्वं पुण्यं कृतं तेन तीर्थं सर्वं कृतं तथा ।&lt;br&gt;&#xA;साधुपादजलं दिव्यं पिबेत् तीर्थादिपावनम् ॥७६॥&#xA;सर्वं तीर्थं व्रतं दानं कृतं तेन तु सेवया ।&lt;br&gt;&#xA;साधुः प्रसादितो येन तेन कृष्णः प्रसादितः ॥७७॥&#xA;कृष्णः प्रसादितो येन ब्रह्मधाम्नि स मोदते ।&lt;br&gt;&#xA;परानन्दमयो भूत्वा सर्वान् कामान् समश्नुते ॥७८॥&#xA;साधुतोषणकाच्छ्रेष्ठं तुल्यं वा साधनं परम् ।&lt;br&gt;&#xA;विद्यते नैव सरलं मोक्षार्थं गृहिणां भुवि ॥७९॥&#xA;सर्वपापहराः सन्तो हरिशीलपरा यतः ।&lt;br&gt;&#xA;ब्रह्मव्रतपरा यस्मान्महाभागवता यतः ॥4.91.८ ०॥&#xA;निबोधत प्रिये पत्न्यौ! गृही यथा तु तोषयेत् ।&lt;br&gt;&#xA;पत्न्यै सर्वं प्रदायैव यथा पत्नीं प्रतोषयेत् ॥८ १ ॥&#xA;पुत्रं पुत्रीं यथा प्रतोषयेद् गृही तदिष्टदः ।&lt;br&gt;&#xA;तथा साधुं प्रदायैव तोषयेदभिवाञ्च्छितम् ॥८२॥&#xA;भ्रात्रे पित्रे पतये च प्रदायैव यथा गृही ।&lt;br&gt;&#xA;इष्टं सते तथा दत्वा तोषयेत् सन्तमन्वहम् ॥८३॥&#xA;महीमानार्थमेवाऽयं गृही यादृग्व्ययं बहुम् ।&lt;br&gt;&#xA;करोति तु तथा कुर्यात् सतामर्थे स मोक्षभाग् ॥८४॥&#xA;सते पौष्पं समुकुटं दद्यान्मूर्ध्नि सुशोभनम् ।&lt;br&gt;&#xA;साधवे प्रच्छदपटीं दद्यात् पौष्पीं च सूत्रजाम् ॥८९॥&#xA;बध्नीयात् पुष्पकटकान् भुजयोश्च प्रकोष्ठयोः ।&lt;br&gt;&#xA;आरार्त्रिकं प्रकुर्वीत बहुवर्तिसमन्वितम् ॥८६॥&#xA;प्रदक्षिणं प्रकुर्याच्च कुर्याच्च दण्डवन्मुदा ।&lt;br&gt;&#xA;पादयोर्मस्तकं दद्यान्मूर्ध्नि हस्तौ निधापयेत् ॥८७॥&#xA;सतां प्रसादं भुञ्जीताऽऽशीर्वादान् धारयेच्छुभान् ।&lt;br&gt;&#xA;पुष्पाञ्जलिं सते दद्याद् दानं यथेष्टमर्पयेत् ॥८८॥&#xA;एवं श्रीललने! साधोः सेवया गृहधर्मिणाम् ।&lt;br&gt;&#xA;सत्सङ्गस्य बलात् सर्वाऽघानि नश्यन्ति सर्वथा ॥८९॥&#xA;सतां पुण्यं लभेतापि सम्पत्प्रदं प्रमोक्षदम् ।&lt;br&gt;&#xA;प्रार्थयेत्तु सतः साध्वीः क्षमापयेत्तदग्रतः ॥4.91.९०॥&#xA;कृपासिन्धो दयासिन्धो शरणागतवत्सल ।&lt;br&gt;&#xA;साधो ह्यसाधुलोकानामस्माकं शरणं भवान् ॥९ १॥&#xA;न साधनानि जानामि न पुण्यानि करोम्यपि ।&lt;br&gt;&#xA;नाऽऽराधनं पापहं च मोक्षदं साधनं न च ॥९२॥&#xA;अगतीनां गतिस्त्वं मे भवाऽरण्येऽतिदुर्गमे ।&lt;br&gt;&#xA;संसारसागरे नौका तारयित्री प्रवर्तसे ॥९३॥&#xA;सर्वपापविनाशार्थं मुक्त्यर्थं सुखहेतवे ।&lt;br&gt;&#xA;साधो कृष्णस्वरूपोऽसि त्वां प्रपद्ये हरेस्तनुम् ॥९४॥&#xA;वयं नित्यं पतिताः स्मो घोरे संसारकर्दमे ।&lt;br&gt;&#xA;प्रक्षाल्य नः समुद्धर्तुं समर्थोऽसि समुद्धर ॥९५॥&#xA;पूजने सेवने साधो न्यूनं वा क्रमवर्जितम् ।&lt;br&gt;&#xA;मानहीनं च वा यत्तत् क्षमस्व शरणञ्जुषम् ॥९६॥&#xA;ओं नमो गुरुदेवाय साधवे परमात्मने ।&lt;br&gt;&#xA;अस्मद्दैवतरूपायोद्धारकर्त्रे मुहुर्नमः ॥९७॥&#xA;इत्यभ्यर्थ्य नमस्कृत्य समर्प्य गुरुदक्षिणाम् ।&lt;br&gt;&#xA;विसर्जयेत् सदाऽस्मत्सु प्रसन्नो भव तापस ॥९८॥&#xA;आयाहि नित्यमेवात्र पूजां गृहाण मामकीम् ।&lt;br&gt;&#xA;भुक्तिं मुक्तिं च सम्पत्तिं प्रदेहि मे कृपां कुरु ॥९९॥&#xA;इतिविसर्जितं साधुं चिन्तयेद्धरिरूपिणम् ।&lt;br&gt;&#xA;एवं साधुव्रतेनापि साध्व्यौ! मोक्षः करे स्थितः ॥4.91.१ ००॥&#xA;अन्तकाले साधुभक्ता यान्ति साधुभिरेव ते ।&lt;br&gt;&#xA;आक्षरं परमं धाम दिव्यं विमानगैः सह ॥१०१ ॥&#xA;नरो नारी सतः साध्व्या एवं पूजनमाचरेत् ।&lt;br&gt;&#xA;वर्षे वर्षे च मासे वा सर्वान् कामानवाप्नुयात् ॥१ ०२॥&#xA;यत्र साधोश्चरणं तद्गृहं गोलोकसदृशम् ।&lt;br&gt;&#xA;साधुभक्ताः पार्षदास्ते नार्यो मुक्तानिकास्तु ताः ॥१० ३॥&#xA;पठनाच्छ्रवणादस्य साधुपूजाफलं भवेत् ।&lt;br&gt;&#xA;अन्ते भक्त्या लभेतापि ब्रह्मधाम न संशयः ॥१ ०४॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने गृहगीतायां सर्वधर्मकर्मादिहीनानां गृहिणां परमं मोक्षस्य साधनं साधुसत्सङ्गतिरित्यादिनिरूपणनामैकनवतितमोऽध्यायः ॥९१ ॥&lt;/p&gt;</description>
    </item>
    <item>
      <title>०९२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/092/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/092/</guid>
      <description>&lt;p&gt;श्रीमाधवीप्रज्ञे प्रोचतुः-&lt;br&gt;&#xA;भगवन् करुणासिन्धो कृष्णनारायणप्रभो ।&lt;br&gt;&#xA;स्वः सञ्जाते कृतकृत्ये माहात्म्यश्रवणात् सताम् ॥१ ॥&#xA;अथाऽनादिकृष्णनारायणश्रीकृष्णमाधव! ।&lt;br&gt;&#xA;कर्तुमीहामहे सर्वा भवज्जन्यजयन्तिकाम् ॥२ ॥&#xA;आज्ञां देहि पते स्वामिन् सर्वाः कुर्मो महोत्सवम् ।&lt;br&gt;&#xA;अपूर्वमुत्सवं वीक्ष्य जीवानां मोक्षणं भवेत्॥३ ॥&#xA;श्रीश्वेतायनव्यास उवाच-&lt;br&gt;&#xA;मुनयोऽनादिकृष्णाश्रीनारायणस्तदर्थनाम् ।&lt;br&gt;&#xA;गृहीत्वाऽऽज्ञां ददौ कर्तुं ताभ्यः स्वाऽऽविर्दिनोत्सवम् ॥४ ॥&#xA;द्वाविंशतितमे जन्मवत्सरे कार्तिकेऽसिते ।&lt;br&gt;&#xA;आद्ये दलेऽष्टमी प्राप्ता तज्जयोत्सवसिद्धये ॥५ ॥&#xA;श्रीमद्गोपालकृष्णस्तु पिता मण्डपमुत्तमम् ।&lt;br&gt;&#xA;क्लृप्तयामास सहसा सौवर्णं राजतं शुभम् ॥६ ॥&#xA;विशालं योजनायामं पटमण्डपमित्यपि ।&lt;br&gt;&#xA;गजासनं च सौवर्णमण्डपे सन्न्यधाद्धरेः ॥७ ॥&#xA;लोमशो हवनार्थं वै कुण्डं चाकारयत्तथा ।&lt;br&gt;&#xA;समग्रोपकरणादि साधयामास लोमशः ॥८ ॥&#xA;ब्रह्मप्रियाद्याः प्रमदाः पक्वान्नानि प्रचक्रिरे ।&lt;br&gt;&#xA;पद्मावतीप्रियायाश्च हरिप्रियास्तथाऽपराः ॥९ ॥&#xA;मण्डपेऽथ समाजस्योपवेशनानि सर्वशः ।&lt;br&gt;&#xA;क्लृप्तयामास भगवान् ज्येष्ठो भ्राता हरेस्तदा ॥4.92.१ ०॥&#xA;शुको भ्राता द्वितीयश्च स्वागतार्थं स्थितोऽभवत् ।&lt;br&gt;&#xA;सन्तुष्टाद्याः कुमार्यश्च देवीनां स्वागतं व्यधुः ॥१ ॥&#xA;आययुः सर्वलोकेभ्यो धिष्ण्यपाः स्वविमानकैः ।&lt;br&gt;&#xA;ऊर्जकृष्णाष्टमीप्रातः कृष्णाशीर्वादहेतवे ॥१ २॥&#xA;योगेशा! ब्राह्मसमयेऽवाद्यन्त वाद्यकोटयः ।&lt;br&gt;&#xA;सङ्गृह्णाति च नारीणां कीर्तनान्यभवन् प्रगे ॥१ ३॥&#xA;विप्राणां वेदघोषाश्चाऽभवन्नाशीःपरायणाः ।&lt;br&gt;&#xA;गीतयश्चाप्सरसां च सनृत्याः परितोऽभवन् ॥१४॥&#xA;गन्धर्वाणां किन्नराणां किम्पुंसां गायनानि च ।&lt;br&gt;&#xA;सूतमागधबन्दीनां वन्दनानि शुभानि च ॥१९॥&#xA;काव्योत्तमानि च कविवर्याणामभवँस्तदा ।&lt;br&gt;&#xA;विद्याध्राणां चारणानामासन् कथानकानि च ॥१ ६॥&#xA;पण्डितानां नाटकानि सतानां कीर्तनानि च ।&lt;br&gt;&#xA;नामधून्यानि साध्वीनां चासन् जयन्तिकोत्सवे ॥१७॥&#xA;नैष्ठिकाः! श्रीहरिः प्रातर्योगनिद्रां विहाय च ।&lt;br&gt;&#xA;दिव्यवाद्यादिघोषादीन् शृण्वन् सस्नौ सरोजलैः ॥१८ ॥&#xA;दधार वेषं सुभगं भूषाः शृङ्गारकाणि च ।&lt;br&gt;&#xA;सुगन्धानि सर्वस्वस्तिचन्द्रकः शुशुभे हरिः ॥१९ ॥&#xA;माताश्रीकम्भरालक्ष्मीः पुत्रस्य तिलकं व्यधात् ।&lt;br&gt;&#xA;चन्द्रकं कौङ्कुमं चापि चान्दनं केसरान्वितम् ॥4.92.२० ॥&#xA;सन्तुष्टा भगिनी भालेऽक्षतबिन्दुं व्यधाद्धरेः ।&lt;br&gt;&#xA;पिता मालां ददौ पुत्रकण्ठे स्वर्णमणिस्रजम् ॥२१ ॥&#xA;अथैवं शोभितः कृष्णो मण्डपं समुपाययौ ।&lt;br&gt;&#xA;लोमशश्चाययौ तत्र पूजोपकरणान्वितः ॥२२ ॥&#xA;सर्वैर्नमस्कृतस्तूर्णं वाचयामास मङ्गलम् ।&lt;br&gt;&#xA;पुण्याहं स्वस्ति चैवापि गणेशपूजनं ततः ॥२३ ॥&#xA;देहशुद्धिं प्रोक्षणं च तिलकं चन्द्रकं हरेः ।&lt;br&gt;&#xA;भाले चकार ऋषिराडाशीर्वादान् ददौ ततः ॥९४ ॥&#xA;पुष्पहारं गले रम्यं ददौ कृष्णस्य लोमशः ।&lt;br&gt;&#xA;ततो माता पिता भाले बान्धवाश्च कुटुम्बिनः ॥२५ ॥&#xA;तिलकं साक्षतं चक्रुर्यवाङ्कुराणि कर्णयोः ।&lt;br&gt;&#xA;ददुश्चाशीर्वादवाणीं ततो ब्रह्मा ह्युपाययौ ॥२६ ॥&#xA;कृत्वा तु तिलकं हारं गले दत्वा स्तुतिं व्यधात् ।&lt;br&gt;&#xA;नमस्कृत्याऽऽसनं प्राप विष्णुस्तत उपाययौ ॥२७ ॥&#xA;हारं च मुकुटं दिव्यं कुण्डले कौस्तुभं मणिम् ।&lt;br&gt;&#xA;दत्वा ननाम च ततः शम्भुरुपाययौ हरिम् ॥२८ ॥&#xA;नत्वा दत्वा पुष्पमालां चक्रे भाले सुचन्द्रकम् ।&lt;br&gt;&#xA;इन्द्रादयस्ततो देवाः सिद्धाश्च साधवो ऽमलाः ॥२९ ॥&#xA;सनकाद्या भवन्तः श्रीहरिं पुपूजुरादरात् ।&lt;br&gt;&#xA;नारदाद्याः ऋषयश्च सूर्याद्यास्तिलकं व्यधुः ॥4.92.३० ॥&#xA;लोकपालाश्च पितरो गन्धर्वाः किन्नरास्तथा ।&lt;br&gt;&#xA;किम्पुमांसो मानवाश्च विप्राः सन्तो जलेशयाः ॥३१ ॥&#xA;तीर्थानि सागरा नद्यो वृक्षाश्च विरुधोऽपि च ।&lt;br&gt;&#xA;देवा दैत्या दानवाश्च भक्ताः सूताश्च मागधाः ॥३२ ॥&#xA;चारणा वैष्णवाश्चान्ये शैवा गणाश्च पार्षदाः ।&lt;br&gt;&#xA;अप्सरसो देवताश्च देव्यः साध्व्यश्च योगिनः ॥३३ ॥&#xA;योगिन्यो गणिकावृन्दा भक्तानिकाश्च योषितः ।&lt;br&gt;&#xA;वर्णाश्रमा नरा नार्यो यक्षा रक्षांसि वन्दिनः ॥३४॥&#xA;विद्याधराश्च विद्वांसो कृष्णमानर्चुरुत्सुकाः ।&lt;br&gt;&#xA;नागा यादांसि च जरायूजाश्च स्वेदजाश्च ये ॥३५ ॥&#xA;दिव्या दिव्यवपुष्मन्तः पुपूजुः परमेश्वरम् ।&lt;br&gt;&#xA;आरार्त्रिकं महामुक्ताश्चक्रुर्मुक्तानिकास्तदा ॥३ ६॥&#xA;अभिषेकं ततो नद्यः पादयोश्चक्रुरुत्सवे ।&lt;br&gt;&#xA;उपदाश्च ददुः सर्वे महीमानोत्तमाः सुराः ॥३७॥&#xA;चिरं जीवाऽव नः कृष्ण क्षेमं च कुशलं तव ।&lt;br&gt;&#xA;आरोग्यं च धनं सम्पन्महैश्वर्याणि सन्तु ते ॥३८॥&#xA;शरण्यत्वं दयालुत्वं मोक्षदत्वं सदास्तु तै ।&lt;br&gt;&#xA;वंशविस्तारवत्त्वं च देवाधिदेवराजता ॥३९॥&#xA;सौख्यं सर्वविधं तेऽस्तु सर्वानन्दादिशेवधेः ।&lt;br&gt;&#xA;एवमाशीर्वादवाणीश्चाहुः सुरादयस्तथा ॥4.92.४०॥&#xA;लोमशः स्वागतं मानं धन्यवादान् ददौ तदा ।&lt;br&gt;&#xA;ब्रह्मप्रियाः समस्ताश्च हरिप्रियाश्च योषितः ॥४१ ॥&#xA;राधारमाश्रीकमलावृन्दापाशंवतीप्रियाः ।&lt;br&gt;&#xA;माणिकीसुखदालक्ष्मीभूलीलाभूतिशारदाः ॥४२॥&#xA;सावित्रीपार्वतीसञ्ज्ञागायत्रीभगवत्प्रियाः ।&lt;br&gt;&#xA;देव्यस्तथेश्वरपत्न्याऽवतारिण्योऽपराः स्त्रियः ॥४३॥&#xA;पुपूजुः परमात्मानं भालेऽस्य तिलकं व्यधुः ।&lt;br&gt;&#xA;वृद्ध्यञ्जलिं दुःखनाशाञ्जलिं जगृहुरादरात् ॥४४॥&#xA;पुष्पाऽक्षताऽञ्जलीन् कृष्णे निदधुर्जगदुर्हरिम् ।&lt;br&gt;&#xA;चिरं जीव सतीसाध्वीशक्तीशानन्ददो भव ॥४॥&#xA;सम्पत्प्रदो मोक्षदश्च नो हृत्स्वविचलो वस ।&lt;br&gt;&#xA;एवमाशीर्ददुस्तस्मै कृष्णनारायणाय ताः ॥४६॥&#xA;आरार्त्रिकं च ताश्चक्रुर्जलं पपुश्च पादयोः ।&lt;br&gt;&#xA;हरिस्ततो नरान्नारीर्नमश्चक्रे समुत्थितः ॥४७॥&#xA;वर्धितोऽहं महाभाग्यैर्नमामि परमेश्वरान् ।&lt;br&gt;&#xA;गुरून् वृद्धान् मातृकाश्च देवीर्देवादिकान्मुहुः ॥४८॥&#xA;समागतान् कृपयाऽत्र मेऽर्थं तान्प्रणमाम्यहम् ।&lt;br&gt;&#xA;सर्वे भवन्तु सुखिनो धिष्ण्यपाः सम्पदन्विताः ॥४९॥&#xA;वंशविस्तारवन्तश्च लोकधामाधिपास्तथा ।&lt;br&gt;&#xA;निर्भया विमलानन्दभोगसम्पत्सुखोच्छ्रयाः ॥4.92.५०॥&#xA;इत्युक्त्वा श्रीकृष्णनारायणो राजन्निजासने ।&lt;br&gt;&#xA;आहूय पूज्यवर्गांश्च प्रददौ बहुदानकम् ॥५ १॥&#xA;सर्वसृष्ट्यधिपान् पूर्वं ददौ रत्नानि सर्वशः ।&lt;br&gt;&#xA;ततः साधून् भूसुराँश्च सूतमागधबन्दिनः ॥५२॥&#xA;भिक्षुकान् बालिका बालान् योगिनश्च सतीजनान् ।&lt;br&gt;&#xA;दासीर्दासांश्च भृत्याँश्च नरान्नारीः समस्तकान् ॥५३॥&#xA;नत्वा नत्वा महामूल्यं धनं तेभ्यो ददौ हरिः ।&lt;br&gt;&#xA;यथायोग्यप्रसादाँश्च भूषापात्राऽम्बराणि च ॥५४॥&#xA;ददौ चक्रे ततः कृष्णः सभाविसर्जनं द्रुतम् ।&lt;br&gt;&#xA;अथ तेभ्यो भोजनानि विचित्राण्युत्तमानि च ॥५५॥&#xA;कारयामास भगवान् पिता माता च बान्धवाः ।&lt;br&gt;&#xA;तर्पयामासुरीशाद्यान् मिष्टान्नजलपानकैः ॥५६॥&#xA;मुखवासप्रदानैश्च विश्रामासनदानकैः ।&lt;br&gt;&#xA;सेवाभिर्विविधाभिश्च सत्कारैर्योग्यवर्तनैः ॥५७॥&#xA;बुभूजुर्देहिनस्तत्र जन्मजयन्तिकादिने ।&lt;br&gt;&#xA;द्वाविंशतिवर्षसङ्ख्येऽष्टम्यां त्रिलोकवासिनः ॥५८ ॥&#xA;मध्याह्नोत्तरवेलायां प्रार्थयामासुरच्युतम् ।&lt;br&gt;&#xA;निजलोकान् पावयितुं समागन्तुं हरिं तु ते ॥५९ ॥&#xA;तथाऽस्त्वेवं हरिः प्राह विससर्ज समाजकम् ।&lt;br&gt;&#xA;विदाय प्राप्य ते सर्वे ययुर्लोकानजं विना ॥4.92.६० ॥&#xA;ब्रह्मा तस्थौ गृहे तत्र कृष्णाज्ञया सुखेन वै ।&lt;br&gt;&#xA;विमानैस्ते ययुः सर्वे मुदा स्वस्वालयान् प्रति ॥६१ ॥&#xA;अथाऽऽश्चर्यमभूत्तत्र शृणुतेदं मुनीश्वराः! ।&lt;br&gt;&#xA;वर्धमाननगरस्य राजा नाम्ना पुरञ्जनः ॥६२ ॥&#xA;आगतोऽभूज्जन्ममहोत्सवे चान्ये नृपा यथा ।&lt;br&gt;&#xA;पुरञ्जनस्य वै रात्रौ स्वप्नमभूच्चिरायितम् ॥६३ ॥&#xA;कुङ्कुमवापिकाक्षेत्रे मुहूर्ते ब्राह्मपूर्वके ।&lt;br&gt;&#xA;स्वप्ने ददर्श राजा स्वं पतितं ज्वलितानले ॥६४॥&#xA;निन्युस्तं विकराला वै दूता यमस्य दक्षिणाम् ।&lt;br&gt;&#xA;याम्यपुरीं सर्वकर्मफलभोगार्थसंस्थिताम् ॥६५॥&#xA;धर्मराजो ददौ दण्डं वीक्ष्य पापानि भूभृतः ।&lt;br&gt;&#xA;परवित्ताऽपत्यनारीहर्ता त्वं कालपाशकम् ॥६६ ॥&#xA;तामिस्रं घोरनरकं भुङ्क्ष्वेत्याह यमाधिपः ।&lt;br&gt;&#xA;नरनारीवञ्चकस्त्वमन्धतामिस्रगो भव ॥६७॥&#xA;भूतद्रोहकरस्त्वं च हिंसको रौरवं व्रज ।&lt;br&gt;&#xA;देहम्भरो न दाता त्वं महारौरवगो भव ॥६८॥&#xA;पशुपक्षिप्राणहा त्वं कुम्भीपाकगतो भव ।&lt;br&gt;&#xA;पितृविप्रब्रह्मध्रुक् त्वं कालसूत्रगतो भव ॥६ ९॥&#xA;पाषण्डपोषकस्त्वं वै संविशाऽसिदलं वनम् ।&lt;br&gt;&#xA;अदण्ड्यदण्डकर्ता त्वं सूकराननके पत ॥4.92.७ ० ॥&#xA;प्राणिव्यथाप्रदाता त्वमन्धकूपगतो भव ।&lt;br&gt;&#xA;पञ्चयज्ञविहीनस्त्वं कृमिकुण्डगतो भव ॥७ १ ॥&#xA;हिरण्यरत्नहर्ता त्वं सन्दशे नरके पत ।&lt;br&gt;&#xA;अगम्यागमकस्त्वं वै तिग्मसूर्म्यागतो भव ॥७२ ॥&#xA;पाषण्डपोषकस्त्वं वैतरण्यां पत सर्वथा ।&lt;br&gt;&#xA;शौचाचारविहीनस्त्वं पूयकर्दमगो भव ॥७३ ॥&#xA;मृगयाव्यसनी त्वं वै याहि वैशसमुल्बणम् ।&lt;br&gt;&#xA;अनृतार्थप्रवादी त्वं याह्यवीचिमधःशिराः ॥७४॥&#xA;मद्यपस्त्वं रक्तमद्याऽनलपानकरो भव ।&lt;br&gt;&#xA;गुर्ववज्ञाविधाता त्वं क्षारकर्दमके पत ॥७५॥&#xA;सर्वोद्वेगकरस्त्वं वै दन्दशूकगतो भव ।&lt;br&gt;&#xA;साध्वभ्यागतपूजाघ्नो वज्रतुण्डगतो भव ॥७६॥&#xA;एवमुक्त्वा यमो याम्यान्नृपं नेतुमुवाच ह ।&lt;br&gt;&#xA;यमदूता ददौ दुःखं ताडनैश्छेदनैस्तथा ॥७७॥&#xA;घातनैर्वह्निदाहैश्च पेषणैः कर्तनैस्तथा ।&lt;br&gt;&#xA;वह्निपानैर्विषदानैः क्षारपातनकैस्तथा ॥७८॥&#xA;गलरोधैश्चान्त्रकर्षैर्वज्रघातैर्मुहुर्मुहुः ।&lt;br&gt;&#xA;कण्टकादौ गमनैश्चाकर्षणैः शस्त्रिभूतले ॥७९॥&#xA;ताम्रबन्धैर्ज्वालनैश्च पाशलम्बनकैस्तथा ।&lt;br&gt;&#xA;खङ्गपत्रप्रवासैश्च पूयशोणितपातनैः ॥4.92.८ ०॥&#xA;एवंविधानि दुःखानि भुक्त्वा स्वप्ने नृपश्चिरम् ।&lt;br&gt;&#xA;निष्कासितो बहिश्चापि प्रवासितो विदायवान् ॥८ १ ॥&#xA;आययौ स्वनिवासे वै वर्धमानपुरे हि सः ।&lt;br&gt;&#xA;सम्मानितो नृपो लोकैर्महोत्साहैः प्रजादिभिः ॥८२॥&#xA;राज्यासने स्थितः पश्चाद् विश्रम्य च दिनान्तरे ।&lt;br&gt;&#xA;यात्रार्थं प्रययौ कुङ्कुमवापीं कृष्णसन्निधौ ॥८३॥&#xA;जन्मजयन्तिकाहे वै तत्र कृत्वा महोत्सवम् ।&lt;br&gt;&#xA;विदायं स ललाभापि तावन्निद्रोत्थितोऽभवत् ॥८४॥&#xA;शुशोच बहुधा राजा किमिदं स्वप्नमुल्बणम् ।&lt;br&gt;&#xA;पृच्छामि परमात्मानं दृष्टं यत् तत् समस्तकम् ॥८५॥&#xA;राजा पुरञ्जयः शीघ्रं कृष्णनारायणाय वै ।&lt;br&gt;&#xA;श्रावयामास वृत्तान्तं शोकं चकार वै क्षणम् ॥८६॥&#xA;अनादिश्रीहरिः प्राह राजत्वं पापकृत् पुरा ।&lt;br&gt;&#xA;पश्चाद् भक्तोऽसि जातोऽत्र महापापी पुराऽभवः ॥८७॥&#xA;सहस्रयुगपर्यन्तं पापफलं तवाऽभवत् ।&lt;br&gt;&#xA;भोगाय यमलोके वै तत्सर्वं विलयं गतम् ॥८८॥&#xA;ममाश्रयेण वै राजन् यदंशः स्वप्नके त्वया ।&lt;br&gt;&#xA;भुक्तः सर्वोऽपि रात्रौ वै न शेषं तव विद्यते ॥८९॥&#xA;अथाऽधुना मम मन्त्रं गृहाण शुद्धभावनः ।&lt;br&gt;&#xA;मुक्तो भूत्वा प्रयाह्येवाऽक्षरं धाम परं पदम् ॥4.92.९०॥&#xA;त्वमग्नौ पतितो राजन् नाऽऽयुष्यं तव विद्यते ।&lt;br&gt;&#xA;अश्वपट्टसरःक्षेत्रे याहि धामाऽक्षरं मम ॥९ १ ॥&#xA;इत्युक्त्या श्रीकृष्णनारायणो मन्त्रं तु भूभते ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥९२॥&#xA;ददौ वारि ददौ नैजं पादप्रक्षालनोद्भवम् ।&lt;br&gt;&#xA;पपौ राजा पादजलं दिव्यदृष्टिर्बभूव ह ॥९३॥&#xA;मायापाराऽऽचारवाँश्चाऽभवत् करुणया हरेः ।&lt;br&gt;&#xA;आचकर्ष समस्ता वै वृत्तिश्चेन्द्रियवाजिनाम् ॥९४॥&#xA;तूर्णं ब्रह्मस्थितौ तिष्ठन् पुपूज परमेश्वरम् ।&lt;br&gt;&#xA;ऋषीन् साधून् वैष्णवाँश्च नेमे परमभाववान् ॥९५॥&#xA;स्वभृत्यान् शिक्षणं दत्वा स्वस्त्या तत्र कलेवरम् ।&lt;br&gt;&#xA;आगतेन विमानेन दिव्येन मुक्तशोभिना ॥९६॥&#xA;ययौ धामाऽक्षरं शीघ्रं पश्यतां सर्वदेहिनाम् ।&lt;br&gt;&#xA;श्रुत्वा याम्यप्रदत्तान् वै दण्डान् सर्वेऽनुयायिनः ॥९७॥&#xA;तत्यजुर्भृत्यवर्गास्ते दूषणानि ह्यघानि च ।&lt;br&gt;&#xA;जयकारोऽभवद् राज्ञश्चौर्ध्वकृत्यं ततोऽभवत् ॥९८॥&#xA;भूपस्याऽनुचराः सर्वे मन्त्रं जगृहुरच्युतात् ।&lt;br&gt;&#xA;नामधुन्यं जगृहुश्च कृष्णनारायणप्रभो ॥९९॥&#xA;बालकृष्णस्वामिकृष्णाऽनादिकृष्णप्रभो विभो ।&lt;br&gt;&#xA;एवं धुन्यं प्रचक्रुस्ते ययुर्नैजं पुरं प्रति ॥4.92.१०० ॥&#xA;जगदुर्नृपमोक्षं च भेजुस्ततो हरिं प्रभुम् ।&lt;br&gt;&#xA;इत्येवं वर्चुलं तत्राऽऽश्चर्यमभून्मयोदितम् ॥१ ०१ ॥&#xA;पठनाच्छ्रवणादस्य स्मरणान्मुक्तिभाग् भवेत् ।&lt;br&gt;&#xA;मायां विहाय पापानि ब्रह्मलोकगतोऽभवत् ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने श्रीहरेर्द्वाविंशतितमो जन्मजयन्तीदिनोत्सवः, वर्धमानपुरेशितुः पुरञ्जयनृपतेः स्वप्ने सर्वनरकभोगस्ततः शीघ्रं श्रीकृष्णनारायणस्वामि-&lt;br&gt;&#xA;सन्निधौ मोक्षणं चेत्यादिनिरूपणनामा द्वानवतितमोऽध्यायः ॥९२ ॥&lt;/p&gt;</description>
    </item>
    <item>
      <title>०९३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/093/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/093/</guid>
      <description>&lt;p&gt;श्रीपद्मावतीप्रज्ञे प्रोचतुः-&lt;br&gt;&#xA;भक्तप्रियहरिकृष्णस्वामिन्नारायणप्रभो ।&lt;br&gt;&#xA;ब्रह्मा पितामहः कस्माद् रक्षितोऽत्र स्वसन्निधौ ॥१ ॥&#xA;श्रीकृष्णनारायण उवाच&amp;ndash;&lt;br&gt;&#xA;शर्करानगरेऽहं श्रीकृष्णनारायणो महे ।&lt;br&gt;&#xA;देवेशपितृनागादीन् तेषां स्वीकृत्य चाऽर्थनाम् ॥२ ॥&#xA;तेषां तेषां भवनानि ततश्चिद् गन्तुमाह तान् ।&lt;br&gt;&#xA;तल्लक्ष्यीकृत्य भगवानियेषैतुमजाऽऽस्पदम् ॥३ ॥&#xA;सत्यलोकं प्रगन्तुं वै ब्रह्मणा सह कार्तिके ।&lt;br&gt;&#xA;ब्रह्मणो मानसपूर्त्यै प्रारूरुधं निजान्तिके ॥४ ॥&#xA;ऊर्जकृष्णनवम्यां मां हरिं ब्रह्मा प्रणम्य तु ।&lt;br&gt;&#xA;अपृच्छत् कारणं स्वस्य निरोधस्य सुखासने ॥५ ॥&lt;/p&gt;&#xA;&lt;p&gt;अहं न्यवेदय तत्राऽस्मारयं च तदर्थनाम् ।&lt;br&gt;&#xA;सर्वब्रह्मप्रियाहरिप्रियाद्याभिः सहैव ह ॥६ ॥&#xA;कृतप्रार्थनस्थानीशालयान् गन्तुं तु वेधसम् ।&lt;br&gt;&#xA;ब्रह्मापि च कृपां लब्ध्वाऽतुष्यच्चातीव तत्क्षणम् ॥७ ॥&#xA;मह्यं न्यवेदयत्तत्र यथायोग्यं हितं निजम् ।&lt;br&gt;&#xA;भगवन् सत्यलोके मे दीपोत्सवं विधापय ॥८ ॥&#xA;अन्नकूटान् दिव्यभोगानर्पयिष्यामि भावतः ।&lt;br&gt;&#xA;सेवालाभो हि गायत्र्याः सावित्र्याश्च भविष्यति ॥९ ॥&#xA;सत्यवासिसमस्तानां तत्र सेवा भविष्यति ।&lt;br&gt;&#xA;तवाऽङ्गनानां सर्वासां दर्शनं च भविष्यति ॥4.93.१ ०॥&#xA;यदिष्टं तत् सत्वरं वै विधेहि भगवन् प्रभो ।&lt;br&gt;&#xA;मत्प्रियेऽहं तदा कृष्णनारायणोऽगदं तमोम् ॥११ ॥&#xA;सुस्वीकृतवान् ब्रह्मोक्तं तस्मात् सज्जेऽद्य तिष्ठतम् ।&lt;br&gt;&#xA;सर्वाभिश्चांऽगनाभिर्वै स्वस्रा सन्तुष्टया सह ॥१२॥&#xA;दासीभिः सेविकाभिश्च लोमशादिमहर्षिभिः ।&lt;br&gt;&#xA;पार्षदैर्भृत्यवर्गैश्च सह सज्जो भवाम्यहम् ॥१ ३॥&#xA;श्रीश्वेतायनव्यास उवाच-&lt;br&gt;&#xA;कृत्वा चैकादशीं कृष्णनारायणो जगत्प्रभुः ।&lt;br&gt;&#xA;शतयोजनविस्तारं विमानं सूक्ष्मभावगम् ॥१४॥&#xA;वर्धयामास सहसा व्योम्नि सर्वाऽऽसनाऽर्हकम् ।&lt;br&gt;&#xA;दिव्यं वैकुण्ठतुल्यं वै हिरण्यब्रह्मनामकम् ॥१५॥&#xA;सर्वर्द्धिसर्वभोगाढ्यं सर्वकामप्रपूरकम् ।&lt;br&gt;&#xA;विमानेऽत्राऽनादिकृष्णोनारायणःश्रीवल्लभः ॥१६॥&#xA;निषसाद द्रुतं सर्वदासदासीप्रसेवितः ।&lt;br&gt;&#xA;अथ हलहलाशब्दो यात्रार्थं चाऽऽज्ञया हरेः ॥१७॥&#xA;अभवत् कुङ्कुमवापीनगरेऽभित ऊर्ध्वगः ।&lt;br&gt;&#xA;नार्यः समस्तवेषाढ्या नीतभूषाम्बरास्तथा ॥१८॥&#xA;सर्वशृङ्गारकरणा ह्यतिष्ठन् यानसन्निधौ ।&lt;br&gt;&#xA;आज्ञां ददौ स तास्तूर्णं चारुरुहुर्विमानकम् ॥१९॥&#xA;श्रीहरिः स्वपितरौ सम्प्रणम्याऽपि विमानके ।&lt;br&gt;&#xA;द्वितीयेन स्वरूपेण ब्रह्मणा लोमशेन च ॥4.93.२० ॥&#xA;सद्भिः स्वपार्षदैः सर्वप्रियाभिः संव्यराजत ।&lt;br&gt;&#xA;अथ वाद्यान्यवाद्यन्त पुष्पचन्दनवृष्टयः ॥२१॥&#xA;अम्बरादभवँस्तत्र जयनादास्ततोऽभवन् ।&lt;br&gt;&#xA;अथ श्रीबदरी बद्रिकाश्रमे श्रीनरायणम् ॥२२॥&#xA;श्रुत्वा घोषान् दिव्यशक्त्या पप्रच्छ श्रीहरेः कथाम् ।&lt;br&gt;&#xA;क्व यानादितदाऽऽह श्रीनरनारायणोऽपि ताम् ॥२३॥&#xA;श्रीनरनारायण उवाच-&lt;br&gt;&#xA;शृणु बद्रीप्रिये कृष्णो द्वाविंशं स्वजनेर्महम् ।&lt;br&gt;&#xA;कृत्वा पुरञ्जनमोक्षोत्तरं सत्यस्तरं प्रति ॥२४॥&#xA;गन्तुं सज्जोऽभवत्तत्र सेवका अपि सर्वशः ।&lt;br&gt;&#xA;द्वादश्यां ते कृताहारा विमानस्थाः सरोवरम् ॥२५॥&#xA;वापीं क्षेत्राणि नत्वाऽपि नत्वा स्वद्विस्वरूपिणम् ।&lt;br&gt;&#xA;नरा नार्यो हर्षयुक्ता यात्रार्थं निर्ययुर्हि खे ॥२६॥&#xA;विमानं जयनादैश्च सहितं चाऽम्बरेऽग्रगम् ।&lt;br&gt;&#xA;शनैर्गतिपरं जातं विमुच्याऽभ्राणि वै क्षणात् ॥२७॥&#xA;मनोवेगेन च भुवः स्वर्गं महर्जनं तपः ।&lt;br&gt;&#xA;सत्यं प्राप मुहूर्तेन महाश्चर्यमभूद्धि तत् ॥२८॥&#xA;सर्वासां योषितां दासीदासानां वेगदर्शिनाम् ।&lt;br&gt;&#xA;उद्धोषः सर्वतो जातो यात्रायां भगवान् ययौ ॥२९॥&#xA;सर्वलोकेषु सर्वत्र सा वार्ता प्रासरत् क्षणात् ।&lt;br&gt;&#xA;योगिनो देवताश्चापि दिव्यज्ञा विविदुः क्षणात् ॥4.93.३ ०॥&#xA;आययुः सत्यलोके ते हरिं नेतुं निजालयान् ।&lt;br&gt;&#xA;क्रमात् कृष्णोऽपि तानाह समागन्तुं यथायथम् ॥३ १ ॥&#xA;सत्यलोके तदा साध्वि! सत्यलोकनिवासिनाम् ।&lt;br&gt;&#xA;श्रीकृष्णस्याऽऽगमे जाते महानन्दो व्यजायत ॥३२॥&#xA;स्वागतं सत्यलोकस्था ब्रह्मपुत्राः सनातनाः ।&lt;br&gt;&#xA;सिद्धाः सनत्कुमाराद्यास्तथा सत्याधिकारिणः ॥३३॥&#xA;देवाश्चक्रुर्हरेस्तत्र वाद्यमालाऽर्हणादिभिः ।&lt;br&gt;&#xA;फलाऽक्षतसुपुष्पाद्यैर्लाजासुगन्धिसद्द्रवैः ॥३४॥&#xA;ब्रह्मा ब्रह्मपुरीं सर्वां शृङ्गारशोभितां व्यधात् ।&lt;br&gt;&#xA;सुगन्धिसिक्तमार्गां च ध्वजपताकिकोर्जिताम् ॥३५॥&#xA;सुवर्णकलशै रम्यां हारतोरणशोभिताम् ।&lt;br&gt;&#xA;सत्याभिर्देविकाभिश्चसुवेषाभिरलङ्कृताम् ॥३६॥&#xA;मन्दिरागारसुन्यस्तस्वस्तिकादिविराजिताम् ।&lt;br&gt;&#xA;कदलीस्तम्भशाखाढ्यगोपुरैः शोभितां तदा ॥३७॥&#xA;विमानैर्वाहनैर्हंसैर्बहुभिः सङ्कुलाम् ।&lt;br&gt;&#xA;विविधैर्दिव्यवाद्यैश्च नादितां सुमनोहराम् ॥३८॥&#xA;सत्यदेवैर्देविकाभिश्चाप्सरोभिरलङ्कृताम् ।&lt;br&gt;&#xA;सिंहव्याघ्रहंसहस्तिमृगवेषितसैन्यिकाम् ॥३९॥&#xA;दिव्यकुसुमैर्गुच्छैश्च विकीरितां समन्ततः ।&lt;br&gt;&#xA;दधिमाङ्गल्यसंशोभदगारसौधराजिताम् ॥4.93.४०॥&#xA;कराऽऽत्ताऽक्षतपुष्पादिसिद्धाभिः सुप्रतीक्षिताम् ।&lt;br&gt;&#xA;कृत्रिमोद्यानसंशोभच्चत्वराऽऽवासशान्तिदाम् ॥४१॥&#xA;कामकल्पलतावृक्षमालाभिरभिराजिताम् ।&lt;br&gt;&#xA;सत्यां ब्रह्मपुरीं कृष्णनारायणो हि वेधसा ॥४२॥&#xA;नीयमानश्चाविवेश वर्धितः पूजितः सुरैः ।&lt;br&gt;&#xA;भ्रमित्वा श्रीहरिर्दीर्घां सत्यां वै लक्षयोजनाम् ॥४३ ॥&#xA;विमानं तु स्थिरीकृत्य हंसयानमुपाविशत् ।&lt;br&gt;&#xA;ब्रह्मणो भवनं ब्रह्माऽनयच्छ्रीपरमेश्वरम् ॥४४ ॥&#xA;ब्रह्मा च ब्रह्मपुत्राश्च सनकाद्या महर्षयः ।&lt;br&gt;&#xA;ऋभुश्च नारदाद्याश्च पुपूजुः परमेश्वरम् ॥४५॥&#xA;पादामृतं पपुश्चारार्त्रिकं चक्रुः समुत्सुकाः ।&lt;br&gt;&#xA;हारान् भूषाश्चन्दनादि समर्प्य च ततोऽस्तुवन् ॥४६॥&#xA;पावितः सत्यलोकोऽयं भगवन् कृपया त्वया ।&lt;br&gt;&#xA;सेवायां न समर्थाः स्म क्षमस्वाऽशक्तिमच्युत ॥४७॥&#xA;ब्रह्मा दिव्यसभायां च निन्ये श्रीपुरुषोत्तमम् ।&lt;br&gt;&#xA;विश्रामं प्राप भगवान् भोजितश्चामृतादिभिः ॥४८ ॥&#xA;अथ सावित्रिकागायत्रिकासरस्वतीस्त्रियः ।&lt;br&gt;&#xA;साध्व्यश्च सिद्धयश्चापि सुराण्यः कोटिशोऽपि च ॥४९ ॥&#xA;पुपूजुः श्रीहरिं तत्र तथा श्रीं माणिकीं रमाम् ।&lt;br&gt;&#xA;लक्ष्मीं प्रज्ञां पाशवतीं राधां च शारदां सतीम् ॥4.93.५० ॥&#xA;कृष्णनारायणपत्नीः पूजयामासुरेव ताः ।&lt;br&gt;&#xA;उपदा विविधाश्चापि ददुर्दिव्यास्तदुद्भवाः ॥५१ ॥&#xA;ततश्चारार्त्रिकं चक्रुर्भोजयामासुरीश्वरीः ।&lt;br&gt;&#xA;ब्रह्मप्रियादिकाः सर्वा दासीर्दासान् समस्ततः ॥५२॥&#xA;विश्रान्तिमन्दिरेष्वेता ददुर्विश्रमणं तथा ।&lt;br&gt;&#xA;सर्वप्रदानकैर्देव्यो भगवत्योऽर्हणां व्यधुः ॥५३ ॥&#xA;सेवां चक्रुर्महीमानयोषितां सर्वतोऽर्पणैः ।&lt;br&gt;&#xA;ब्रह्माऽभवत् कृतकृत्यः सावित्र्याद्या मुदान्विताः ॥५४॥&#xA;सनकाद्याः साधवश्चाऽभवन् कृतार्थकास्तदा ।&lt;br&gt;&#xA;बद्रिप्रिये! ब्रह्मसत्ये क्षणमात्रं तु भूतले ॥५५॥&#xA;युगाऽयुतायते चापि मानवस्य कृते खलु ।&lt;br&gt;&#xA;न तु योगवतां चापि भगवतां तथाविधा ॥५६॥&#xA;ईश्वराणां न च तथा सुतरां श्रीहरेर्नहि ।&lt;br&gt;&#xA;काले दैर्घ्यं कृतं येन वामनत्वं कृतं तथा ॥५७॥&#xA;सङ्कल्पाधीनमस्याऽस्ति का तत्र कालकल्पना ।&lt;br&gt;&#xA;बद्रिप्रिये हरिकृष्णः प्रपूर्य ब्रह्मणो मनः ॥५८ ॥&#xA;ब्रह्मणाऽऽदिष्टदेवानां मन्दिरेषु ययौ ततः ।&lt;br&gt;&#xA;सौधेषु सनकादीनां साधूनां प्रययौ पुरा ॥५ ९॥&#xA;ब्रह्मशीलव्रतानां च नैष्ठिकानां महात्मनाम् ।&lt;br&gt;&#xA;सिद्धानामाश्रमश्रेष्ठेष्वपि नारायणो ययौ ॥4.93.६० ॥&#xA;पूजितः साधुसङ्घैश्च ततो गृहिगृहाण्यपि ।&lt;br&gt;&#xA;सत्यावसानिकदेवालयेषु भगवान् ययौ ॥६१ ॥&#xA;पूजितो वन्दितः सर्वैर्भोजितोऽमृतसद्रसैः ।&lt;br&gt;&#xA;नीराजितो वर्धितश्चाऽऽययौ ब्रह्मालयं पुनः ॥६२॥&#xA;धनलक्ष्मीमहापूजां ब्रह्माद्याश्चक्रिरे ततः ।&lt;br&gt;&#xA;त्रयोदश्यां चतुर्दश्यां कृष्णपूजां प्रचक्रिरे ॥६३ ॥&#xA;दीपावल्यां शारदाश्रीमहापूजां प्रचक्रिरे ।&lt;br&gt;&#xA;कोटिसिद्धाः कोटिसन्तो नैष्ठिका ब्रह्मकोटिकाः ॥६४॥&#xA;ऋभुर्नीराजनं चक्रे ब्रह्माऽप्यपूजयन् मुदा ।&lt;br&gt;&#xA;सावित्र्याद्याः सतीनार्यो लक्ष्मीपूजां प्रचक्रिरे ॥६५॥&#xA;दिव्यसारैरमृताद्यैरभिषेकं प्रचक्रिरे ।&lt;br&gt;&#xA;शृङ्गाराणि समस्तानि समस्तभूषणानि च ॥६६ ॥&#xA;समस्तवेषसौभाग्यं लक्ष्म्या देव्याः प्रचक्रिरे ।&lt;br&gt;&#xA;सत्यलोकं ब्रह्मदीपावलिकोटिसमुज्ज्वलम् ॥६ ७॥&#xA;चक्रिरे दीपनिवहैः पुण्यात्मकैः समस्ततः ।&lt;br&gt;&#xA;नृतगीतमहामोदाऽमृतादिमिष्टभोजनैः ॥६८ ॥&#xA;महीमानमहानन्दं जनयामासुरीशिकाः ।&lt;br&gt;&#xA;अन्नकूटोत्सवं ब्रह्मा चकार बहुवस्तुकम् ॥६९॥&#xA;सत्यलोकान्ननिवहान् पाचितान् सुसुधाभृतान् ।&lt;br&gt;&#xA;मिष्टान्नानि समस्तानि क्षारान्नानि तथैव च ॥4.93.७० ॥&#xA;रस्यान्नानि च भक्ष्याणि भोज्यानि विविधान्यपि ।&lt;br&gt;&#xA;लेह्यानि रसयुक्तानि पेयानि विविधानि च ॥७ १ ॥&#xA;आस्वाद्यानि समस्तानि चोष्याणि चोत्तमानि च ।&lt;br&gt;&#xA;तिक्तमिष्टाम्ब्लकटूनि प्रवाहितानि यान्यपि ।७२॥&#xA;सहायकानि सर्वाणि रूक्षशुष्काणि यानि च ।&lt;br&gt;&#xA;भर्जितानि संस्कृतानि दिव्यगन्धरसानि च ॥७ ३ ॥&#xA;शाकपत्राणि रम्याणि भाजा भाजीः रसप्लुताः ।&lt;br&gt;&#xA;कन्दमूलानि सर्वाणि फलपुष्पाणि यान्यपि ॥७४॥&#xA;उत्कृष्टोत्कृष्टरूपाणि सर्वकलाकृतानि च ।&lt;br&gt;&#xA;स्वर्णपात्रेषु महास्थालेषु कोट्यर्बुदेषु च ॥७५॥&#xA;दिव्यभाजनवर्येषु कलशेषु जलानि च ।&lt;br&gt;&#xA;साक्षात्फलानि पुष्पाणि बीजानि मञ्जरीस्तथा ॥७६॥&#xA;संस्कृत्य शिम्बिकाश्चापि न्यधुः श्रीहरिसन्निधौ ।&lt;br&gt;&#xA;स्वर्णहंसासने राजत्कृष्णो ब्रह्मप्रियादिभिः ॥७७॥&#xA;बुभुजे ब्रह्मणाऽऽदिष्टः सावित्र्यादिभिरर्चितः ।&lt;br&gt;&#xA;प्रशंस्याऽन्नानि भगवान् श्रीप्रज्ञामाधवीधवः ॥७८ ॥&#xA;गायत्र्याद्या ब्रह्मपत्न्यो व्यजनैः पवनं ददुः ।&lt;br&gt;&#xA;सावित्र्याद्याः पुनस्तत्र परिवेषणमाचरन् ॥७९ ॥&#xA;हरिस्तृप्तो हरेः पत्न्यो दास्यो दासाश्च सेवकाः ।&lt;br&gt;&#xA;साधवः पार्षदास्तृप्ताश्चुलुकं च व्यधुस्ततः ॥4.93.८ ० ॥&#xA;वार्यमृतं पपुश्चापि मुखवासं च जगृहुः ।&lt;br&gt;&#xA;ताम्बूलकं तु भगवान् सर्वाश्च श्रीहरिप्रियाः ॥८ १॥&#xA;मुखवासानि चान्यानि दिव्यपूगीफलान्यपि ।&lt;br&gt;&#xA;तथा सुगन्धिबीजानि शीतकणांश्च जगृहुः ॥८२॥&#xA;भुक्त्वोत्थाय हरिकृष्णो निषसाद महासने ।&lt;br&gt;&#xA;ब्रह्मा च ब्रह्मपत्न्यश्च ब्रह्मपुत्रादयस्तथा ॥८ ३॥&#xA;प्रसादं श्रीहरेः सर्वे वुभुजिरेऽतिभावतः ।&lt;br&gt;&#xA;सनकाद्या ऋषयश्च ऋभ्वाद्या नैष्ठिकोत्तमाः ॥८४॥&#xA;सत्यः साध्व्यः शारदाद्या बुभुजिरे प्रसादकम् ।&lt;br&gt;&#xA;ततः श्रीभगवान् सत्यलोकवासिभ्य आदरात् ॥८५॥&#xA;शरण्यः शरणे प्राप्तान् ददौ मन्त्रं निजं स्वयम् ।&lt;br&gt;&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ॥८६॥&#xA;&amp;lsquo;ओं बालकृष्णाय विद्महेऽनादिकृष्णाय धीमहि ।&lt;br&gt;&#xA;तन्नः श्रीशः प्रचोदयादि&amp;rsquo;ति मन्त्रं ददौ तथा ॥८९॥&#xA;सत्यलोके कोटिशोऽपि सिद्धाः साध्याश्च नैष्ठिकाः ।&lt;br&gt;&#xA;पूर्वप्रपूर्वकल्पीयदेवाद्या न्यवसँश्च ये ॥८८॥&#xA;सर्वे ते वैष्णवा जाताः कृष्णनारायणाश्रिताः ।&lt;br&gt;&#xA;देवा देव्यः समस्ता वै नामधुन्यं प्रचक्रिरे ॥८९॥&#xA;कृष्णनारायणकृष्णनारायण नरायण ।&lt;br&gt;&#xA;अनादिश्रीकृष्णनारायणस्वामिन् रमायण ॥4.93.९० ॥&#xA;इत्येवमुत्सवं ब्रह्मा चान्नकूटस्य संव्यधात् ।&lt;br&gt;&#xA;दक्षाद्याः ब्रह्मपुत्राश्च नारदाद्या महर्षयः ॥९ १ ॥&#xA;सत्यलोकगताः कृष्णप्रसादं जगृहुर्मुदा ।&lt;br&gt;&#xA;नृत्यं च कीर्तनं चक्रुर्गान्धर्वा नारदादयः ॥९२॥&#xA;ब्रह्मसरसोऽप्सरसो व्यधुर्नृत्यानि वै मुदा ।&lt;br&gt;&#xA;योगिनो यतयः सिद्धास्तापसा ब्रह्मचारिणः ॥९३॥&#xA;चक्रिरे नामधुन्यं च कृष्णनारायणप्रभोः ।&lt;br&gt;&#xA;अपुनर्मारका देवाः सत्याः सत्यनिवासिनः ॥९४॥&#xA;पूजनं श्रीहरेश्चक्रुरागत्य ब्रह्ममन्दिरम् ।&lt;br&gt;&#xA;प्रसादं जगृहुस्ते च मन्त्रं च जगृहुर्हरेः ॥९५॥&#xA;अथ श्रीमत्कृष्णनारायणः प्रसाद्य वेधसम् ।&lt;br&gt;&#xA;विष्णुनाऽभिष्टुतः प्रायान्नारायणालयं ततः ॥९६॥&#xA;विष्णुलोकं विशालं वै प्राप्य विष्णोस्तु मन्दिरे ।&lt;br&gt;&#xA;विष्णुना च श्रिया सर्वपार्षदैः कृतमुत्तमम् ॥९७॥&#xA;स्वागतं पूजनं दिव्यकौस्तुभाद्यर्पणं मुदा ।&lt;br&gt;&#xA;जग्राहोर्जस्य पूर्णायां तिथौ पद्मावतीपतिः ॥९८॥&#xA;भोजनं च शुभं पानं प्राप्य पूजां श्रिया कृताम् ।&lt;br&gt;&#xA;विमानेन ययौ ज्योतिर्मयं हरपुरं प्रभुः ॥९९॥&#xA;कोटिकोटिगणोऽध्यक्षो हरो मुदितमानसः ।&lt;br&gt;&#xA;अभ्याययौ हरिं चक्रे दण्डवत् गणकोटिभिः ॥4.93.१ ००॥&#xA;ज्योतिर्मये पुरे कृष्णं भ्रामयित्वा विमानगम् ।&lt;br&gt;&#xA;नैजे स्वर्णालये निन्ये पुपूज पुष्परत्नकैः ॥१०१ ॥&#xA;आरार्त्रिकं चकारापि भोजयामास चाऽमृतम् ।&lt;br&gt;&#xA;सर्वानुगयुतं कृष्णं सेवयामास शङ्करः ॥१०२॥&#xA;गणा गणिकाः सत्यश्च श्रीसतीसहिता हरेः ।&lt;br&gt;&#xA;लक्ष्म्यादीनां च शुश्रूषां चक्रिरे ह्यतिभावतः ॥१ ०३॥&#xA;हरिस्तेभ्यो ददौ मन्त्रं ताभ्यश्च नैजमुत्तमम् ।&lt;br&gt;&#xA;वैष्णवान् संविधायैवाऽऽसाद्य पूजां ततः परम् ॥१०४॥&#xA;स्वयम्भूमनुनाऽऽगत्याऽर्थितः कृष्णो ययौ सह ।&lt;br&gt;&#xA;अर्चितः पूजितः सर्वसम्पद्भिर्वर्धितः प्रभुः ॥१ ०५॥&#xA;सेवितः शतरूपादिनारीभिः श्रीप्रमापतिः ।&lt;br&gt;&#xA;प्रतोष्य तं मनुं चान्यमनूनामालयान् ययौ ॥१ ०६॥&#xA;सर्वे ते मनवः स्वस्वमन्दिरे चाङ्गनायुतम् ।&lt;br&gt;&#xA;अवस्थाप्य मनुं प्राप्य पुपूजुः सम्पदा हरिम् ॥१ ०७॥&#xA;मनूनां पत्निकाः कृष्णपत्नीः पुपूजुरादरात् ।&lt;br&gt;&#xA;आरार्त्रिकं ततश्चक्रुर्भोजनानि व्यधुस्तथा ॥१ ०८॥&#xA;तेभ्यः प्रसन्नो भगवान् ददौ पादौ तु वक्षसि ।&lt;br&gt;&#xA;प्रस्थापितस्ततः कृष्णो विमानेन निजेन तु ॥१ ०९॥&#xA;समाप्य भ्रमणं सत्ये तपोलोकमुपागमत् ।&lt;br&gt;&#xA;बद्रीप्रिये! मार्गशीर्षे सर्वस्ववर्गसंयुतः ॥4.93.११ ०॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने ब्रह्मणाऽर्थिन्तो भगवान् कोट्यर्बुदादिपत्न्यादिसहितः शतयोजनविमानेन सत्यलोकं ययौ, तत्र दीपोत्सवाऽन्नकूटादिमहोत्सवे ब्रह्मसिद्धयतिमनुप्रभृतिभिः पूजितो हरिस्तान् सुखयित्वा तपोलोकमाजगामेत्यादिनिरूपणनामा त्रिनवतितमोऽध्यायः ॥९३ ॥&lt;/p&gt;</description>
    </item>
    <item>
      <title>०९४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/094/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/094/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये प्रज्ञापारावतीश्वरः ।&lt;br&gt;&#xA;तपोलोकं प्राजगाम तापसानां निवासनम् ॥१ ॥&#xA;अर्यमादिकपितॄणां पुण्यस्थानं परं दिवम् ।&lt;br&gt;&#xA;पूर्वकल्पोद्भवाः स्थानधिष्ण्याधिकारिणः सुराः ॥२ ॥&#xA;अधिकारं समाप्यैव यत्र वसन्ति निर्भयाः ।&lt;br&gt;&#xA;ऋषयो मुनयश्चापि पितरः श्रावणाश्च ये ॥३ ॥&#xA;याम्याः सम्वत्सराः कालाः कालाधिदेवताश्च याः ।&lt;br&gt;&#xA;ये नैष्ठिकास्तापसाश्च वृद्धाः पुण्याभियोगिनः ॥४ ॥&#xA;वैराजाश्च तथा देवाः सर्वथा दाहवर्जिताः ।&lt;br&gt;&#xA;प्राजापत्या देवताश्च सौम्या बर्हिषदस्तथा ॥५ ॥&#xA;अग्निष्वात्ताश्च काव्याश्च ऋतवः सोमपास्तथा ।&lt;br&gt;&#xA;अष्टकापतयश्चापि लेखास्तथोष्मपा अपि ॥६ ॥&#xA;दिवाकीर्त्याश्च पितरश्छन्दजाः पितरस्तथा ।&lt;br&gt;&#xA;श्राद्धदेवाश्च पितरो यज्वानोऽयोनिजास्तथा ॥७ ॥&#xA;ब्रह्मचर्येण तपसा यज्ञेन प्रजया तथा ।&lt;br&gt;&#xA;श्रद्धया विद्यया दानैः श्रद्धायुक्तेन कर्मणा ॥८ ॥&#xA;परलोकगता ये ते यत्र वसन्ति तापसे ।&lt;br&gt;&#xA;वारुणा भृगवश्चापि आग्नेयाऽऽङ्गिरसास्तथा ॥९ ॥&#xA;मारीचाश्चाऽऽत्रेयकाश्च पौलस्त्याः पौलहास्तथा ।&lt;br&gt;&#xA;वाशिष्ठा वसवश्चापि ब्रह्माणः पितरश्च ते ॥4.94.१० ॥&#xA;प्रजापतय एवैते यमो राजा प्रजापतिः ।&lt;br&gt;&#xA;कार्दमाः काश्यपाः शैषा विक्रान्ताः सुश्रवादयः ॥१ १॥&#xA;बहुपुत्राः कुमाराश्च विवस्वन्तः शुचिश्रवाः ।&lt;br&gt;&#xA;प्राचेतसोऽरिष्टनेमिर्बहुलाः पितरश्च ते ॥४ २॥&#xA;कुशोच्चयाश्च पितरः प्राजापतय एव ते ।&lt;br&gt;&#xA;बालखिल्यास्तथा वैखानसा अश्विसुतावुभौ ॥१ ३॥&#xA;एते सर्वे तपोलोके वसन्ति पुण्यभोगिनः ।&lt;br&gt;&#xA;अनादिश्रीकृष्णनारायणं तत्र समागतम् ॥१४॥&#xA;विदित्वा चाऽर्यमा राजा कोटिसैन्यैश्च तापसैः ।&lt;br&gt;&#xA;देवीभिर्मातृभिर्युक्तः कृष्णसन्निधिमाययौ ॥१५॥&#xA;आर्यम्णीं निजनगरीं शृङ्गारैः सर्वतोमुखीम् ।&lt;br&gt;&#xA;प्रावेशयद्धरिं सर्वस्त्रीविमानसमन्वितम् ॥१ ६॥&#xA;महासौधे निजे सिंहासनेऽर्यमा न्यषादयत् ।&lt;br&gt;&#xA;अपूजयद्धरिं रत्नैः पुष्पैः सुवर्णभूषणैः ॥१७॥&#xA;चन्दनाद्यैश्च पीयूषैरमृतैरक्षतादिभिः ।&lt;br&gt;&#xA;अभोजयद्दिव्यभोगैर्भोज्यान्नैर्विविधैस्तथा ॥१८॥&#xA;आरार्त्रिकं चकारापि पपौ पादजलामृतम् ।&lt;br&gt;&#xA;आर्यादेवी च तत्पत्नी राज्ञी पितृशरीरिणाम् ॥१९॥&#xA;पुपूज परमात्मानं तथा ब्रह्मप्रियादिकाः ।&lt;br&gt;&#xA;भोजयामास सर्वास्ता आर्यादेवी हि मातृका ॥4.94.२०॥&#xA;अथ सौधे पौषमासे कृष्णोऽर्यम्णो वसँस्ततः ।&lt;br&gt;&#xA;तपोलोकनिवासानानामालयेषु ययौ मुहुः ॥२ १ ॥&#xA;महाश्वेतो वामदेवादयो ये तु महर्षयः ।&lt;br&gt;&#xA;स्वस्वमन्दिरवर्येषु श्रीकृष्णमनयन्मुदा ॥२२॥&#xA;सर्वसार्थसहितं तं ह्यपूजयन् यथाधनम् ।&lt;br&gt;&#xA;ब्रह्मसत्त्वायनाद्याश्च मुनयोऽप्यनयद्धरिम् ॥२३॥&#xA;यथाधनं च सत्कारं ह्यकुर्वन् भावसम्भृताः ।&lt;br&gt;&#xA;श्रवणाद्याः पितरश्च पितृराज्यकरा अपि ॥२४॥&#xA;सपत्नीकाः सपत्नीकं श्रीकृष्णं स्वगृहेऽनयन् ।&lt;br&gt;&#xA;अपूजयन्नभोजयन् तथाऽशृङ्गारयन् प्रभुम् ॥२५॥&#xA;तथा याम्याः पितरश्च धर्मधनाख्यमुख्यकाः ।&lt;br&gt;&#xA;सहस्रशो हरिं नीत्वा स्वालयेष्वभ्यपूजयन् ॥२६॥&#xA;तथा सम्वत्सरपरिवत्सराद्याश्च पितृकाः ।&lt;br&gt;&#xA;स्वस्वकुटुम्बसहिताः स्वालयेष्वनयन् प्रभुम् ॥२७॥&#xA;अपूजयन् यथाद्रव्यं ह्यभोजयन् सुधान्नकम् ।&lt;br&gt;&#xA;आरार्त्रिकं प्रचक्रुश्च ददुः स्वर्णमणीन् बहून् ॥२८॥&#xA;तथा कालाधिदेवाख्याः ऋतवो मासपक्षकाः ।&lt;br&gt;&#xA;पितरः श्रीहरिं निन्युर्निजालये समाऽऽर्चयन् ॥२९॥&#xA;अथ ये नैष्ठिका वृद्धास्तापसाः पुण्यसञ्चयाः ।&lt;br&gt;&#xA;पितरः पुण्यजननाऽभिधास्तेऽप्यनयन् हरिम् ॥4.94.३०॥&#xA;स्वस्वालयेषु विधिवत् पुपूजुः परमेश्वरम् ।&lt;br&gt;&#xA;अथ वैराजदेवाश्च तपोलोकनिवासिनः ॥३ १ ॥&#xA;स्वर्णदहनप्रमुखा निन्युर्नारायणं प्रभुम् ।&lt;br&gt;&#xA;स्वस्वालयेषु विधिवद् राजाधिराजवत् प्रभुम् ॥३२॥&#xA;पूजयामासुरीशेशं मणिरत्नानि ते ददुः ।&lt;br&gt;&#xA;अथ प्राजापत्यदेवास्तपोलोकनिवासिनः ॥३३॥&#xA;योगाहाराभिधाद्याश्च निन्युः पार्वीप्रभुम्पतिम् ।&lt;br&gt;&#xA;स्वस्वालयेषु देवेशं पुपूजुः परमादृताः ॥३४॥&#xA;आरार्त्रिकादिकं चक्रुर्भोजयामासुरच्युतम् ।&lt;br&gt;&#xA;अथ सौम्याश्च पितरश्चान्द्रायणादिनामिनः ॥३५॥&#xA;निन्युः श्रीपरमात्मानं निजालयेषु भावतः ।&lt;br&gt;&#xA;अमृताद्यैः समानर्चुर्भोजयामासुरमृतम् ॥३६॥&#xA;चन्द्रकान्तादिरत्नानि ददुः पूजाक्षणे च ते ।&lt;br&gt;&#xA;अथ बर्हिषदाश्चापि पितरः कुशिकादयः ॥३७॥&#xA;स्वस्वालयेषु नाथं तं निन्युरानर्चुरुत्सुकाः ।&lt;br&gt;&#xA;यथाधनं च सत्कारं प्रचक्रुर्भोजनादिभिः ॥३८॥&#xA;अथ ये पितरश्चाग्निष्वात्ताद्या भासुरादयः ।&lt;br&gt;&#xA;निन्युर्नारायणं स्वस्वसौधेष्वानर्चुरच्युतम् ॥३९॥&#xA;पायसादीनि भोज्यानि ददुस्ते पावनानि वै ।&lt;br&gt;&#xA;अथ ये काव्यपितरोऽपक्वभोजनरागिणः ॥4.94.४०॥&#xA;निन्युस्ते परमात्मानं स्वस्वालयेष्वपूजयन् ।&lt;br&gt;&#xA;अथ सोमायनाद्याश्च सोमपाश्च सुधाशिनः ॥४१॥&#xA;निन्युस्ते श्रीहरिं स्वस्वालयेष्वानर्चुरुत्सुकाः ।&lt;br&gt;&#xA;सुधाभोज्यानि रम्याणि कारयामासुरच्युतम् ॥८२॥&#xA;अथाऽष्टकापतयोऽपि तापसाः पितरोऽपि च ।&lt;br&gt;&#xA;उत्तथ्यकायनाद्याश्च निन्युर्निजालये हरिम् ॥४२॥&#xA;पुपूजुर्भोजयामासुरारार्त्रिकादिकं व्यधुः ।&lt;br&gt;&#xA;अथ लेखाश्च पितरो विप्रलीपादयो हरिम् ॥४४॥&#xA;निन्युर्निजाश्रमं हर्षादानर्चुश्चोपदा ददुः ।&lt;br&gt;&#xA;भोजयामासुरत्यर्थं सेवयामासुरीश्वरम् ॥४५॥&#xA;अथोष्मपाश्च पितरः फेनिलेहादयो हरिम् ।&lt;br&gt;&#xA;निन्युर्निजाश्रमेष्वेवाऽऽनर्चुः श्रीपुरुषोत्तमम् ॥४६॥&#xA;नवनीतादिभोज्यानि ददुस्ते च यथाधनम् ।&lt;br&gt;&#xA;अथ ये तु दिवाकीर्त्याः पितरः ऋषिकादयः ॥४७॥&#xA;तेऽपि निन्युर्हरिं नैजालयेष्वानर्चुरुत्सुकाः ।&lt;br&gt;&#xA;छन्दजाः पितरश्चापि निन्युरनुष्टुपादयः ॥४८ ॥&#xA;हरिं निजालयेष्वानर्चुः प्रभुं परमेश्वरम् ।&lt;br&gt;&#xA;श्राद्धदेवाश्च पितरो निन्युः श्रीशं निजालयम् ॥४९॥&#xA;पुपूजुर्भोजयामासुरारार्त्रिकादिकं व्यधुः ।&lt;br&gt;&#xA;यज्वानो भूभृतश्चापि चक्रवर्तिन एव ये ॥4.94.५०॥&#xA;तपोलोके स्थितास्तेऽपि निन्युर्नारायणं गृहे ।&lt;br&gt;&#xA;पुपूजू राजयोग्यैश्च वस्तुभिर्बहुमानतः ॥५१ ॥&#xA;उपदाश्च ददुः श्रेष्ठा भोजयामासुरच्युतम् ।&lt;br&gt;&#xA;वारुणा भार्गवाश्चापि आग्नेयाः पितरस्तथा ॥५२॥&#xA;आङ्गीरसाश्च मारीचा आत्रेयकाश्च तापसाः ।&lt;br&gt;&#xA;पौलस्त्याः पौलहाश्चापि वाशिष्ठा वसवश्च ये ॥५३॥&#xA;भिन्नभिन्नाश्रमास्तेऽपि प्रजानां पतयोऽमलाः ।&lt;br&gt;&#xA;निन्युः स्वस्वाश्रमेष्वेनं श्रीपतिं राधिकापतिम् ॥५४॥&#xA;तपोलोके तमानर्चुर्भोजयामासुरुत्सुकाः ।&lt;br&gt;&#xA;यमः प्रजापतिश्चापि निनाय स्वालये प्रभुम् ॥५५॥&#xA;कार्दमाः काश्यपाः शैषा विक्रान्ताः सुश्रवादयः ।&lt;br&gt;&#xA;बहुपुत्राश्च पितरः कुमाराः पितरोऽपि च ॥५६॥&#xA;प्राचेतसो विवस्वन्तोऽरिष्टनेमय इत्यपि ।&lt;br&gt;&#xA;कुशोच्चयाश्च पितरो निन्युर्नारायणेश्वरम् ॥५७॥&#xA;स्वस्वालयेषु चानर्चुरुपदाभिर्मुदान्विताः ।&lt;br&gt;&#xA;भोजयामासुरत्यर्थं सेवयामासुरुत्सुकाः ॥५८॥&#xA;वाल्यखिल्याश्च ऋषयो वैखानसाश्च ये तथा ।&lt;br&gt;&#xA;देववैद्यौ भगवन्तौ तथाऽन्ये तपआश्रिताः ॥५९॥&#xA;स्वस्वालयेषु देवीशं सपत्नीकं विमानकैः ।&lt;br&gt;&#xA;निन्युरानर्चुरारार्त्रिकं व्यधुश्चोपदा ददुः ॥4.94.६० ॥&#xA;भोजयामासुरुत्कृष्टाऽमृतान्नानि गृहे गृहे ।&lt;br&gt;&#xA;भ्रामयामासुरीशेशं ग्रामे ग्रामे गृहे गृहे ॥६१ ॥&#xA;शयनासनभोगाँश्च ददुस्ते गन्धिमालिकाः ।&lt;br&gt;&#xA;भूषा वेषाँश्च प्रददुर्मणिरत्नस्रगादिकम् ॥६२॥&#xA;पात्राऽऽसनाऽनर्घ्यशृङ्गारादि ददुर्यथायथम् ।&lt;br&gt;&#xA;नवीनोपकरणानि ददुस्ते कमलेशिने ॥६३॥&#xA;आहाराँश्च विहाराँश्चार्पयामासुः परात्मने ।&lt;br&gt;&#xA;पुण्योद्यानेषु वाटीषु वनारण्याद्रिभूमिषु ॥६४॥&#xA;निजराज्येषु सौधेषु प्रजासु वसतिष्वपि ।&lt;br&gt;&#xA;भ्रामयित्वा सर्वराजं पावयामासुरुत्सुकाः ॥६५॥&#xA;पपुः पादामृतं ते ते तास्ताश्च योषितः शुभाः ।&lt;br&gt;&#xA;भोजयित्वा हरिं तस्य प्रसादं लेभिरे स्त्रियः ॥६६॥&#xA;नैजं सौभाग्यमुत्कृष्टं धन्यं भाग्यं च मेनिरे ।&lt;br&gt;&#xA;नारायणप्रसङ्गेन कृतकृत्या बभूविरे ॥६७॥&#xA;रामयामासुरीशेशं स्वस्वसम्पत्प्रदानकैः ।&lt;br&gt;&#xA;सेवयामासुरत्यर्थं यथेष्टं शयनेश्वरम् ॥६८॥&#xA;प्राणेशं भोजयामासुरर्पयामासुरुत्तमम् ।&lt;br&gt;&#xA;द्रव्यं धनं सुगन्धं च दिव्यं वेषं च भूषणम् ॥६९॥&#xA;कृष्णमान्दोलयामासुर्दोलासु बहुयोषितः ।&lt;br&gt;&#xA;पादसंवाहनं चक्रुरङ्गानां मर्दनं तथा ॥4.94.७०॥&#xA;स्वस्वकलानां कौशल्यं दर्शयामासुरग्रतः ।&lt;br&gt;&#xA;&amp;lsquo;ओं नमः श्रीकृष्णनारायणायस्वामिने स्वाहा&amp;rsquo; ॥७ १ ॥&#xA;&amp;lsquo;बालकृष्णाय विद्महेऽनादिकृष्णाय धीमहि ।&lt;br&gt;&#xA;तन्नः श्रीशः प्रचोदयादि&amp;rsquo;तिमन्त्रौ च जगृहुः ॥७२॥&#xA;&amp;lsquo;कृष्णनारायणकृष्णनारायण नरायण ।&lt;br&gt;&#xA;अनादिश्रीकृष्णनारायणकान्त रमायण&amp;rsquo; ॥७३॥&#xA;एवं ते जगृहुर्नामधुन्यं श्रीमाधवीशितुः ।&lt;br&gt;&#xA;मातरं श्रीरमालक्ष्मीप्रज्ञाऽर्हणां प्रचक्रिरे ॥७४॥&#xA;तथा देव्यो ब्रह्मनारीः पुपूजुश्चोपदान्विताः ।&lt;br&gt;&#xA;नृत्यगीतोत्सवाँश्चक्रुः स्वाऽऽवासे यज्जनार्दनः ॥७५॥&#xA;सर्वार्पणं प्रचक्रुश्च ब्रह्मेशाय परात्मने ।&lt;br&gt;&#xA;तुष्टुवुः श्रीजयाकान्तं नरा नार्यश्च तापसाः ॥७६॥&#xA;&amp;lsquo;नमः सर्वावताराणामवतारिपरात्मने ।&lt;br&gt;&#xA;मुक्तानां मण्डलाऽऽवासायाऽपि मानुषवासिने ॥७७॥&#xA;कृपालवे सत्यलोकलाभदाय च ते नमः ।&lt;br&gt;&#xA;नमस्तापसदेवाय तपोलोकाऽऽगताय ते ॥७८॥&#xA;नमो मोक्षप्रदात्रे ते नमः पितृप्रमोचिने ।&lt;br&gt;&#xA;नमोऽनन्तस्वरूपायाऽनन्तशक्त्यभिशालिने ॥७९॥&#xA;नमो ब्रह्मप्रियाकान्तस्वरूपायान्तरात्मने ।&lt;br&gt;&#xA;हरिप्रियाभिसेव्याय बालकृष्णाय ते नमः ॥4.94.८०॥&#xA;तपोलोकस्तपःप्राप्यस्तपःक्षये क्षयं व्रजेत् ।&lt;br&gt;&#xA;तापसाश्च गतैश्वर्या नश्यन्ति भवसागरे ॥८ १ ॥&#xA;हरिं विना न वै मुक्तिः सोऽयं भवानुपागतः ।&lt;br&gt;&#xA;उद्धारय तपोलोकात् संसारसागरादितः ॥८२॥&#xA;पूर्वेषां कल्पकालानां पुण्यभाजो वयं त्विह ।&lt;br&gt;&#xA;कृपया निवसामो हि यद्यपि श्रीभुजः सदा ॥८३॥&#xA;तथापि तव सान्निध्यं पादयोः पूजनं तु नः ।&lt;br&gt;&#xA;कदापि प्राप्यते नैव नाऽवाऽऽप्येत कृपां विना ॥८४॥&#xA;स्वर्गसत्यान्तलोकानां निवासिनां तु सर्वथा ।&lt;br&gt;&#xA;महापुण्यानि सन्त्येव केवलबन्धनानि हि ॥८५॥&#xA;नैव पुण्यफलं भोगमन्तराऽन्यत् प्रवर्तते ।&lt;br&gt;&#xA;इयं तु करुणा तेऽत्र हरे यद् दर्शनं तव ॥८६॥&#xA;वरं तु भूतले जन्म यत्र कृष्णो ह्यवाप्यते ।&lt;br&gt;&#xA;न दिनं तु विना कृष्णं साक्षात् पृथ्वीगतं क्वचित् ॥८७॥&#xA;अन्यलोकेष्वेकवारं समायास्यति गौरवात् ।&lt;br&gt;&#xA;महाकार्यनिवहार्थं सर्वथा दृश्यसे नहि ॥८८॥&#xA;वरं भूतपिशाचादिजन्म देवर्षिपितृतः ।&lt;br&gt;&#xA;यत्र क्वापि मिलेन्मुक्तिर्योगतः श्रीहरेः सताम् ॥८९॥&#xA;तदद्य भगवान् प्राप्तो दयाशेवधिरच्युतः ।&lt;br&gt;&#xA;कुरु नः सर्वथा मोक्षमर्थयामो वरं त्वियम् ॥4.94.९ ०॥&#xA;शृणु बद्रीप्रिये देवि श्रुत्वा तेषां तदर्थनाम् ।&lt;br&gt;&#xA;पुराणपितृनिवहान् श्राद्धापेक्षकजीविनाम् ॥९१ ॥&#xA;पुराणातिपुराणानां मोक्षमियेष सत्वरम् ।&lt;br&gt;&#xA;बद्रिके श्रीहरिस्ताँश्च पाययामास चाऽमृतम् ॥९२॥&#xA;पादामृतं प्रसादादि भोजयामास सकृपः ।&lt;br&gt;&#xA;तेषां वक्षःसु चरणौ ददौ बन्धहरौ सुखी ॥९३॥&#xA;दिव्यताधायकौ रम्यौ राधालक्ष्म्यादिसेवितौ ।&lt;br&gt;&#xA;ऊर्ध्वरेखान्वितौ रक्ततलौ च मृदुलावति ॥९४॥&#xA;अष्टकोणस्वस्तिकाम्या वज्रजम्बूजवाङ्कुशैः ।&lt;br&gt;&#xA;केतुपद्मसुचक्राद्यैर्युक्तं दक्षपदं शुभम् ॥९५॥&#xA;त्रिकोणकलशाभ्यां च गोपादमकराम्बरैः ।&lt;br&gt;&#xA;धनुर्मीनाऽर्धचन्द्रैश्च मन्दिरचक्रकैर्युतम् ॥९६॥&#xA;वामपादं प्रवीक्ष्यापि तुष्टिं ते परमां ययुः ।&lt;br&gt;&#xA;मस्तकेषु न्यधात् कृष्णनारायणः करद्वयम् ॥९७॥&#xA;कोमलं रक्ततलकं चन्द्रांशनखराजितम् ।&lt;br&gt;&#xA;मीनध्वजधनुस्वस्तिशरशूलविराजितम् ॥९८॥&#xA;चतुश्चक्रमहादण्डशङ्खलेखादिशोभितम् ।&lt;br&gt;&#xA;दक्षं करं हरेर्वीक्ष्याऽऽनन्दं परं हि लेभिरे ॥९९॥&#xA;वामं सुशोभनं रम्यं छत्रधेनुलतान्वितम् ।&lt;br&gt;&#xA;निर्मीचक्रयुतं चक्रचतुष्टयाऽब्जराजितम् ॥4.94.१०० ॥&#xA;शङ्खेन रेखितं मध्यांऽगुल्यग्रं वीक्ष्य ते तदा ।&lt;br&gt;&#xA;दिव्यदृष्टियुता जाताः सक्थ्न लक्ष्मीं तु वामके ॥१०१ ॥&#xA;राधां तु जघने वीक्ष्य महानन्दं प्रपेदिरे ।&lt;br&gt;&#xA;कृष्णस्य कृपया तूर्णं विसृज्य पितृपुत्तलान् ॥१ ०२॥&#xA;दिव्यदेहा अभवँश्च बहवः पितरस्तदा ।&lt;br&gt;&#xA;मुक्ता मुक्तानिका जाताः पितरो मातरो गणाः ॥१० ३॥&#xA;आययुश्च विमानानि मुक्तेरितानि धामतः ।&lt;br&gt;&#xA;स्थित्वा निषद्य ते तेषु ययुर्धामाऽक्षरं हरेः ॥१ ०४॥&#xA;इत्येवं बद्रिके कृष्णनारायणो हि मोक्षणम् ।&lt;br&gt;&#xA;दत्वा प्रसाद्य तान् तत्र निवसितान् प्रभाष्य च ॥१ ०५॥&#xA;अर्यमादिकृताऽर्चश्च विमानेन स्वयं प्रभुः ।&lt;br&gt;&#xA;सर्वसार्थयुतः प्रस्थापितो जनं समाययौ ॥१ ०६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने श्रीहरिस्तपोलोकनिवासिनां पित्रादिदेवगणानां भवनेषु चार्यमादिकृतपूजां सम्प्राप्य पितॄणां मोक्षं कृत्वा जनलोकमाजगामेत्यादिनिरूपणनामा चतुर्नवतितमोऽध्यायः ॥९४ ॥&lt;/p&gt;</description>
    </item>
    <item>
      <title>०९५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/095/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/095/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि भगवान् पौषमासके ।&lt;br&gt;&#xA;जनलोकं साध्यदेवाश्रितं समाययौ ततः ॥१ ॥&#xA;तत्र देवाः साध्यसञ्ज्ञा जयाख्याः पितरस्तथा ।&lt;br&gt;&#xA;यज्ञभाजः परदेवाः स्वागतं श्रीहरेर्व्यधुः ॥२ ॥&#xA;ब्रह्मणो ये मुखाज्जाता जया देवाः प्रजेप्सवः ।&lt;br&gt;&#xA;सर्वे मन्त्रशरीरास्ते हरेः स्वागतमाचरन् ॥३ ॥&#xA;दर्शाख्यः पूर्णमासाख्यो बृहद्वर्यो रथन्तरः ।&lt;br&gt;&#xA;चितिश्चापि विचित्तिश्च आकूतिः कूतिरित्यपि ॥४ ॥&#xA;विज्ञातश्च मनो यज्ञश्चैते जयाख्यदेवताः ।&lt;br&gt;&#xA;यज्ञनारायणसौधे राजाधिराजशोभिते ॥५ ॥&#xA;यज्ञदेवो हरिं तत्र निवासं समकारयत् ।&lt;br&gt;&#xA;पुपूज परया प्रीत्याऽऽरार्त्रिकं च व्यधात्तथा ॥६ ॥&#xA;भोजयामास पीयूषं सेवयामास भावतः ।&lt;br&gt;&#xA;तुषिता नाम देवाश्च ततो निन्युर्निजालये ॥७ ॥&#xA;पुपूजुः परया प्रीत्या नीराजनं व्यधुर्हरेः ।&lt;br&gt;&#xA;ततश्च हरयो देवा निन्युर्नारायणं प्रभुम् ॥८ ॥&#xA;आनर्चुर्बहुसम्पत्त्या भोजयामासुरच्युतम् ।&lt;br&gt;&#xA;वैकुण्ठा नाम वै देवा जनलोकनिवासिनः ॥९ ॥&#xA;निन्युः स्वमन्दिरे कृष्णं पुपूजुः परमादृताः ।&lt;br&gt;&#xA;हंसः प्राणः प्रभवश्चारार्त्रिकं श्रीहरेर्व्यधुः ॥4.95.१ ०॥&#xA;अष्टापि वसवः कृष्णं निन्युर्निजालायन् प्रति ।&lt;br&gt;&#xA;धरो ध्रुवश्च सोमश्च आपश्चाप्यनिलोऽनलः ॥१ १॥&#xA;प्रत्यूषश्च प्रभासश्चाऽऽनर्चुः श्रीपुरुषोत्तमम् ।&lt;br&gt;&#xA;मणिरत्नानि बहूनि प्रददुः परमात्मने ॥१२॥&#xA;अथ निन्युविश्वदेवाः क्रतुर्दक्षः श्रवः स्तवः ।&lt;br&gt;&#xA;कामः सत्यो धुनिः कालः कुरुः प्रभुश्च रोचनः ॥१३॥&#xA;पुपूजुः परमीशानं श्रीकान्तं कम्भरात्मजम् ।&lt;br&gt;&#xA;आरार्त्रिकं व्यधुश्चापि भोजयामासुरच्युतम् ॥१४॥&#xA;विष्णुर्वै मानसाख्यश्चाऽजितश्चापि हरिस्तथा ।&lt;br&gt;&#xA;सत्यो विष्णुश्च वैकुण्ठः साध्यो विष्णुस्त्रिविक्रमः ॥१५॥&#xA;त एते विष्णवः सर्वे जनलोके कृतालयाः ।&lt;br&gt;&#xA;अनादिश्रीकृष्णन रायणमाहूय मन्दिरे ॥१६ ॥&#xA;पुपूजुर्विष्णुयन्तारं परब्रह्म पुमुत्तमम् ।&lt;br&gt;&#xA;अभिषेकं प्रचक्रुस्ते श्रीगोपालात्मजस्य वै ॥१७॥&#xA;शृङ्गारं शोभनं पूजामारार्त्रिकं ततो व्यधुः ।&lt;br&gt;&#xA;भोजनानि प्रददुश्च ताम्बूलकानि वै ततः ॥१८॥&#xA;वैष्णवाश्च जनाः सर्वे तथाऽऽनर्चुः परेश्वरम् ।&lt;br&gt;&#xA;वैष्णव्य इन्दिराः सर्वाः पुपूजुः श्रीरमाप्रियाः ॥१९॥&#xA;लक्ष्मीराधाब्रह्मप्रिया हरिप्रियाश्च योषितः ।&lt;br&gt;&#xA;इन्दिराभिश्चार्पिताश्चोपदा लक्ष्म्यादिसन्निधौ ॥4.95.२० ॥&#xA;भोजिताः पूजिताश्चापि सेविता मातरोऽखिलाः ।&lt;br&gt;&#xA;प्रददुर्विष्णवश्चापीन्दिराद्या भूषणानि ह ॥२१ ॥&#xA;सौवर्णं मुकुटं दिव्यं साग्रं रत्नादिसम्भृतम् ।&lt;br&gt;&#xA;कुण्डले शोभने दिव्ये कर्णपूरौ च कानकौ ॥२२॥&#xA;कण्ठहारान् कौस्तुभाढ्यान् मणिरत्नादियोजितान् ।&lt;br&gt;&#xA;भुजबन्धौ हीरकाद्यैः खचितौ कानकौ ददुः ॥२३॥&#xA;प्रकोष्ठशृङ्खले स्वर्णमौक्तिकादिविभूषिते ।&lt;br&gt;&#xA;कटके कानके चाप्यङ्गुलीयकानि चोर्मिकाः ॥२४॥&#xA;पद्मानि रशना हारान् सुदर्शनानि वै ददुः ।&lt;br&gt;&#xA;वेत्रं यष्टिं कानकीं च नक्तकं दिव्यतन्तुजम् ॥२५॥&#xA;पादुके पादभूषे च सौवर्णे दिव्यकानके ।&lt;br&gt;&#xA;प्रददुर्हरये बद्रि विष्णवस्ते हरिप्रियाः ॥२६॥&#xA;हरिप्रियाभ्यः प्रददुरिन्दिराद्या महोपदाः ।&lt;br&gt;&#xA;कुचलीः कुतलध्रीश्च शाटिका कञ्चुकीस्तथा ॥२७॥&#xA;घर्घरीश्चान्तरपटान्यपि ददुः सुभाविताः ।&lt;br&gt;&#xA;केशभूषाश्चन्द्रकानि चिपिटिकाः सुगुच्छकान् ॥२८॥&#xA;वेणीवेषान् कानकाँश्च धम्मिलध्रान् सुवर्णजान् ।&lt;br&gt;&#xA;चूडामणीन् तैजसाँश्च नन्दमौक्तिकभूषितान् ॥२९॥&#xA;दिव्या ललन्तिकाश्चापि गण्डपद्मललन्तिकाः ।&lt;br&gt;&#xA;चिबूकचन्द्रिकाश्चापि कर्णशृङ्खलिकाः शुभाः ॥4.95.३ ०॥&#xA;श्रावणीः कानकीश्चाप्याऽऽलम्बराणीः सुशोभिताः ।&lt;br&gt;&#xA;पुष्पकाणि कानकानि स्थलकानि शुभान्यपि ॥३ १ ॥&#xA;तारका वर्धिकाश्चापि चन्द्रिका प्रददुः स्त्रियः ।&lt;br&gt;&#xA;पत्रिकाः पञ्चसरिकाः सूक्ष्मतिलाँश्च कानकान् ॥३२॥&#xA;मुद्गमालाः स्वस्तिमाला बदरीमालिका ददुः ।&lt;br&gt;&#xA;यवमालाः स्वर्णमाषाः सुवर्णकण्ठिका ददुः ॥३३॥&#xA;पत्रमालाः शृङ्खलाश्च मणिमौक्तिकमालिकाः ।&lt;br&gt;&#xA;ददुरिन्दिवरश्यामा वैष्णव्यः पद्ममालिकाः ॥३४॥&#xA;स्फाटिकानां शुभान् हारान् सूर्यमुखीं ददुस्तदा ।&lt;br&gt;&#xA;स्तनचन्द्रौ मणिरत्ननद्धकानकनिर्मितौ ॥३५॥&#xA;नत्थिका वालिकाः स्वर्णजन्या मणिविभूषिताः ।&lt;br&gt;&#xA;पाटलीमालिकाश्चापि मणिहारान् ददुः स्त्रियः ॥३६॥&#xA;कण्ठवलयान् सौवर्णतिलस्रजश्च मादलीः ।&lt;br&gt;&#xA;प्लक्षदलीं महाहारान् रशना मेखला ददुः ॥३७॥&#xA;स्वर्णगुच्छान् कन्दुकाँश्च सौवर्णान् चक्रकान् ददुः ।&lt;br&gt;&#xA;सक्थिपट्टान् जानुपट्टान् प्रकोष्ठशृङ्खला ददुः ॥३८॥&#xA;झाञ्झरीः काम्बिकाश्चापि ददुः कदलिकाः शुभाः ।&lt;br&gt;&#xA;पादभूषांऽगुलिभूषांऽगुष्ठभूषा ददुः स्त्रियः ॥३९॥&#xA;अलक्तकान् कज्जलानि शृङ्गारकुङ्कुमानि च ।&lt;br&gt;&#xA;रङ्गान् द्रवान् द्रवसारान् तैलसाराणि वै ददुः ॥4.95.४०॥&#xA;रससारान् गन्धसारान् मिष्टसाराणि सन्ददुः ।&lt;br&gt;&#xA;अम्बराणि भास्वराणि स्वर्णतारमयानि च ॥४१॥&#xA;दिव्यमौक्तिकनद्धानि ददुस्ताभ्यस्तु चेन्दिराः ।&lt;br&gt;&#xA;पात्राणि कुन्दनजानि दिव्योपकरणान्यपि ॥४२॥&#xA;सर्वसारातिसाराणि गृहोपकरणानि च ।&lt;br&gt;&#xA;इन्दिराः इन्दिराभ्यः सन्ददुः शय्याः समुज्ज्वलाः ॥४३॥&#xA;आसमानि विचित्राणि केशसाधनकान्यपि ।&lt;br&gt;&#xA;आदर्शान् सौरभचूर्णान् पूजायां प्रददुः स्त्रियः ॥४४॥&#xA;पादत्राणानि रम्याणि कोमलानि मृदूनि च ।&lt;br&gt;&#xA;आलेखनानि रम्याणि किरीटान् प्रददुः स्त्रियः ॥४५॥&#xA;इत्येवं जनलोकस्था विष्णवश्चेन्दिरास्तथा ।&lt;br&gt;&#xA;हरये हरिपत्नीभ्य उपदाः सुभगा ददुः ॥४६ ॥&#xA;सेवयामासुरत्यर्थं जनलोके तु बद्रिके ।&lt;br&gt;&#xA;पोषमासं जनलोके भगवान् पुरुषोत्तमः ॥४७॥&#xA;व्यत्ययामास जनिनां स्नेहाग्रहप्रसेवनैः ।&lt;br&gt;&#xA;पर्वतोद्यानसरितो लोकयामास सर्वतः ॥४८ ॥&#xA;दर्शयामास भगवान् सर्वा भगवतीर्निजाः ।&lt;br&gt;&#xA;जनलोकनिवासिभ्यो ददौ मन्त्रं हरिः स्वयम् ॥४९॥&#xA;&amp;lsquo;ओं नमः श्रीकृष्णनारायणाय स्वामिने स्वाहा ।&lt;br&gt;&#xA;&amp;lsquo;बालकृष्णाय विद्महेऽनादिकृष्णाय धीमहि ॥4.95.५० ॥&#xA;तन्नः श्रीशः प्रचोदयादि&amp;rsquo;तिमन्त्रं जगाद तान् ।&lt;br&gt;&#xA;कृष्णनारायणकृष्णनारायण नरायण ॥५१ ॥&#xA;अनादिश्रीकृष्णनारायणस्वामिन् रमायण ।&lt;br&gt;&#xA;इतिधुन्यं ददौ तेभ्यः पावयित्वा ततो हरिः ॥५२॥&#xA;बहुभ्यः प्रेषयामास धामाऽक्षरं निजं द्रुतम् ।&lt;br&gt;&#xA;यज्ञदेवादयो देवा विदायं हरये ददुः ॥५३ ॥&#xA;हरिर्माघे जनलोकान्महर्लोकं समाययौ ।&lt;br&gt;&#xA;कल्पाधिकारिदेवानां द्विजानां यत्र वासिता ॥५४॥&#xA;रुद्रा एकादश ये ते ब्रह्मपुत्रास्तु भालजाः ।&lt;br&gt;&#xA;पूर्वकल्पोद्भवाः कल्पावसानिका महर्गताः ॥५५॥&#xA;तेषां राज्येषु भगवान् रुद्रार्थित उपाययौ ।&lt;br&gt;&#xA;नीललोहितरुद्रस्य महापुर्यां जनार्दनम् ॥५६॥&#xA;नीललोहितरुद्रो वै पुपूज रुद्रिकायुतः ।&lt;br&gt;&#xA;आरार्त्रिकं प्रचकार भोजयामास केशवम् ॥५७॥&#xA;वासमामास सौधे स्वे सेवयामास सप्रियः ।&lt;br&gt;&#xA;ददौ कृष्णाय बहुलोपदा दिव्याः प्रपूजने ॥५८ ॥&#xA;मुकुटाऽम्बरभूषादि मणिरत्नविभूतिकाः ।&lt;br&gt;&#xA;अथाऽन्ये ये रुद्रवर्या निन्युर्नारायणं हरिम् ॥५९॥&#xA;निजालयेषु विधिवत् पूजयामासुरच्युतम् ।&lt;br&gt;&#xA;सहस्रैकवृषभाणां धवलानां प्रभाजुषाम् ॥4.95.६० ॥&#xA;ककुद्वतां सुरूपाणां गिरिशृङ्गाभदेहिनाम् ।&lt;br&gt;&#xA;व्योमगानां हि धुर्याणां योजिते कानके रथे ॥६१ ॥&#xA;सहस्रैककलशाढ्ये सहस्रैकध्वजान्विते ।&lt;br&gt;&#xA;शतकम्मानिकाजुष्टे वर्तुले पद्मसदृशे ॥६२॥&#xA;स्वर्णव्याघ्रासने कृष्णं रुद्रा न्यषादयन् हरिम् ।&lt;br&gt;&#xA;अभ्रामयन्निजपुर्यां रौद्र्यां सर्वत्र मेश्वरम् ॥६३ ॥&#xA;गृहे गृहे च रथ्यासु चत्वरे चत्वरे तथा ।&lt;br&gt;&#xA;उद्यानेषु निवासेषु रुद्रा निन्युर्हरिं प्रभुम् ॥६४॥&#xA;पुपुजुः परया प्रीत्या रुद्रास्तत्र स्थले स्थले ।&lt;br&gt;&#xA;रुद्राण्यो धवलाभाश्च पुपूजुः पार्वतीश्वरम् ॥६५॥&#xA;चन्दनाक्षतगन्धैश्च फलपुष्पैर्विभूतिभिः ।&lt;br&gt;&#xA;भूषावस्त्रनाणकैश्च दिव्यमानसभावनैः ॥६६ ॥&#xA;पूवकल्पान्तिका देवा अष्टाविंशतिकोटयः ।&lt;br&gt;&#xA;नीत्वा नीत्वाऽऽलयान् नैजानानर्चुर्बहुरूपिणम् ॥६७॥&#xA;भोजयामासुरिष्टान्नान्यतिदिव्याऽमृतान्यपि ।&lt;br&gt;&#xA;सेवयामासुरीशेशं देवास्ते देवतायुताः ॥६८॥&#xA;आनन्दाख्याश्च ये देवा भावदेवाश्च ये तथा ।&lt;br&gt;&#xA;राम्भदेवा आर्तवाश्च आश्वराः पावकाः सुराः ॥६९॥&#xA;हव्यवाहाश्च सावित्रा औशिकाः कौशिकास्तथा ।&lt;br&gt;&#xA;निन्युर्नारायणं स्वस्वमन्दिरेष्वभ्यपूजयन् ॥4.95.७० ॥&#xA;भोजयामासुरीशेशं सिषेविरे समादृताः ।&lt;br&gt;&#xA;अथ गान्धारदेवाश्च षड्जना आर्षभाः सुराः ॥७ १ ॥&#xA;मार्जालीयास्तथा देवा माध्यमा निन्युरच्युतम् ।&lt;br&gt;&#xA;दिव्ययाने हरिं नैजनगरेषु व्यवर्तयन् ॥७२॥&#xA;अपूजयँश्च विविधैरुपहारैरनुत्तमैः ।&lt;br&gt;&#xA;अभोजयँश्च बहुधा दिव्यान्नैर्दिव्यभोजनैः ॥७३ ॥&#xA;अथ वैराजकाश्चान्ये नैषादा मेघवाहनाः ।&lt;br&gt;&#xA;प्राणदेवाश्चिन्तकाश्चाऽऽकूतिका मानसाः सुराः ॥७४॥&#xA;निन्युर्नारायणं स्वस्वसौधेषु चाभ्यपूजयन् ।&lt;br&gt;&#xA;राथन्तराः सुराश्चापि सद्योजाता हरास्तथा ॥७५॥&#xA;वीराश्च वामदेवाश्च पीतवासादयः सुराः ।&lt;br&gt;&#xA;सितकल्पा अघोराश्च विश्वरूपाश्च ये सुराः ॥७६॥&#xA;निन्युस्ते परमात्मानं स्वस्वालयेषु भाविताः ।&lt;br&gt;&#xA;अभ्रामयन् हरिं नैजे नैजे तु पत्तने गृहे ॥७७॥&#xA;अपूजयन् मणिरत्नैर्दिव्यैः सर्वोपचारकैः ।&lt;br&gt;&#xA;अभोजयन् सुधान्नैश्चातर्पयन्नमृतैर्जलैः ॥७८॥&#xA;रुद्राश्चक्रुस्ताण्डवानि नारायणसमीपगाः ।&lt;br&gt;&#xA;नीललोहितरुद्रो वै सुचक्रे ताण्डवं शुभम् ॥७९॥&#xA;श्रीबद्रीप्रियोवाच-&lt;br&gt;&#xA;कीदृशं ताण्डवं चक्रे कीदृग्रूपो हरस्तदा ।&lt;br&gt;&#xA;वद मे तत्स्वरूपं वै नारायणपरेश्वर ॥4.95.८० ॥&#xA;श्रीनरनारायण उवाच-&lt;br&gt;&#xA;रुद्रो हरिं प्रपूज्याऽत्मानन्दमग्नो बभूव ह ।&lt;br&gt;&#xA;प्रसन्नात्मा प्रणिपत्य स्वामिकृष्णनरायणम् ॥८ १ ॥&#xA;धन्योऽस्म्यद्य हरेः प्राप्तेः कृतकृत्योऽस्मि सर्वथा ।&lt;br&gt;&#xA;यन्मे गृहे कृपासिन्धुः परमेश उपागतः ॥८२॥&#xA;इत्युक्त्वा हर्षपूर्णश्च स्मयन् ताण्डवमाचरत् ।&lt;br&gt;&#xA;तत्र स्थिताः शृङ्गिभृङ्गिरीटिकिरीटिनामकाः ॥८३॥&#xA;अम्बाकार्तिकविघ्नेशा अभवन्नृत्ययोगिनः ।&lt;br&gt;&#xA;रूपं दधार रुद्रोऽत्र चार्धनारीनरात्मकम् ॥८४॥&#xA;मन्दस्मिताननं भस्मगौरं यथार्हभूषणम् ।&lt;br&gt;&#xA;वामपादाङ्गुष्ठसंस्थो दक्षपादं समुन्नयन् ॥८५॥&#xA;इषदूर्ध्वाननश्चोर्ध्वहस्तो वक्रश्च जानुनोः ।&lt;br&gt;&#xA;समुद्भिन्नभालचक्षुर्जटासरत्सुरापगः ॥८६॥&#xA;नागराजाढ्यकण्ठश्च कृष्णबिन्दुगलोज्ज्वलः ।&lt;br&gt;&#xA;भालनेत्रोद्भववह्निरेखाभासितभूतलः ॥८७॥&#xA;सिंहचर्मार्धसम्पन्नः शाटिकाऽर्धाऽऽवृतांऽगकः ।&lt;br&gt;&#xA;हुङ्कारनादसङ्घुष्टसभास्थलः स्वरान्वितः ॥८८॥&#xA;प्रकोष्ठयोर्दधन्नागकुण्डले भुजयोरपि ।&lt;br&gt;&#xA;पादप्रकोष्ठयोश्चापि घुर्घुरानद्धभूषणः ॥८९॥&#xA;महाकिङ्कणिकाव्याप्तरशनाकटिवर्तुलः ।&lt;br&gt;&#xA;मुण्डास्थिमालिकाराजद्वक्षःस्थलातिशोभनः ॥4.95.९० ॥&#xA;कर्णयोः प्रान्तयोर्लम्बस्वर्णकुण्डलराजितः ।&lt;br&gt;&#xA;कर्णयोः परितो यस्य भोगिबालौ भ्रमायितौ ॥९ १ ॥&#xA;भाले तिलकचन्द्राभ्यां सुशोभो मानसाऽऽहरः ।&lt;br&gt;&#xA;नेत्रप्रान्तदधत्स्निग्धनीलकज्जलरेखकः ॥९२॥&#xA;फणिबद्धजटाजूटः स्कन्धयोः फणिविग्रहः ।&lt;br&gt;&#xA;इषद्वक्राग्रनमनः कट्या धवलनीलया ॥९३ ॥&#xA;धृतार्धकौपीनश्चार्धबद्धान्तर्वस्त्रगुह्यकः ।&lt;br&gt;&#xA;धृतार्धाऽलकमूर्धा च तथाऽर्धे जटया युतः ॥९४॥&#xA;वामे स्त्रीभूषणैर्युक्तो दक्षे पुम्भूषणान्वितः ।&lt;br&gt;&#xA;सतीस्तनपटप्रान्तयोजितोत्तरकञ्चुकः ॥९५॥&#xA;कार्तिकस्य मयूरेण फुङ्कारितोऽतिभोगराट् ।&lt;br&gt;&#xA;सुधां लिहन् नृत्यजातां स्वेदात्मिकां तु वक्षसि ॥९६॥&#xA;राजते रज्जुरूपोऽपि भ्रमन् कण्ठेऽस्य कर्बुरः ।&lt;br&gt;&#xA;गणेशस्योन्दुरुर्यत्र चिञ्चिङ्करोति नृत्यवित् ॥९७॥&#xA;शिवाऽऽसनो मृगेन्द्रोऽपि करोति गर्जनां तदा ।&lt;br&gt;&#xA;नृत्यमेलान्वितां चौजोवर्धिनीं दिङ्निनादनाम् ॥९८॥&#xA;धवलो वृषभो यत्र भां करोति तदन्विताम् ।&lt;br&gt;&#xA;तेषां तालप्रदानोऽयं डमरूं वादयन् हरः ॥९९॥&#xA;हृष्टरोमा हृष्टगात्रः कम्पयन् धरणिश्रयम् ।&lt;br&gt;&#xA;पाद विक्षेपयन् चैकपादांऽगुष्टेन तोलयन् ॥4.95.१० ०॥&#xA;ननर्त भ्रामयन् देहं भ्रमन् रराज नृत्यकृत् ।&lt;br&gt;&#xA;प्रदक्षिणेन दक्षेण वामेनापि ततः पुनः ॥१०१ ॥&#xA;पृष्ठवंशेन चाग्रेण पार्श्वदानेन वै पुनः ।&lt;br&gt;&#xA;पदेनापि च पादाभ्यां दत्तकृष्णेक्षणो हरिः ॥१० २॥&#xA;ननर्त चञ्चलस्त्यक्तलज्जः सर्वाङ्गकम्पनः ।&lt;br&gt;&#xA;क्वचित् स्तनं क्वचिल्लिङ्गं क्वचित्कराग्रमात्रकम् ॥१ ०३॥&#xA;क्वचिन्नितम्बमात्रं च कम्पयन् शुशुभे हरः ।&lt;br&gt;&#xA;क्वचिद् भुजां क्वचित् सक्थि क्वचिद् गण्डं च गालकम् ॥१ ०४॥&#xA;क्वचिद् भ्रुवं क्वचिज्जङ्घां कम्पयन् शुशुभे हरः ।&lt;br&gt;&#xA;क्वचिद्वक्रां क्वचिन्नीचां दृष्टिं तु सरलां क्वचित् ॥१ ०५॥&#xA;क्वचिदूर्ध्वामभितश्च ददत् ननर्त शङ्करः ।&lt;br&gt;&#xA;क्वचिल्लज्जां क्वचित् सार्धां क्वचित्तु द्विगुणां गतिम् ॥१ ०६॥&#xA;क्वचिन्मन्दां स्थिरां वापि दर्शयन् स ननर्त ह ।&lt;br&gt;&#xA;क्वचिन्नमन् क्वचित्प्रेम्णा भावं स्नेहं च दर्शयन् ॥१० ७॥&#xA;आकर्षयन्निव कृष्णं स्वामिनाथं ननर्त सः ।&lt;br&gt;&#xA;अर्धाङ्गे भामिनीरूपे प्रसन्नास्ये हिरण्यभे ॥१ ०८॥&#xA;दर्शयन् सेविकाभावं ननर्त शङ्करो मुदा ।&lt;br&gt;&#xA;विशालनेत्रा सुभगा पद्मपत्रनिभेक्षणा ॥१ ०९॥&#xA;आरक्तकरचरणतला मिष्टस्वरा सती ।&lt;br&gt;&#xA;सर्वाङ्गसुन्दरी भूतिसितस्तनाभिशोभना ॥4.95.११ ०॥&#xA;प्रियार्धं सस्वजाना च सर्वाङ्गरागभासुरा ।&lt;br&gt;&#xA;चन्द्रचूडा रूपरूपाभिरूपकृतमोहिका ॥१११ ॥&#xA;ननर्ताऽङ्गगता देवी शिवा शिवमयी तदा ।&lt;br&gt;&#xA;परमेशप्रसन्नत्वकृते ननर्त सा तदा ॥११२॥&#xA;लज्जां विहाय कृष्णाग्रे सर्वभावसमन्विता ।&lt;br&gt;&#xA;हावभावयुता सर्वनृत्याङ्गरससम्भृता ॥११ ३॥&#xA;कण्ठे तु शम्भुवत् कण्ठीं तौलसीं दधती तदा ।&lt;br&gt;&#xA;नारायणहरे विष्णो कृष्णनारायणेति च ॥१ १४॥&#xA;बालकृष्णेति तानेषु वदमाना ननर्त सा ।&lt;br&gt;&#xA;रुद्राज्ञया सवाद्या या पृथक्स्थिताऽभवत् तु सा ॥१ १५॥&#xA;ननर्ताऽधि तदा भावपूर्णा नारायणान्तिके ।&lt;br&gt;&#xA;रुद्राश्चान्ये रुद्रगणा गणिकाश्चापि ननृतुः ॥११ ६॥&#xA;कृष्णकरे करान् न्यस्य चूम्बनान्यपि जगृहुः ।&lt;br&gt;&#xA;सवाद्यघोषगीतैश्च सतालगालवादनैः ॥१ १७॥&#xA;सर्वथा रुद्रदेवानां मण्डलं तन्ननर्त ह ।&lt;br&gt;&#xA;अथ वाहनरूपा ये ननृतुस्ते समुत्सुकाः ॥१ १८॥&#xA;धृतरुद्रस्वरूपा वै पृथग्भावो न यत्र तु ।&lt;br&gt;&#xA;आश्चर्यं परमं त्वेतन्महर्लोके हरैः कृतम् ॥११ ९॥&#xA;नृत्यात्मकं वीक्षितं श्रीहरिणा सार्थसंयुजा ।&lt;br&gt;&#xA;प्रसन्नो भगवान् स्वामी समुत्थाय निजासनात् ॥4.95.१ २०॥&#xA;आश्लिष्यच्छङ्करं धृत्वा निजवक्षसि तन्मयः ।&lt;br&gt;&#xA;समाश्लिष्यत् कृष्णनारायणः सर्वान् कृपावशः ॥१२१ ॥&#xA;रुद्राणीश्च समाश्लिक्षल्ँलक्ष्मीपद्मावतीप्रियाः ।&lt;br&gt;&#xA;अन्या समाश्लिषन् रुद्राणिकाश्चाशीःपरायणाः ॥१२२।&lt;br&gt;&#xA;उपदाः प्रददुर्हारान् दिव्यान् मणीन् विभूषिकाः ।&lt;br&gt;&#xA;नृत्यान्ते श्रीहरिः प्राह तुष्टोऽस्मि वरदानकृत् ॥१२३॥&#xA;वरं वृणुत सर्वेऽत्र यदिच्छथ ददामि तत् ।&lt;br&gt;&#xA;रुद्राश्चाहुस्तव सेवां भक्तिं त्वय्यविनाशिनीम् ॥१ २४॥&#xA;अन्ते ब्रह्मगतिं चापि देहि धाम्न्यक्षरे तव ।&lt;br&gt;&#xA;इत्युक्त्वाऽऽरार्त्रिकं चक्रुर्विदायं प्रददुस्ततः ॥१२५॥&#xA;तेभ्यो मन्त्रं ददौ कृष्णो नैजं नाम ददावपि ।&lt;br&gt;&#xA;&amp;lsquo;श्रीकृष्णन्रायणस्वामी श्रीहरिः शरणं मम&amp;rsquo; ॥१ २६॥&#xA;दिव्यभावं तथाऽऽशीर्वाणीं ददौ परमेश्वरः ।&lt;br&gt;&#xA;अथ विमानमारुह्य जयनादैः स्वराययौ ॥१ २७॥&#xA;स्वर्गं कृष्णविमानेन बद्रिके चाऽक्षरप्रभम् ।&lt;br&gt;&#xA;व्यद्योतत सुरा वीक्ष्याऽभीयु स्वागतसिद्धये ॥१२८॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने महर्लोकनिवासिनां मन्दिरेषु भगवतः पूजनादि रुद्रस्य ताण्डवं चेतिवर्णननामा पञ्चनवतितमोऽध्यायः ॥९५ ॥&lt;/p&gt;</description>
    </item>
    <item>
      <title>०९६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/096/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/096/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि श्रीकृष्णः फाल्गुने प्रभुः ।&lt;br&gt;&#xA;प्रथमं स्वविमानेन ध्रुवस्वर्गमुपाययौ ॥१ ॥&#xA;यत्र वै वैष्णवो भक्तो राजा ध्रुवोऽस्ति सर्वदा!&lt;br&gt;&#xA;यदाधारं लोकचक्रं प्रवर्तते भ्रमत्यपि ॥२ ॥&#xA;वीक्ष्य विशालं दिव्यं च सर्वलोकोत्तरं शुभम् ।&lt;br&gt;&#xA;विमानं श्रीहरेस्तूर्णं ध्रुवश्चाभ्याययौ द्रुतम् ॥३ ॥&#xA;ससैन्यः सर्वदेवैश्च सवाद्यः सहितो हरिम् ।&lt;br&gt;&#xA;कृष्णं सम्मानयामास स्वागतं व्यचरन्मुदा ॥४ ॥&#xA;प्रणम्य धन्यभाग्योऽसीत्याह कृत्वा च दण्डवत् ।&lt;br&gt;&#xA;निन्ये नारायणं नैजे महासौधे तु कानके ॥५ ॥&#xA;यत्र विष्णुध्रुवपूज्यो वर्तते सम्पदां प्रदः ।&lt;br&gt;&#xA;विष्णुर्नारायणं नत्वा चकार दण्डवत्तदा ॥६ ॥&#xA;पादसंवाहनं चक्रे शुभासनविराजिनः ।&lt;br&gt;&#xA;हरेः सेवां ध्रुवश्चापि चक्रे जलामृतार्पणैः ॥७ ॥&#xA;आवासदानकैः सर्वार्पणैभागवतोत्तमः ।&lt;br&gt;&#xA;षोडशाद्युपचारैः सम्प्रपूज्याऽऽरार्त्रिकं व्यधात् ॥८ ॥&#xA;वैष्णवी कमला देवी लक्ष्म्यादीनां प्रपूजनम् ।&lt;br&gt;&#xA;ध्रुवपत्नी शाश्वती च ब्रह्मप्रियादिपूजनम् ॥९ ॥&#xA;अन्या महामहाभक्तानिकाश्चापि प्रपूजनम् ।&lt;br&gt;&#xA;हरेश्चक्रुस्तथा ध्रुवप्रजाः पुपूजुरच्युतम् ॥4.96.१० ॥&#xA;उपदा विविधाश्चापि ददुः श्रीपरमात्मने ।&lt;br&gt;&#xA;दिव्यसौवर्णरत्नाढ्यभूषाहारधनानि च ॥११ ॥&#xA;भोजयामासुरीशेशं सर्वोगिसहितं? च ते ।&lt;br&gt;&#xA;सर्वार्पणविधानेन देवा देव्यः प्रसेवनम् ॥१२॥&#xA;चक्रुः श्रीबालकृष्णस्य सर्वावतारधारिणः ।&lt;br&gt;&#xA;ध्रुवराज्ये महाराज्ये भ्रामयामासुरच्युतम् ॥१ ३॥&#xA;प्रजाश्च श्रीहरिं सम्यक् प्रपूज्य मनुमाप्नुवन् ।&lt;br&gt;&#xA;नामधुन्यं जगृहुश्च दध्युर्नारायणं हृदि ॥१४॥&#xA;कृष्णः प्रपावयित्वैव ध्रुवलोकं ततस्ततः ।&lt;br&gt;&#xA;द्रुतं विमानमारुह्य सप्तर्षिलोकमाययौ ॥१५॥&#xA;प्रथमं श्रीहरिः श्रेष्ठं वसिष्ठस्याऽऽलयं ययौ ।&lt;br&gt;&#xA;अरुन्धतीयुतर्षिश्च स्वागतं प्राचरद्धरेः ॥१ ६॥&#xA;पुष्पचन्दनपीयूषामृताऽक्षतयवाङ्कुरैः ।&lt;br&gt;&#xA;पुपूज परमात्मानं पुपूजाऽरुन्धती ह्यपि ॥१७॥&#xA;कृष्णसार्थं समस्तं च पुपूजारुन्धती सती ।&lt;br&gt;&#xA;वासिष्ठाश्च सुरादेव्यः प्रजाश्चानर्चुरच्युतम् ॥१८॥&#xA;वेदमन्त्रैरार्षयोगैर्हरेः प्रपूजनं व्यधुः ।&lt;br&gt;&#xA;भोजयामासुरिष्टान्नामृताद्यं बहुधा कृतम् ॥१९॥&#xA;आरार्त्रिकं प्रचक्रुश्च गृहे गृहे तथर्षयः ।&lt;br&gt;&#xA;सम्मानं संव्यधुश्चापि सेवां व्यधुर्महादृताः ॥4.96.२० ॥&#xA;आशीर्वादान् सामगीर्भिर्ददुर्नारायणाय ते ।&lt;br&gt;&#xA;भृगुश्च भार्गवाश्चापि निन्युर्नारायणेश्वरम् ॥२१ ॥&#xA;निजालयेषु चानर्चुर्भोजयामासुरीश्वरम् ।&lt;br&gt;&#xA;अङ्गिराश्चाप्याङ्गिरसा निन्युर्नारायणं ततः ॥२२॥&#xA;तेऽप्यानर्चुर्हरिकृष्णं बहूपकरणादिभिः ।&lt;br&gt;&#xA;मरीचिश्चापि मारीचा निन्युर्नारायणं गृहम् ॥२३॥&#xA;अत्रिस्तथा तदात्रेया निन्युर्नारायणं मुदा ।&lt;br&gt;&#xA;पुपूजुर्भोजयामासुरुपदाश्च न्यधुः पुरः ॥२४॥&#xA;पुलस्त्यश्चापि पौलस्त्या निन्युर्नारायणं गृहम् ।&lt;br&gt;&#xA;पुलहः पौलहाश्चापि निन्युर्निजालयान् हरिम् ॥२५॥&#xA;पुपूजुः परया भक्त्या श्रीप्रभुम्माधवीपतिम् ।&lt;br&gt;&#xA;उपदाश्च न्यधुस्त्वग्रे भोजयामासुरीश्वरम् ॥२६॥&#xA;महैश्वर्यैर्हरेः सेवां चक्रुस्ते ऋषिपुङ्गवाः ।&lt;br&gt;&#xA;हरिर्विदाय सङ्गृह्य बद्रिके द्रुतमेव ह ॥२७॥&#xA;क्रतोर्लोकं निभाल्यैव कृतपूजादरः प्रभुः ।&lt;br&gt;&#xA;आशिषः कृतवे दत्वा शनेर्लोकमुपाययौ ॥२८॥&#xA;शनिना कृतपूजश्च दत्वा तस्मै मनुं निजम् ।&lt;br&gt;&#xA;वैष्णवं तं सूर्यपुत्रं युक्त्वाऽऽशीर्भिस्ततो द्रुतम् ॥२९॥&#xA;गुरोर्लोकं विशालं वै समाययौ हरिः स्वयम् ।&lt;br&gt;&#xA;बृहस्पतिर्हरेश्चाभिषेकं व्यधात् तु सामगैः ॥4.96.३०॥&#xA;अपूजयत् प्रभुं दिव्यैरुपचारैः समृद्धिभिः ।&lt;br&gt;&#xA;मनुं जग्राह हरितो भोजयामास वै ततः ॥३ १ ॥&#xA;उत्तमाभिरुपदाभिस्तोषयामास माधवम् ।&lt;br&gt;&#xA;विदायं प्रददौ प्रस्थापयामास ततोऽच्युतम् ॥२२॥&#xA;हरिस्तूर्णं मङ्गलस्यालयं तत उपाययौ ।&lt;br&gt;&#xA;मङ्गलः पूजयामास प्रभुं रत्नादिभिस्ततः ॥३३॥&#xA;आययौ भगवान् शुक्रालयं विमानतो द्रुतम् ।&lt;br&gt;&#xA;शक्रस्तु बहुधा चक्रे स्वागतं पूजनादिभिः ॥३४॥&#xA;ततो हरिर्द्रुतं बुधालयं वै समुपाययौ ।&lt;br&gt;&#xA;बुधः सम्पूज्य मुदितो भोजयामास माधवम् ॥३५॥&#xA;विदायं प्रददौ चाथ हरिर्नक्षत्रमण्डलम् ।&lt;br&gt;&#xA;आययौ स्वविमानेन रोहिण्यादिगृहेषु वै ॥३६॥&#xA;ताः सर्वा वै दक्षपुत्र्यो नारायणं यथायथम् ।&lt;br&gt;&#xA;पुपूजुः सेवयामासुर्भोजयामासुरच्युतम् ॥३७॥&#xA;हरेः पत्नीगणाँश्चापि सन्तुष्टासहितानपि ।&lt;br&gt;&#xA;पूजयामासुरत्यर्थं नारीयोग्योपचारकैः ॥३८॥&#xA;ततः श्रीभगवान् सूर्यलोकं समाययौ द्रुतम् ।&lt;br&gt;&#xA;आदित्यः स्वर्णवर्णस्तं हिरण्मययुतः पुमान् ॥३९॥&#xA;पुपूज परमात्मानं सर्वद्रवैः सुवर्णजैः ।&lt;br&gt;&#xA;विभूषणैरमृतैश्च दिव्यान्नैरम्बरादिभिः ॥4.96.४०॥&#xA;पूषाऽर्यमा विवस्वाँश्च त्वष्टा विष्णुर्भगस्तथा ।&lt;br&gt;&#xA;पर्जन्यो वरुणो धाता शक्रो मित्रोंऽशुरित्यपि ॥४१ ॥&#xA;पुपूजुः परमात्मानं श्रेष्ठर्द्धिसम्पदादिभिः ।&lt;br&gt;&#xA;राजाधिराजवेषाँश्च ददुर्नारायणाय ते ॥४२॥&#xA;स्वस्वराज्येषु सर्वत्र निन्युर्नारायणं मुदा ।&lt;br&gt;&#xA;मुकुटान् कटकान् हारान् कुण्डलानि ददुश्च ते ॥४३॥&#xA;मणिरत्नमयी रम्याः शृङ्खलाश्च ददुस्तथा ।&lt;br&gt;&#xA;अक्षयान्यपि पात्राणि महामृतप्रदान्यपि ॥४४॥&#xA;ददुस्ते हरये लक्ष्म्यादिभ्यश्च सूर्ययोषितः ।&lt;br&gt;&#xA;छाया सञ्ज्ञाऽश्विनी चापि हिरण्या च प्रभादिकाः ॥४५॥&#xA;भोजयामासुरीशेशं विदायं प्रददुस्ततः ।&lt;br&gt;&#xA;अथ श्रीभगवान् शीघ्रमाययौ चान्द्रभूमिकाम् ॥४६॥&#xA;चन्द्रलोके सोमराजश्चकार स्वागतं हरेः ।&lt;br&gt;&#xA;पूजां सेवां चकारापि भोजनान्यमृतानि च ॥४७॥&#xA;ददौ वस्त्राणि रम्याणि रसान् पीयूषसम्भृतान् ।&lt;br&gt;&#xA;मणीन् रत्नानि रम्याणि ददौ कृष्णाय चन्द्रमाः ॥४८॥&#xA;तत्पत्न्यश्च ददुर्भूषादिकं योषिद्भ्य आदृताः ।&lt;br&gt;&#xA;विदायं प्रददुश्चापि ततः कृष्णनरायणः ॥४९॥&#xA;तत्तल्लोकप्रजाभ्यश्च मनुं स्वकं ददौ मुदा ।&lt;br&gt;&#xA;नामधुन्यं ददौ चापि ततस्तु मानसोत्तरम् ॥4.96.५०॥&#xA;पर्वतं चाययौ चैत्रे पूर्वे महेन्द्रमन्दिरम् ।&lt;br&gt;&#xA;नगर्याममरावत्यां देवेन्द्रोऽभ्रामयत् प्रभुम् ॥५१ ॥&#xA;सर्वशृङ्गारयुक्तायां दिव्यायां देववन्दितम् ।&lt;br&gt;&#xA;देवैश्च देवताभिश्च शच्याऽप्सरोभिरर्चितः ॥५२॥&#xA;पावयित्वा देववर्गानिन्द्रसभामुपाययौ ।&lt;br&gt;&#xA;इन्द्रः पुपूज बहुभिश्चोपचारैः समृद्धिभिः ॥५३॥&#xA;तस्मै स प्रददौ रत्नहारान् दिव्याँस्तथोपदाः ।&lt;br&gt;&#xA;इन्द्रभोगान् समस्ताँश्च महेन्द्रः प्रभवे ददौ ॥५४॥&#xA;भोजयामास सर्वाश्च सेवयामास भावनैः ।&lt;br&gt;&#xA;रक्षयामास सौधे स्वे प्रभुं श्रीपुरुषोत्तमम् ॥५५॥&#xA;सिद्धचारणगन्धर्वाः सिषेविरे हरिं स्त्रियः ।&lt;br&gt;&#xA;विदायं प्राप्य भगवान् अग्नेस्तेजोवतीं पुरीम् ॥५६॥&#xA;ययौ स्वेन विमानेन बद्रिकेऽग्निमहालयम् ।&lt;br&gt;&#xA;अग्नयः श्रीहरिं नत्वा कृत्वा स्वागतमुत्तमम् ॥५७॥&#xA;प्रपूज्य भ्रामयामासुर्नगरे स्वे गृहे गृहे ।&lt;br&gt;&#xA;अर्चयामासुरत्यर्थं भोजयामासुरादरात् ॥५८॥&#xA;मणिरत्नादिहाराँश्च ददुः कृष्णाय तेऽनलाः ।&lt;br&gt;&#xA;स्वाहाद्याः स्त्रीजनान् सर्वानानर्चुः स्वर्णभूषणैः ॥५९॥&#xA;चान्दनैर्गन्धिभिः श्रेष्ठैर्द्रवैरमृतवर्षिभिः ।&lt;br&gt;&#xA;विदायं प्राप्य भगवान् ययौ संयमनीं पुरीम् ॥4.96.६० ॥&#xA;यत्र वैवस्वतस्तस्य प्रजाः पुपूजुरादरात् ।&lt;br&gt;&#xA;यमाः पुपूजुरीशेशं यमराजः पुपूज च ॥६१॥&#xA;याम्या यमानुगाश्चापि पुपूजुः परमेश्वरम् ।&lt;br&gt;&#xA;हरिस्तु स्वविमानेन वीक्षितुं नारकान् ययौ ॥६२॥&#xA;कृष्णवायोः प्रसङ्गेन नारका मोक्षमाप्नुवन् ।&lt;br&gt;&#xA;नैकोऽपि दण्डवाँस्तत्र दण्ड्यः कुण्डेऽस्ति शेषितः ॥६३॥&#xA;नावशिष्टस्तदा तत्र पापी कश्चिद् यमालये ।&lt;br&gt;&#xA;सर्वे मोक्षं गताः स्वर्गं गताः कृष्णकृपावशात् ॥६४॥&#xA;यमेन पूजितः कृष्णो विदायं प्राप्य सत्वरम् ।&lt;br&gt;&#xA;रक्षोवतीं पुरीं रक्षोभृतां निर्कतिपालिताम् ॥६५॥&#xA;आययौ स्वविमानेन निर्ऋतिः स्वागतं व्यधात् ।&lt;br&gt;&#xA;रक्षोगणाश्च देवेशं पुपूजुर्निर्ऋतेः प्रजाः ॥६६॥&#xA;तेभ्यो दत्वा मनुं कृष्णो लब्ध्वा विदायमुत्तमम् ।&lt;br&gt;&#xA;आययौ स्वविमानेन वारुणीं सुखिनीं पुरीम् ॥६७॥&#xA;वरुणो भगवन्तं तं पुपूज परमर्द्धिभिः ।&lt;br&gt;&#xA;भोजयामास बहुधा रसानमृतसम्भवान् ॥६८॥&#xA;सिषेविरे च बहुधा ततो विदायमार्पयत् ।&lt;br&gt;&#xA;हरिस्तूर्णं विमानेनाऽऽययौ तु वायवीं पुरीम् ॥६९॥&#xA;गन्धवतीं चातिरम्यां प्रभञ्जनेन पालिताम् ।&lt;br&gt;&#xA;प्रभञ्जनो हरेः श्रेष्ठं पूजनं सार्थमाचरत् ॥4.96.७०॥&#xA;ददौ कृष्णाय रत्नानि विदायं प्रददौ तथा ।&lt;br&gt;&#xA;हरिश्चोत्तरभागस्थां कौबेरीं नगरीं ययौ ॥७१॥&#xA;विभावरीं च सोमस्य नगरीं बहुशोभनाम् ।&lt;br&gt;&#xA;ययौ तूर्णं कुबेरेण पूजितस्तत्र माधवः ॥७२॥&#xA;बहुरत्नैर्बहुधनैर्भूषाम्बरादिभिस्तथा ।&lt;br&gt;&#xA;सर्वकोशैः पूजितश्च ययावीशानपत्तनम् ॥७३॥&#xA;ईशानः स्वयशोवत्यां पुर्यामभ्रामयद्धरिम् ।&lt;br&gt;&#xA;अपूजयद् दिव्यरसैः सगणः सगणं प्रभुम् ॥७४॥&#xA;विदायं प्रददौ चापि कृष्णः कान्तिमतीं पुरीम् ।&lt;br&gt;&#xA;आययौ मेरुभागस्थां निशानाथादिसेविताम् ॥७५॥&#xA;बह्वीभिश्चाप्सरोभिश्च सर्वदेवगणैर्युताम् ।&lt;br&gt;&#xA;सर्वथा वैष्णवीं रम्यां तारकाभिर्निवासिताम् ॥७६॥&#xA;तत्र निशाकरः कृष्णं पुपूज बहुभाववान् ।&lt;br&gt;&#xA;भोजयामास बहुधा भ्रामयामास पत्तने ॥७७॥&#xA;विदायं प्रददौ चापि कृष्णो मेरुनिवासिनाम् ।&lt;br&gt;&#xA;गृहे गृहे समस्तानां व्यस्तानां च ययौ तदा ॥७८॥&#xA;आहूतः पावनार्थं स्वमन्दिराणि हरिर्ययौ ।&lt;br&gt;&#xA;प्रियव्रतोत्तानपादौ सम्राजौ परमात्मनः ॥७९॥&#xA;स्वागतं बहुसम्मानं चक्रतुः पूजनादिकम् ।&lt;br&gt;&#xA;भोजयामासतुश्चापि ददुरनर्घ्यसन्मणीन् ॥4.96.८०॥&#xA;धर्मदेवो रुचिश्चापि दक्षः क्रतुर्महर्षयः ।&lt;br&gt;&#xA;पुपूजुः परमात्मानं ससार्थं चोपदादिभिः ॥८१ ॥&#xA;खेचरी वसुचारी च ब्रह्मेशो ब्रह्मजीवधीः ।&lt;br&gt;&#xA;सुषेणः शाश्वतः पृष्टः सुपुष्टश्च महाबलः ॥८२॥&#xA;त एते चारणा दिव्या निन्युर्नारायणं गृहम् ।&lt;br&gt;&#xA;पुपूजुः परया प्रीत्या रन्नहारादिभिस्तदा ॥८३॥&#xA;मन्त्रज्ञो मन्त्रवित् प्राज्ञो मन्त्रराट् सिद्धिशोभनः ।&lt;br&gt;&#xA;सिद्धेशः परमः सिद्धः सिद्धा निन्युर्हरिं गृहम् ॥८४॥&#xA;पूजयामासुरत्यर्थं भोजयामासुरमृतम् ।&lt;br&gt;&#xA;यक्षो यक्षेशकश्चापि जृम्भको मणिभद्रकः ॥८९॥&#xA;पूर्णप्रभद्रको माली शितिकुण्डलकस्तथा ।&lt;br&gt;&#xA;नरेन्द्रश्चेति यक्षाश्च निन्युर्नारायणं गृहम् ॥८६॥&#xA;पुपूजुः परया प्रीत्या ददुर्दिव्योपदास्तथा ।&lt;br&gt;&#xA;विणाज्ञः किन्नरस्तत्र सुरसेनः प्रमर्दनः ॥८७॥&#xA;अतीशयः सप्रयोगी गीतज्ञश्चेति किन्नराः ।&lt;br&gt;&#xA;निन्युर्नारायणं नैजावासेष्वपूऽजयन् मुदा ॥८८॥&#xA;विद्याधरश्च विबुधो विद्याराशिर्विदाम्बरः ।&lt;br&gt;&#xA;प्रबुद्धश्च कृतज्ञश्च श्रीज्ञस्तत्त्वधरादयः ॥८९॥&#xA;विद्याध्राः श्रीहरिं निन्युनिजावासेष्वपूजयन् ।&lt;br&gt;&#xA;गायनैर्नर्तनैर्भावैर्वाद्यप्रकारकैस्तथा ॥4.96.९०॥&#xA;ते सम्प्रसादयामासुः श्रीपतिं श्रीजनैर्युतम् ।&lt;br&gt;&#xA;वामदेवो महाजम्भः सुग्रीवो मर्दकस्तथा ॥९१॥&#xA;बाष्कली पिङ्गलः कुम्भश्चैते भक्तास्तु तामसाः ।&lt;br&gt;&#xA;निन्युर्नारायणं दैत्याः पुपूजुः परमेश्वरम् ॥९२॥&#xA;गरुत्मान् खगतिर्नागमर्दनो विष्णुवाहनः ।&lt;br&gt;&#xA;एते हिरण्यवर्णाभा गरुडाः परमेश्वरम् ॥९३॥&#xA;निन्युर्नैजगृहाण्येवाऽऽनर्चुः श्रीपतिमीश्वरम् ।&lt;br&gt;&#xA;उर्वशी मेनका रम्भा रतिश्चापि तिलोत्तमा ॥९४॥&#xA;सुमुखी सुस्तनी शान्ता कामुकी शारदानना ।&lt;br&gt;&#xA;अलम्बुषाद्या अप्सरोगणा निन्युर्हरिम् पतिम् ॥९५॥&#xA;निजावासेषु कान्तेशं पुपूजुः कामगौरवैः ।&lt;br&gt;&#xA;सिषेविरे समालिङ्ग्य पावित्र्यं प्रापुरीश्वरात् ॥९६॥&#xA;गायनं नर्तनं चक्रुः चक्रुः सेवां च योषिताम् ।&lt;br&gt;&#xA;भोजयामासुरत्यर्थं शृङ्गाराणि व्यधापयन् ॥९७॥&#xA;रामयामासुरात्मेशं कान्तं सस्वजिरे दृढम् ।&lt;br&gt;&#xA;सुरभिः सर्वतोभद्रा सुशीला श्रीप्रदा तथा ॥९८॥&#xA;नन्दिनी चेति गावश्च दिव्यरूपधरास्तदा ।&lt;br&gt;&#xA;कामदुघा हरिं निन्युर्मेरौ निजाश्रमेष्वपि ॥९९॥&#xA;पुपूजुः कामरूपेशं महाभिषेकपूर्वकम् ।&lt;br&gt;&#xA;भोजयामासुरिष्टं वै मिष्टं क्षीरमयामृतम् ॥4.96.१ ००॥&#xA;अथाऽरुणाऽनपाया च विमनुष्या वराम्बरा ।&lt;br&gt;&#xA;मिश्रकेश्यसिपर्णा चाऽलम्बुषा शुचिका तथा ॥१० १॥&#xA;मारीचिश्चाद्रिका विद्युत्पर्णा क्षेमा च लक्ष्मणा ।&lt;br&gt;&#xA;मनोभवाऽसिता पुण्डरीकाऽजगन्धिनी तथा ॥१ ०२॥&#xA;सुबाह्वी सुप्रिया चापि सुभुजा सुदती रमा ।&lt;br&gt;&#xA;सुरसा सुमुखी हंसपादी सूताऽभया जया ॥१ ०३॥&#xA;हंसा च कमला भासी सुभगा च सरस्वती ।&lt;br&gt;&#xA;अरूपा मनुवन्ती च सुकेशी पर्णिनी तथा ॥१ ०४॥&#xA;सहजा पुञ्जिकस्थली घृताची च कृतस्थली ।&lt;br&gt;&#xA;विश्वाची पूर्वचित्तिश्च प्रम्लोचा शारदी दया ॥१ ०५॥&#xA;माणिकी चानुम्लोचा मञ्जुला हंसी च शान्तिदा ।&lt;br&gt;&#xA;युवतीत्वं हरये ता ददू रेमे रतिप्रियः ॥१ ०६॥&#xA;सिषेविरे स्वालयेषु सर्वस्वार्पणभावनैः ।&lt;br&gt;&#xA;तथा कृष्णप्रियाणां च सेवां चक्रुः समन्विताः ॥१ ०७॥&#xA;ननर्तुः श्रीहरेरग्रे चक्रुर्वल्लभकीर्तनम् ।&lt;br&gt;&#xA;आशीर्वादान् जगृहुश्चोपदा न्यधुर्हरेः पुरः ॥१ ०८॥&#xA;भीमसेनश्चोग्रसेनः सुपर्णो वरुणस्तथा ।&lt;br&gt;&#xA;सूर्यवर्चा धृतराष्ट्रो गोमान् भीमश्च पत्रवान् ॥१ ०९॥&#xA;अर्कपर्णः प्रयुतश्च चित्ररथश्च वैकलिः ।&lt;br&gt;&#xA;शालिशिराः सुबाहुश्च हंसो मध्यश्च दारुणः ॥4.96.११ ०॥&#xA;ज्योतिष्टमः सदाचारो वरेण्यश्च वरूथकः ।&lt;br&gt;&#xA;वसुरुचिः सुरुचिश्च विश्वावसुश्च भानुकः ॥१११ ॥&#xA;बह्वी सिद्धस्तु पूर्णश्च पूर्णांशः शतगौणकः ।&lt;br&gt;&#xA;सुचन्द्रश्चेति गान्धर्वाः पुपूजुः परमेश्वरम् ॥११ २॥&#xA;निन्युर्नारायणं नैजसौधेष्वानर्चुरच्युतम् ।&lt;br&gt;&#xA;उपदाः प्रददुः सर्वे भोजयामासुरच्युतम् ॥११ ३॥&#xA;दिव्या मेरोरण्यानी तथा च वनदेवताः ।&lt;br&gt;&#xA;ओषधयस्तथा दिव्या समूर्ताः परमेश्वरम् ॥१ १४॥&#xA;पुपूजुः फलपुष्पाद्यैः सद्रसैर्भोजनामृतैः ।&lt;br&gt;&#xA;तेभ्यो मेरुनिवासिभ्यः स्वमनुं माधवो ददौ ॥१ १६॥&#xA;नामधुन्यं ददौ नैजमाशीर्वादान् ददौ तथा ।&lt;br&gt;&#xA;ततः स्वस्य विमानेन भुवर्लोकमुपाययौ ॥११ ६॥&#xA;वैशाखमासे भगवान् बद्रिके भक्तवत्सलः ।&lt;br&gt;&#xA;वियच्चराः सुरास्तत्र पूजयामासुरच्युतम् ॥१ १७॥&#xA;आवहः प्रवहश्चेति सवहोऽनुवहस्तथा ।&lt;br&gt;&#xA;परावहो विवहश्च परिवहश्च वायवः ॥१ १८॥&#xA;निजासु रम्यनगरीष्वानयन् परमेश्वरम् ।&lt;br&gt;&#xA;पुपूजुः परया प्रीत्या भोजयामासुरच्युतम् ॥१ १९॥&#xA;भूतप्रेतपिशाचाश्च कूष्माण्डाश्च विनायकाः ।&lt;br&gt;&#xA;वीरा वेतालकाश्चापि भुवर्लोकनिवासिनः ॥4.96.१ २०॥&#xA;पुपूजुः परमात्मानं जगृहुश्च मनुं हरेः ।&lt;br&gt;&#xA;दिव्यमुक्ता बभूवुस्ते हरिर्भूतलमाययौ ॥१२१ ॥&#xA;कुङ्कुमवापिकाक्षेत्रं ज्येष्ठमासे निजालयम् ।&lt;br&gt;&#xA;विरराम हरिर्बद्रि सर्वभक्तप्रपूजितः ॥१ २२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने स्वर्गलोके मेरौ भुवर्लोके च भगवतो भ्रमणं कुङ्कुमवापिकां प्रत्यागमनं चेत्यादिनिरूपणनामा षण्णवतितमोऽध्यायः ॥९६ ॥&lt;/p&gt;</description>
    </item>
    <item>
      <title>०९७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/097/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/097/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि भगवान् भूतभावनः ।&lt;br&gt;&#xA;कुङ्कुमवापिकाक्षेत्रे यदागमत् तदा द्रुतम् ॥१ ॥&#xA;विमाने यानि रूपाणि पत्नीनां द्वैतवन्ति च ।&lt;br&gt;&#xA;तानि सर्वाणि तत्रैव तिरोभावयदच्युतः ॥२ ॥&#xA;विमानस्थानि रूपाणि भूस्थेष्वाविविशुस्तदा ।&lt;br&gt;&#xA;दासदासीस्वरूपाणि भूस्थेष्वाविविशुस्तथा ॥३ ॥&#xA;लोमशादेः स्वरूपाणि भूस्थेष्वाविविशुस्तदा ।&lt;br&gt;&#xA;द्वैतभावे विलीने च निजरूपे हरिः स्वयम् ॥४ ॥&#xA;एकभावं गतस्तत्र विमानं चाऽणुतां गतम् ।&lt;br&gt;&#xA;रत्नभूषाम्बरहारा उपदाः स्वर्णशोभनाः ॥५ ॥&#xA;सर्वा यथायथं कृष्णो ददौ योग्येभ्य एव च ।&lt;br&gt;&#xA;विप्रेभ्योऽनाथदीनेभ्यः श्रीभ्यो ददुर्यथायथम् ॥६ ॥&#xA;चातुर्मास्यमुवासाऽपि हरिः कुङ्कुमपत्तने ।&lt;br&gt;&#xA;त्रयोविंशं हरेर्जन्मदिनं प्राप्तं शुभप्रदम् ॥७ ॥&#xA;प्रातरेव कृतस्नानोऽष्टम्यामूर्जस्य चाऽसिते ।&lt;br&gt;&#xA;कृतशृङ्गारकः कृष्णोवल्लभोऽयात् स्वसंसदि ॥८ ॥&#xA;तदा वाद्यान्यवाद्यन्त गीतयश्चाभवन् शुभाः ।&lt;br&gt;&#xA;नर्तनानि विचित्राणि देवतानां तदाऽभवन् ॥९ ॥&#xA;सर्वोत्कृष्टा सभा पूर्णा सर्वसूष्टिनिवासिभिः ।&lt;br&gt;&#xA;जाता सा बद्रिके तत्र लोमशः समुपाययौ ॥4.97.१ ०॥&#xA;पुपूज परमात्मानं चिरं जीवेति चाह तम् ।&lt;br&gt;&#xA;श्रीमद्गोपालकृष्णाद्याः पुपूजुः परमेश्वरम् ॥११ ॥&#xA;अवतारा ईश्वराश्च मुक्ताः सिद्धाः सुरास्तथा ।&lt;br&gt;&#xA;ऋषयः पितरो देवा मानवाश्च नराः स्त्रियः ॥१२॥&#xA;पुपूजुः कम्भरालालं चाशीर्वादान् ददुस्तदा ।&lt;br&gt;&#xA;आरार्त्रिकं व्यधुः सर्वे महोत्सवमकारयन् ॥१ ३॥&#xA;प्रज्ञापद्मावतीलक्ष्मीराधाद्याश्चक्रुरुत्सवम् ।&lt;br&gt;&#xA;अतलादिनिवासाश्च दैत्यदानवराक्षसाः ॥१४॥&#xA;नागाः सर्पा भोगिनश्चार्थयामासुर्हरिं प्रति ।&lt;br&gt;&#xA;भगवन् पावयाऽस्मान् स्वान् पातालादीनि दर्शनात् ॥१५॥&#xA;तथाऽस्त्विति हरिः प्राह भोजयामास तान् हरिः ।&lt;br&gt;&#xA;महीमानान् समस्ताँश्च विदायं प्रददावपि ॥१६॥&#xA;ययुः सर्वे निजलोकान् कृष्णः पातालवासिभिः ।&lt;br&gt;&#xA;सह गन्तुं समियेष सर्वपूर्वानुगैर्युतः ॥१७॥&#xA;सर्वस्त्रीदासदास्यादियुतश्च लोमशान्वितः ।&lt;br&gt;&#xA;स्वतःप्रकाशप्रभृतिमुनिभिः साधुभिर्युतः ॥१८॥&#xA;हेमन्ताद्यैः पार्षदैश्च युतो द्वेधा समस्तकः ।&lt;br&gt;&#xA;सर्वरूपोऽभवत् कृष्णो द्वेधा वेषादिभूषितः ॥१९॥&#xA;विमानं यदणु त्वासीन्महत्तत् तत्र संव्यधात् ।&lt;br&gt;&#xA;सर्वान् संस्थाप्य सर्वाश्च तत्र कुङ्कुमक्षेत्रके ॥4.97.२०॥&#xA;सर्वान् सर्वाः सह नीत्वा चैकादश्यां विमानके ।&lt;br&gt;&#xA;आरुरोह ससार्थाढ्यो हरिर्गोपालनन्दनः ॥२१ ॥&#xA;सुपर्णवासुकिशङ्कुकर्णनमुचिभिः सह ।&lt;br&gt;&#xA;विमानमैरयत्तूर्णं शृण्वन् हर्षजयध्वनीन् ॥२२॥&#xA;अतले तु सुपर्णस्य सौधवर्ये महाप्रभुम् ।&lt;br&gt;&#xA;सुपर्णाद्या हरिं तत्र पुपूजुः परमादरात् ॥२३॥&#xA;महाराज्ये च सर्वत्र भ्रामयित्वोपदा ददुः ।&lt;br&gt;&#xA;मणिरत्नानि बहूनि भोजनान्युत्तमानि च ॥२४॥&#xA;यक्षा दैत्या दानवाश्च नामुचेया नरायणम् ।&lt;br&gt;&#xA;पुपूजुः परया प्रीत्या मनुं हरेश्च जगृहुः ॥२५॥&#xA;विदायं प्रददुश्चापि मार्गशीर्षे ततो हरिः ।&lt;br&gt;&#xA;प्रययौ वितलं लोकं विमानेन द्रुतं प्रयुः ॥२६॥&#xA;जम्भकश्चापि प्रह्लादः कम्बलश्चेति ते तदा ।&lt;br&gt;&#xA;स्वागतं श्रीहरेश्चक्रुर्बहुमानपुरःसरम् ॥२७॥&#xA;दैत्या भक्ता भक्तिमन्तो पुपूजुः परमेश्वरम् ।&lt;br&gt;&#xA;प्रह्लादो रक्षयामास प्रभुं मासान्तमेव ह ॥२८॥&#xA;स्वगृहे निजराज्ये च भ्रामयामास सर्वशः ।&lt;br&gt;&#xA;दैत्यानां काटयः कृष्णं निन्युर्निजालयानपि ॥२९॥&#xA;सस्त्रीकं सर्वसार्थाढ्यं कृष्णं पुपूजुरादरात् ।&lt;br&gt;&#xA;दैत्यस्त्रियो दीनचित्ता लक्ष्म्यादीरार्चयन्मुदा ॥4.97.३०॥&#xA;ददू रत्नानि बहूनि मणीन् श्रेष्ठाँश्च वै तदा ।&lt;br&gt;&#xA;भोजनानि ददुश्चापि विदायं प्रददुस्ततः ॥३ १ ॥&#xA;पौषमासे ययौ कृष्णः सुतलं लोकमुत्तमम् ।&lt;br&gt;&#xA;विरोचनगृहे तत्रोवास श्रीपतिरीश्वरः ॥२२॥&#xA;दैत्याः कृष्णं बहुप्रीत्या पुपूजुश्चोपदादिभिः ।&lt;br&gt;&#xA;भोजयामासुरत्यर्थं सिषेविरेऽर्बुदा जनाः ॥३ ३॥&#xA;पुपूज शतसाहस्रो गणो हालाहलाभिधः ।&lt;br&gt;&#xA;दानवानामर्बुदानि पुपूजुः श्रीपरमेश्वरम् ॥३४॥&#xA;विप्रचितिप्रधानास्ते हरये चोपदा ददुः ।&lt;br&gt;&#xA;शङ्कुकर्णादयश्चापि निन्युर्नारायणं गृहम् ॥३५॥&#xA;हयग्रीवादयश्चापि पुपूजुर्माधवीपतिम् ।&lt;br&gt;&#xA;शारभाः शाम्बराश्चापि पुपूजू राधिकेश्वरम् ॥३६॥&#xA;कालनाभादयो दशसहस्राणि तु भूभृतः ।&lt;br&gt;&#xA;पुपूजुः कमलाकान्तं हिरण्यपुरवासिनः ॥३७॥&#xA;कालकेया दानवाश्च निन्युर्नारायणं गृहम् ।&lt;br&gt;&#xA;पुपूजुश्चापि दानव्यो भोजयामासुरीश्वरम् ॥३८॥&#xA;ददौ तेभ्यो हरिर्मन्त्रं &amp;lsquo;श्रीहरिः शरणं मम&amp;rsquo; ।&lt;br&gt;&#xA;विदायं गृह्य सं माघे तलातलमुपाययौ ॥३९॥&#xA;वैनतेयालये वासं चकार भगवान् स्वयम् ।&lt;br&gt;&#xA;वैनतेया हरिं सार्थयुतमानर्चुरादरात् ॥4.97.४०॥&#xA;गरुत्मता चतुर्दशसहस्राणि तु भूभृताम् ।&lt;br&gt;&#xA;हरिं निन्युर्निजराज्येष्वानर्चुर्मणिभूषणैः ॥४१ ॥&#xA;कालनेम्यादयश्चापि दैत्येशा ललितापतिम् ।&lt;br&gt;&#xA;निन्युर्निजप्रदेशेष्वानर्चुः सरस्वतीश्वरम् ॥४२॥&#xA;कोटिशोऽपि तथा देवराक्षसा निजराष्ट्रके ।&lt;br&gt;&#xA;निन्युः श्रीभूपतिं कृष्णं पुपूजुः परमादरात् ॥४३॥&#xA;उपदाश्च प्रददुस्ते तेभ्यो ददौ मनुं हरिः ।&lt;br&gt;&#xA;नामधुन्यं ददौ चापि विदायं जगृहे ततः ॥४४॥&#xA;फाल्गुने श्रीहरिर्नैजविमानेन महातलम् ।&lt;br&gt;&#xA;उपाययौ च तत्रापि मुचुकुन्दादिमन्दिरे ॥४५॥&#xA;उवास भगवाँस्तस्य सेवां जग्राह भाववित् ।&lt;br&gt;&#xA;अनन्ताद्या महासर्पाः कामरूपधराः सुराः ॥४६॥&#xA;पुपूजुः परमेशानं सेवयामासुरादरात् ।&lt;br&gt;&#xA;उपदाश्च ददुः श्रेष्ठा मणिरत्नात्मिका मुदा ॥४७॥&#xA;भोजयामासुरत्यन्तं दिव्यान्नानि बहून्यपि ।&lt;br&gt;&#xA;आरार्त्रिकं प्रचक्रुश्च विदायं प्रददुस्ततः ॥४८॥&#xA;चैत्रेऽनादिकृष्णनारायणो रसातलं ययौ ।&lt;br&gt;&#xA;बलेर्गृहे निवासं स्वं चकार तेन पूजितः ॥४९॥&#xA;वामनेनेडितः कृष्णो रसाराज्यानि सर्वशः ।&lt;br&gt;&#xA;बभ्राम सर्वदेशेषु भक्तानां मोक्षकाङ्क्षया ॥4.97.५० ॥&#xA;राजाधिराजवद् राजा बलिर्नारायणं हरिम् ।&lt;br&gt;&#xA;पुपूज मानयामास भोजयामास मिष्टकम् ॥५१ ॥&#xA;विदायं प्रददौ चापि ततोऽन्ये दैत्यपुङ्गवाः ।&lt;br&gt;&#xA;राक्षसास्तारकाद्याश्च हिरण्याक्षास्तथाऽपरे ॥५२॥&#xA;कोट्यर्बुदाधिका नित्युर्नारेश्वरं निजालयान् ।&lt;br&gt;&#xA;पूजयामासुरत्यन्तं सर्वस्वदानकैर्हरिम् ॥५३॥&#xA;तन्मन्त्रं जगृहुश्चापि विदायं प्रददुस्ततः ।&lt;br&gt;&#xA;वैशाखे श्रीकृष्णस्वामी पातालं समुपाययौ ॥५४॥&#xA;तत्रत्याः शेषजातीया सर्पा नारायणं गृहे ।&lt;br&gt;&#xA;ररक्षुर्बहुमानाद्यै पूजयामासुरुत्सुकाः ॥५५॥&#xA;अन्ये सर्वे महासर्पाः सर्वकामस्वरूपिणः ।&lt;br&gt;&#xA;नागिन्यश्च महादेव्यो हरिं लक्ष्मीः सिषेविरे ॥१६॥&#xA;अनन्तः फुलिकश्चापि वासुकिस्तक्षकस्तथा ।&lt;br&gt;&#xA;कर्कोटको महापद्मः शङ्खपालादयोऽपि च ॥५७॥&#xA;निन्युर्नारायणं नैजराज्येष्वानर्चुरुत्सुकाः ।&lt;br&gt;&#xA;पुपूजुर्मणिरत्नाद्यै सेवयामासुरत्यति ॥५८॥&#xA;भोजयामासुरीशेशं विदायं प्रददुस्ततः ।&lt;br&gt;&#xA;हरिर्मन्त्रं ददौ तेभ्यस्ततो विमानमास्थितः ॥५९॥&#xA;वाद्यघोषादिभिश्चोत्तेजितः सम्मानितो ह्यति ।&lt;br&gt;&#xA;क्षीरसागरमध्ये वै यत्र शेषासनो हरिः ॥4.97.६०॥&#xA;आययौ तत्र भगवान् महोत्साहभरः प्रभुः ।&lt;br&gt;&#xA;ज्येष्ठे मासे हरिं शेषासनो विष्णुः पुपूज ह ॥६१ ॥&#xA;पायसै रससारैश्च भोजयामास वै मुदा ।&lt;br&gt;&#xA;लक्ष्मीः समस्तलक्ष्मीनां सेवां चकार भावुकी ॥६२॥&#xA;मणिरत्नानि विष्णुर्वै नारायणाय सन्ददौ ।&lt;br&gt;&#xA;विदायं प्राप्य भगवान् श्वेतद्वीपमुपाययौ ॥६३॥&#xA;आषाढे कमलाकान्तः प्रज्ञानारायणं हरिम् ।&lt;br&gt;&#xA;ररक्ष पूजयामास भोजयामास चाऽमृतम् ॥६४॥&#xA;सिषेविरेऽति बहुधा कमलाः कमलादिकाः ।&lt;br&gt;&#xA;विदायं जगृहे कृष्णो विमानेन ततः परम् ॥६५॥&#xA;श्वेतमुक्तेभ्य ईशेशो मनु ददौ निजं परम् ।&lt;br&gt;&#xA;प्रेषयामास वै धामाऽक्षरं निजं च तानथ ॥६६॥&#xA;विमानेनाऽऽययौ तूर्णं श्रावणे बद्रिकाश्रमम् ।&lt;br&gt;&#xA;नरनारायणावावां यूयं बद्र्यस्तथर्षयः ॥६७॥&#xA;तन्वाद्यास्तापसा नद्य हिमाद्रिस्तीर्थमण्डलम् ।&lt;br&gt;&#xA;अपूपुजाम सर्वेशं बह्वादरसमन्विताः ॥६८॥&#xA;पादजलं पपुः सर्वे ददुर्महोपदाः शुभाः ।&lt;br&gt;&#xA;हरिस्तत्र मासमात्रमुषित्वा भाद्रमासि वै ॥६९॥&#xA;आययौ स्वविमानेन वाराणसीं शुभां पुरीम् ।&lt;br&gt;&#xA;तीर्थं कृत्वा धेनुपालं नृपं वीक्ष्य ततः परम् ॥4.97.७०॥&#xA;प्रयागराजे संस्नात्वा भारद्वाजं प्रणम्य च ।&lt;br&gt;&#xA;द्रुतं सौराष्ट्रदेशे स्वमाययौ चाक्षरीं भुवम् ॥७१ ॥&#xA;द्वैतरूपणि सर्वाणि तिरोभावयदच्युतः ।&lt;br&gt;&#xA;एकरूपस्ततो भूत्वाऽऽविवेश निजमन्दिरम् ॥७२॥&#xA;कुङ्कुमवापिकाक्षेत्रे विरराम निजालये ।&lt;br&gt;&#xA;एवं बद्रीप्रिये सर्वपातालानां पवित्रता ॥७३॥&#xA;विधत्ता हरिणा नैजकृपया मोक्षिता जनाः ।&lt;br&gt;&#xA;अथोर्जकृष्णपक्षस्याऽष्टमी जन्मजयन्तिका ॥७४॥&#xA;हरेस्तिथिर्मङ्गलाढ्या चतुर्विंशा समागता ।&lt;br&gt;&#xA;प्रातः स्नात्वा कृतसर्वशृङ्गारः कुङ्कुमेश्वरः ॥७५॥&#xA;मण्डपे चाययौ नैजे गजासने सुशोभिते ।&lt;br&gt;&#xA;उपाविबेश मुनिभिः पूजितः कृतमङ्गलः ॥७६॥&#xA;लोमशस्तिलकं चन्द्रं कृष्णभालेऽक्षतान्वितम् ।&lt;br&gt;&#xA;कौङ्कुमं सुभगं चक्रे पुपूजाऽऽशीःपरायणः ॥७७॥&#xA;पिता माता भ्रातरश्च महर्षयः सुरेश्वराः ।&lt;br&gt;&#xA;पुपूजुः परमात्मानं मुक्ता मुक्तानिकास्तथा ॥७८॥&#xA;ईश्वरा अवताराश्च ह्याशीर्वादपरायणाः ।&lt;br&gt;&#xA;पितरो यक्षगन्धर्वाः किम्पुमांसश्च किन्नराः ॥७६॥&#xA;देवाश्च दानवाः सिद्धाः साध्व्यः सूताश्च चारणाः ।&lt;br&gt;&#xA;द्विजा नृपाः श्रेष्ठिनश्च दासाः पुपूजुरच्युतम् ॥4.97.८ ०॥&#xA;देव्यः सरांसि सरितस्तीर्थानि देवमातरः ।&lt;br&gt;&#xA;लोकपाला दिशाम्पालाः पुपूजुः परमेश्वरम् ॥८ १ ॥&#xA;अतलादिनिवासाश्च भूवासा मानवाः प्रजाः ।&lt;br&gt;&#xA;नरा नार्यो हरिकृष्णमर्चयामासुरुत्सवे ॥८२॥&#xA;उपदाश्च न्यधुर्दिव्या हररेग्रे सुवर्णजाः ।&lt;br&gt;&#xA;मणिरत्नादिरूपाश्च चिरं जीवेति ते जगुः ॥८३॥&#xA;आरार्त्रिकं प्रचक्रुश्च प्रसादं जगृहुस्ततः ।&lt;br&gt;&#xA;परिहारं सभायाश्चाकरोच्छ्रीलोमशस्ततः ॥८४॥&#xA;महीमानान् समस्ताँश्च भोजयामास लोमशः ।&lt;br&gt;&#xA;दत्वा दानानि बहूनि विदायं प्रददौ ततः ॥८५॥&#xA;सप्तद्वीपनृपाद्याश्च समागन्तुं निजालयान् ।&lt;br&gt;&#xA;प्रार्थयामासुरत्यर्थं हरिं सर्वसमन्वितम् ॥८६॥&#xA;तथाऽस्त्विति प्राह तांश्च ततोऽन्ये प्रययुर्मुदा ।&lt;br&gt;&#xA;निजलोकान्निजदेशान् सप्तद्वीपेतरस्थिताः ॥८७॥&#xA;अथ श्रीभगवान् प्राप्ते त्वेकादशीदिने निजान् ।&lt;br&gt;&#xA;दासीदासान् प्रमदाश्च सज्जीचकार पूर्ववत् ॥८८॥&#xA;विमाने स्वे विधायैव द्वेधारूपाणि तानि वै ।&lt;br&gt;&#xA;न्यषादयत् समस्ताँश्च नारीनरात्मकान् हरिः ॥८९॥&#xA;वाद्यघोषैर्जयनादैरम्बरे स्वविमानके ।&lt;br&gt;&#xA;अनादिश्रीकृष्णनारायणः समारुरोह च ॥4.97.९०॥&#xA;लोमशाद्याः ऋषयश्च ब्रह्मप्रियादियोषितः ।&lt;br&gt;&#xA;आरुरुहुविमानं च सप्तद्वीपान् विलोकितुम् ॥९१॥&#xA;नवद्वीपेश्वराश्चापि स्वस्वविमानमास्थिताः ।&lt;br&gt;&#xA;स्वागतार्थं ययुस्ते तु पुरतः श्रीहरेस्तदा ॥९२॥&#xA;स्वस्वदेशान्नगराणि प्रासादान् समशोभयन् ।&lt;br&gt;&#xA;शृङ्गारितान् रम्यरूपानकारयन्मुदान्विताः ॥९३॥&#xA;सेवौपयिकीः सरसाः सामग्रीः प्रत्यपादयन् ।&lt;br&gt;&#xA;मण्डपान् सुभगाँश्चापि सभास्थानान्यकारयन् ॥९४॥&#xA;गोपुराणि सप्रभाणि दीपतोरणभाञ्जि च ।&lt;br&gt;&#xA;अकारयन्नृपास्ते च प्रजाः शोभा अवर्धयन् ॥९५॥&#xA;जम्बूद्वीपेऽपि च ये ते खण्डेश्वरा हरिं मुदा ।&lt;br&gt;&#xA;सम्प्रार्थयन् पुरा नैजान् खण्डान् पावयितुं ततः ॥९६॥&#xA;हरिस्तथाऽस्त्विति प्राह ते च सर्वे तदाज्ञया ।&lt;br&gt;&#xA;पुरैव प्रययुर्नैजान् खण्डान् शृङ्गारहेतवे ॥९७॥&#xA;पृथ्व्यां सर्वत्र चोद्घोषः सुमहान् समजायत् ।&lt;br&gt;&#xA;अनादिश्रीकृष्णनारायणश्चायाति सृष्टिपः ॥९८॥&#xA;दर्शनीयः स भगवान् पापहा दुःखहा प्रभुः ।&lt;br&gt;&#xA;अर्चनीयो वन्दनीयो हरिर्गोपालनन्दनः ॥९९॥&#xA;इत्येवं बद्रिके भूमौ प्रतीक्षन्ते समुत्सुकाः ।&lt;br&gt;&#xA;अद्य वा श्वः परश्वो वाऽऽगमिष्यति नरायणः ॥4.97.१ ० ०॥&#xA;बालकृष्णोऽथ भगवान् प्रादक्षिण्येन वर्त्मना ।&lt;br&gt;&#xA;विमानमैरयत्तूर्णमम्बरे पश्चिमोत्तरम् ॥१ ०१ ॥&#xA;इति श्रीलक्ष्मीनरायणीयसहितायां चतुर्थे तिष्यसन्ताने त्रयोविंशजन्मोत्सवोत्तरम् अतलादिसप्तपातालेषु तत्तद्राजन्यप्रजादि पावयित्वा क्षीरोदधिं श्वेतद्वीपं बद्रिकाश्रमं पावयित्वा च भगवान् कुङ्कुमवापीमागत्य चतुर्विंशतितमं स्वजन्मदिनोत्सवं चकारेत्यादिनिरूपणनामा सप्तनवतितमोऽध्यायः ॥९७ ॥&lt;/p&gt;</description>
    </item>
    <item>
      <title>०९८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/098/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/098/</guid>
      <description>&lt;p&gt;श्रीनरनारायण उवाच-&lt;br&gt;&#xA;ततः बद्रीप्रिये देवि भगवान् श्रीप्रमापतिः ।&lt;br&gt;&#xA;जम्बूद्वीपेश्वरसौधं विमानेन ययौ द्रुतम् ॥१ ॥&#xA;आग्नीध्रः पूरयामास मानयामास माधवम् ।&lt;br&gt;&#xA;राजाधिराजशोभाभिः सिषेवे माधवीपतिम् ॥२ ॥&#xA;राज्ञ्यः सर्वा महालक्ष्मीराधादियोषिदर्हणम् ।&lt;br&gt;&#xA;चक्रुर्महोपदादानैः सिषेविरेऽतिभावतः ॥३ ॥&#xA;आग्नीध्रस्य नव पुत्रा निन्युर्नारायणं ततः ।&lt;br&gt;&#xA;नाभिर्हिमाह्वये राज्ये निनाय परमेश्वरम् ॥४ ॥&#xA;पुपूज परया प्रीत्या महोपदा ददौ तथा ।&lt;br&gt;&#xA;किम्पुरुषो भूपतिश्च हेमकूटाह्वये निजे ॥५ ॥&#xA;महाखण्डे महाराज्ये निन्ये पुपूज भावतः ।&lt;br&gt;&#xA;हरिर्भूपो नैषधाख्ये वर्षे निनाय माधवम् ॥६ ॥&#xA;पुपूज भावभक्त्या तं ददावुत्तमसन्मणीन् ।&lt;br&gt;&#xA;इलावृतो नृपो निन्ये खण्डे चेलावृते निजे ॥७ ॥&#xA;गोपीपतिं पुपूजाऽप्युपदाश्च प्रददौ मणीन् ।&lt;br&gt;&#xA;रम्यो राजा हरिं नीत्वा नीलाचलाख्यखण्डके ॥८ ॥&#xA;पुपूजाऽपि सिषेवेऽपि भोजयामास चादरात् ।&lt;br&gt;&#xA;हिरण्वान्नृपतिर्निन्ये श्वेतवर्षे निजे हरिम् ॥९ ॥&#xA;पुपूज परया प्रीत्योपदा ददुस्तथोत्तमाः ।&lt;br&gt;&#xA;कुरुराजो हरिं निन्ये निजोत्तरकुरून् प्रति ॥4.98.१ ०॥&#xA;पुपूज रामरामेशं स्वर्णद्रव्यादिभिस्तदा ।&lt;br&gt;&#xA;भद्राश्वो नाम राजाऽपि पूर्ववर्षे निनाय तम् ॥१ १ ॥&#xA;पुपूज परया प्रीत्योपदा ददौ शुभोत्तमाः ।&lt;br&gt;&#xA;केतुमालस्ततो राजा निनाय स्वालये हरिम् ॥१२॥&#xA;पुपूज परया भक्त्या भोजयामास सत्पतिम् ।&lt;br&gt;&#xA;विदायं सङ्गृह्य कृष्णनारायणो द्रुतं ततः ॥१ ३॥&#xA;अन्यद्वीपान् प्रगन्तुं वै स्वं विमानं तदैरयत् ।&lt;br&gt;&#xA;प्रियव्रतस्य वै पुत्राः प्रजापतिसमा दश ॥१४॥&#xA;आग्नीध्रश्चाग्निबाहुश्च वपुष्मान् द्युतिमाँस्तथा ।&lt;br&gt;&#xA;मेधा मेधातिथिर्हव्यः सवनः पुत्रकस्तथा ॥१५॥&#xA;ज्योतिष्मान् दशकश्चेति सर्वे वै वैष्णवाः शुभाः ।&lt;br&gt;&#xA;मेधाऽग्निबाहुपुत्राश्च त्रयस्ते साधवोऽभवन् ॥१ ६॥&#xA;सप्ताऽन्ये त्वभवन् भूपास्तद्द्वीपान् प्रययौ प्रभुः ।&lt;br&gt;&#xA;प्लक्षद्वीपेश्वरं मेधातिथिं प्रति ययौ हरिः ॥१७॥&#xA;मार्गशीर्षे मासि कृष्णं मेधातिथिरपूजयत् ।&lt;br&gt;&#xA;मेधातिथेस्तथा पुत्राः स्वराज्येष्वानयन् प्रभुम् ॥१८॥&#xA;शान्तभयश्च शिशिर आनन्दश्च सुखोदयः ।&lt;br&gt;&#xA;शिवश्च क्षेमकश्चापि ध्रुवश्च सप्त भूभृतः ॥१ ९॥&#xA;महाराजाधिराजस्य सम्मानं चक्रुरुत्सुकाः ।&lt;br&gt;&#xA;विविधा उपदा रम्या ददुः पुपूजुरादरात् ॥4.98.२०॥&#xA;आरार्त्रिकं प्रचक्रुश्च पपुः पादजलं हरेः ।&lt;br&gt;&#xA;भोजयामासुरीशेशं प्रसादं जगृहुश्च ते ॥२ १॥&#xA;मनुं कृष्णस्य जगृहुः सेवयामासुरच्युतम् ।&lt;br&gt;&#xA;विदायं प्रददुश्चापि प्रजापूजोत्तरं ततः ॥२२॥&#xA;भ्रमित्वा श्रीहरिर्द्वीपं विमानेन द्रुतं ततः ।&lt;br&gt;&#xA;पौषमासे ययौ कृष्णः शाल्मलिद्वीपमुत्तमम् ॥२३॥&#xA;तस्य सम्राड् वपुष्माँश्च राजा कृष्णमपूपुजत् ।&lt;br&gt;&#xA;स्वप्रासादे हरिं नित्यं ररक्ष भावपूरितः ॥२४॥&#xA;असेवत सदा भक्त्याऽभोजयद् बहुधा प्रभुम् ।&lt;br&gt;&#xA;रत्नहारादिकान् रम्यानमूल्यान् हरये ददौ ॥२५॥&#xA;तत्पुत्राः सप्त राजानः श्वेतश्च हरितस्तथा ।&lt;br&gt;&#xA;जीमूतो रोहितश्चापि वैद्युतो मानसः प्रभः ॥२६॥&#xA;सप्तैते परमात्मानं निजराज्येषु चानयन् ।&lt;br&gt;&#xA;बहुमानेन सौधेषु नीत्वा नीत्वा समार्चयन् ॥२७॥&#xA;उपदाभिश्चन्दनाद्यैर्हीरकाद्यैश्च कानकैः ।&lt;br&gt;&#xA;भूषणैर्मणिरत्नाद्यैः कम्बलैः स्वर्णपात्रकैः ॥२८॥&#xA;तद्राज्ञ्यश्च प्रजाश्चापि पुपूजुः परमेश्वरम् ।&lt;br&gt;&#xA;तेभ्यो दत्वा मनुं कृष्णो विदायं प्राप्य सत्वरम् ॥२९॥&#xA;माघे विमानमारुह्य कुशद्वीपमुपाययौ ।&lt;br&gt;&#xA;ज्योतिष्मान्नामकः सम्राट् ससैन्यो मानमाचरत् ॥4.98.३ ०॥&#xA;निजसौधे नगर्यां च भ्रामयामास केशवम् ।&lt;br&gt;&#xA;पुष्पाक्षताद्यैः सम्पूज्य मणिरत्नानि सन्ददौ ॥३ १ ॥&#xA;भोजनानि ददौ राज्ञ्यः सिषेविरे तमच्युतम् ।&lt;br&gt;&#xA;तस्य पुत्राश्च राजानः सप्त निन्युर्हरिं निजान् ॥३२॥&#xA;प्रासादानालयाँश्चापि राष्ट्रेष्वपि समन्ततः ।&lt;br&gt;&#xA;उद्भेदो वेणुमाँश्चापि धृतिरश्वरथस्तथा ॥३३॥&#xA;लम्बनः कपिलः प्रभाकरस्ते वेणुवादिनम् ।&lt;br&gt;&#xA;आनर्चुर्बहुभावेन सिषेविरे तमच्युतम् ॥३४॥&#xA;उपदाः प्रददुश्चापि गुरुमन्त्रं च जगृहुः ।&lt;br&gt;&#xA;प्रजाः सीतापतिं कृष्णं पुपूजुः परमादरात् ॥३५॥&#xA;जगृहुः कृष्णमन्त्राँश्च विदायं प्रददुस्ततः ।&lt;br&gt;&#xA;फाल्गुने स्वविमानेन क्रौञ्चद्वीपं ययौ हरिः ॥३६॥&#xA;सम्राड् राजा द्युतिमाँश्च सैन्यैः सम्मानमाचरत् ।&lt;br&gt;&#xA;निजप्रासादवर्ये तं कृष्णं न्यवासयन्मुदा ॥३७॥&#xA;भोजयामास देवेशं सेवयामास केशवम् ।&lt;br&gt;&#xA;सर्वसार्थयुतं कृष्णं पूजयामास नाणकैः ॥३८॥&#xA;मणिरत्नादिभिश्चापि कुङ्कुमाक्षतचन्दनैः ।&lt;br&gt;&#xA;अथ पुत्रास्तस्य सप्त निन्युर्नारायणं ततः ॥३ ९॥&#xA;मनोहरश्च कुशल उष्णश्च पीवरो मुनिः ।&lt;br&gt;&#xA;दुन्दुभिरन्धकारश्च नृपा आनर्चुरच्युतम् ॥4.98.४०॥&#xA;सेवां चक्रुर्हि बहुधा प्रजाश्चानर्चुरीश्वरम् ।&lt;br&gt;&#xA;विदायं प्रददुश्चापि ततो मन्त्रं च जगृहुः ॥४१॥&#xA;अथ चैत्रे हरिः शाकद्वीपं जगाम सत्वरम् ।&lt;br&gt;&#xA;सम्राट् तत्र हव्यनामा ससैन्यो मानमाचरत् ॥४२॥&#xA;निजसौधे निवासं चाकारयत्परमात्मनः ।&lt;br&gt;&#xA;पुपूज परया भक्त्या सिषेवे बहुभावया ॥४३॥&#xA;भोजयामास गोविन्दं विदायमुपदा ददौ ।&lt;br&gt;&#xA;तत्सुताः सप्त राजानो निन्युः कृष्णं निजालयान् ॥४४॥&#xA;जलदश्च कुमारश्च सुकुमारो मणीचकः ।&lt;br&gt;&#xA;कुशोत्तरश्च मोदाकिर्महाद्रुमश्च ते ततः ॥४५॥&#xA;आनन्दं रुक्मिणीकान्तं ददुर्दिव्योपदाः शुभाः ।&lt;br&gt;&#xA;सिषेविरेऽतिसम्पद्भिर्ददुर्विदायमुत्तमम् ॥४६॥&#xA;तत्प्रजाद्या हरिं नीत्वा स्वालयेष्वभ्यपूजयन् ।&lt;br&gt;&#xA;हरिर्मन्त्रं प्रदायैव विमानेन हि सत्वरम् ॥४७॥&#xA;वैशाखे पुष्करं द्वीपं ययौ ससार्थशोभनः ।&lt;br&gt;&#xA;पुष्कराधिपतिर्भूपः सवनः सैन्यशोभितः ॥४८॥&#xA;सम्मानं श्रीहरेश्चक्रे भ्रामयामास पत्तने ।&lt;br&gt;&#xA;सौधे नैजे ततो नीत्वा पूजयामास वस्तुभिः ॥४९॥&#xA;वासयामास नित्यं च सेवयामास भक्तितः ।&lt;br&gt;&#xA;भोजयामास नित्यं स विदायं प्रददौ बहु ॥4.98.५०॥&#xA;तस्य पुत्रौ नृपौ द्वौ च निन्यतुः परमेश्वरम् ।&lt;br&gt;&#xA;निजराष्ट्राणि भावेन स्वस्वसौधेष्ववासयन् ॥५१॥&#xA;महीवीतो धातकिश्च सेवयामासतुर्हरिम् ।&lt;br&gt;&#xA;तद्राज्ञ्यश्च प्रजाश्चापि पुपूजुः माधवीप्रभुम् ॥५२॥&#xA;भोजयामासुरीशेशं मन्त्रं च जगृहुर्हरेः ।&lt;br&gt;&#xA;विदायं प्रददुश्चापि हरिः सज्जोऽभवत्ततः ॥५३॥&#xA;लोकालोकाचलं कृष्णो ज्येष्ठमासे ययौ मुदा ।&lt;br&gt;&#xA;विहर्तुं वीक्षितुं स्त्रीभ्यो दर्शयितुं प्रदेशकान् ॥५४॥&#xA;पर्वतान् ग्रहमार्गाश्च वनान्युपवनानि च ।&lt;br&gt;&#xA;प्रादक्षिण्येन वेगेन विमानगमनेन च ॥५५ ॥&#xA;लोकालोकं प्रवीक्ष्याऽथ काञ्चनीं भूमिमीक्ष्य च ।&lt;br&gt;&#xA;आषाढे श्रीहरिं प्रत्याययौ कुङ्कुमवापिकाम् ॥५६॥&#xA;इत्येवं बद्रिके कृष्णनारायणो महाप्रभुः ।&lt;br&gt;&#xA;पावयित्वा भूमिलोकान् कृपया तत्प्रजा अपि ॥५७॥&#xA;एको भूत्वा निजसौधे चातुर्मास्यं चकार ह ।&lt;br&gt;&#xA;कुङ्कुमवापिकाक्षेत्रे निजजन्मजयन्तिका ॥५८॥&#xA;पञ्चविंशाऽष्टमी कृष्णा कार्तिकस्याऽस्य चागता ।&lt;br&gt;&#xA;तत्र स्वर्णोत्सवं चक्रे पिता गोपालकृष्णकः ॥५९॥&#xA;सौवर्णं मण्डपं चक्रे ह्यपूर्वं बहुशोभनम् ।&lt;br&gt;&#xA;सर्वशो मणिरत्नाद्यैर्नद्धं धामाऽक्षरं यथा ॥4.98.६०॥&#xA;दिव्ये गजासने कृष्णः कृतस्नानो विभूषितः ।&lt;br&gt;&#xA;आगत्य निषसादाऽथ लोमशस्तमपूजयन् ॥६१॥&#xA;प्रातर्वाद्यान्यवाद्यन्त गीतिका मङ्गलानि च ।&lt;br&gt;&#xA;मुक्तावतारदेवानामीश्वराणां च देहिनाम् ॥६२॥&#xA;अभवन् सर्वतो बद्रि सर्वलोकनिवासिनाम् ।&lt;br&gt;&#xA;वेदघोषाश्च परितो मुनीनामभवँस्तदा ॥६३॥&#xA;प्रातर्होमा महर्षीणां ह्यजायन्ताऽक्षरस्थले ।&lt;br&gt;&#xA;अथ पूजा हरेस्तत्र प्रावर्तत क्रमादनु ॥६४॥&#xA;अवताराश्च मुक्ताश्चेश्वराश्चाथ महर्षयः ।&lt;br&gt;&#xA;पितरश्च सुरा दैत्या दानवा राक्षसास्तथा ॥६५॥&#xA;मानवा नागसर्पाश्च यक्षा सिद्धाश्च चारणाः ।&lt;br&gt;&#xA;सूताश्च मागधाः किम्पुमांसश्च किन्नरास्ततः ॥६६ ॥&#xA;बन्दिनो वेदविप्राश्च राजानो वैश्यदेहिनः ।&lt;br&gt;&#xA;दासाश्च दासिकाश्चापि तीर्थानि देवतास्तथा ॥६७॥&#xA;अप्सरसो गणाश्चापि पार्षदा गणिकास्तथा ।&lt;br&gt;&#xA;पुपूजुः परमात्मानं ददुस्ते चोपदाः शुभाः ॥६८॥&#xA;तिलकं कुङ्कुमेनापि तथाऽक्षतैश्च चन्दनैः ।&lt;br&gt;&#xA;चक्रुश्चिरं जीव चेत्याशीर्वादं प्रददुस्ततः ॥६९॥&#xA;आरार्त्रिकं प्रचक्रुश्च ददुर्दानानि वै तदा ।&lt;br&gt;&#xA;योषितः सर्वसृष्टीनां तदा चक्रुः प्रपूजनम् ॥4.98.७०॥&#xA;पिता तदानीं रत्नानां मणीनां च प्रदानकम् ।&lt;br&gt;&#xA;धेनुदानानि धातूनां दानानि कानकान्यपि ॥७ १ ॥&#xA;पात्रभूषाम्बरादीनां कोट्यर्बुदादिसङ्ख्यया ।&lt;br&gt;&#xA;प्रददौ लोमशश्चापि ददावाशिष उत्तमाः ॥७२॥&#xA;पूजान्ते भोजयामासुर्लक्ष्म्यो ब्रह्मप्रियादिकाः ।&lt;br&gt;&#xA;महीमानान् समस्ताँश्च विदायं च ततो ददुः ॥७३॥&#xA;यद्यत् समागतं प्राप्तं सर्वलोकेषु सर्वथा ।&lt;br&gt;&#xA;भ्रमणे ह्युपदारूपं स्वर्णरूप्यादिकं बहु ॥७४॥&#xA;हीरकाश्च मणयश्च रत्नानि विविधान्यपि ।&lt;br&gt;&#xA;मौक्तिकानि विचित्राणि पात्राणि चाम्बराणि च ॥७५॥&#xA;पिता दाने ददौ सर्वं विप्रेभ्यो दीनवत्सलः ।&lt;br&gt;&#xA;दीनेभ्यो भिक्षुकेभ्यश्च साध्वीभ्यः सद्भ्य इत्यपि ॥७६॥&#xA;योषिद्भ्यो मानवेभ्यश्चाऽनाथेभ्यः सर्वथा तदा ।&lt;br&gt;&#xA;अथ सर्वेभ्य एवाऽन्नं मिष्टान्नं प्रददौ ततः ॥७७॥&#xA;विदायं प्रददौ चापि परिहारोऽभवत्ततः ।&lt;br&gt;&#xA;ययुः सर्वे समापृच्छ्य कृष्णं निजालयान् सुराः ॥७८॥&#xA;ब्रह्माण्डदेहिनः सर्वे ययुर्नैजान् प्रलोककान् ।&lt;br&gt;&#xA;ईश्वराश्च विराडाद्याः प्रार्थयामासुरच्युतम् ॥७९॥&#xA;निजलोकान् समागन्तुं हरिः प्राह तथाऽस्त्विति ।&lt;br&gt;&#xA;एकादश्यामूर्जकृष्णे हरिः सज्जो बभूव ह ॥4.98.८०॥&#xA;सर्वसार्थसुयुक्तस्तैरीश्वरैः सह केशवः ।&lt;br&gt;&#xA;बद्रिके दिव्यमहता विमानेन द्विरूपधृक् ॥८ १॥&#xA;पूर्ववद् भगवान् भूत्वा प्रतस्थे चाम्बरे द्रुतम् ।&lt;br&gt;&#xA;जयनादैः सुखशब्दैः प्रतस्थे परमेश्वरः ॥८२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने जम्बुप्लक्षादिसप्तद्वीपेश्वराणां राज्येषु भगवतो भ्रमणं कुङ्कुमवाप्यां च पञ्चविंशतितमस्वजन्मजयन्त्युत्सवकरणं चेत्यादिनिरूपणनामाऽष्टनवतितमोध्यायः ॥९८ ॥&lt;/p&gt;</description>
    </item>
    <item>
      <title>०९९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/099/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/099/</guid>
      <description>&lt;p&gt;श्रीनरनारायण उवाच-&lt;br&gt;&#xA;बद्रिके भगवान् कृष्णनारायणो मुहूर्ततः ।&lt;br&gt;&#xA;सत्यपारं ययावष्टावरणान्यप्यलङ्घयत् ॥१ ॥&#xA;महातेजोमयेनातिदिव्यविमानकेन सः ।&lt;br&gt;&#xA;वैराजलोकमासाद्य वैराजेन समं हरिः ॥२ ॥&#xA;वैराजभवने तत्र पूजितः समुवास सः ।&lt;br&gt;&#xA;सिषवे चाति वैराजो वैराज्ञीसहितस्तदा ॥३ ॥&#xA;वैराजीयप्रजाश्चाप्यानर्चुर्दिव्योपचारकैः ।&lt;br&gt;&#xA;आरार्त्रिकं हरेश्चक्रुर्महोपदा न्यधुः पुरः ॥४ ॥&#xA;हरिं प्रसादयामासुः सर्वार्पणैर्मुहुर्मुहुः ।&lt;br&gt;&#xA;ईश्वराणां दिव्यरीत्या सेवयामासुरच्युतम् ॥५ ॥&#xA;वैराजस्य सुताश्चापि ब्रह्मविष्णुमहेश्वराः ।&lt;br&gt;&#xA;ब्रह्माणोऽष्टाननाश्चापि शतास्या अयुताननाः ॥६ ॥&#xA;लक्षाननास्तथा कोट्याननाः सिषेविरे हरिम् ।&lt;br&gt;&#xA;त्र्यक्षाश्च शङ्कराश्चैकपञ्चाशन्नेत्रकाः शिवाः ॥७ ॥&#xA;नवनवतिनेत्राश्चैकसहस्रादिनेत्रकाः ।&lt;br&gt;&#xA;अयुतैकादिनेत्राश्च लक्षैकादिसुचक्षुषः ॥८ ॥&#xA;कोटयेकचक्षुषश्चापि सदाशिवाः सिषेविरे ।&lt;br&gt;&#xA;तथाविधाश्च ब्रह्माण्यः शिवाश्चापि तथाविधाः ॥९ ॥&#xA;सिषेविरे ब्रह्मनारीर्नारायणं सिषेविरे ।&lt;br&gt;&#xA;विष्णवोऽष्टभुजाश्चापि शतायुतभुजास्तथा ॥4.99.१ ०॥&#xA;लक्षकोटिभुजाश्चापि वैष्णव्यश्च तथाविधाः ।&lt;br&gt;&#xA;सिषेविरेऽनादिकृष्णनारायणं समर्पिताः ॥११ ॥&#xA;नैजलोकेषु सर्वेषु कार्तिके मार्गशीर्षके ।&lt;br&gt;&#xA;पौषे चाप्यनयन् कृष्णं चतुर्दशस्तरेषु च ॥१ २॥&#xA;अष्टाविंशतिकक्षेषु षट्पञ्चाशत्क्षितिष्वपि ।&lt;br&gt;&#xA;ततो द्विगुणकक्षेषु निन्युर्नारायणं हरिम् ॥१ ३॥&#xA;स्वागतं चक्रिरे पूजां चक्रिरे चोपदा ददुः ।&lt;br&gt;&#xA;भोजयामासुरिष्टानि दिव्यानि भोजनानि च ॥१४॥&#xA;भ्रामयामासुरेतेषां राज्येषु विविधेष्वपि ।&lt;br&gt;&#xA;विदायं प्राप्य भगवान् महाविष्णोर्महास्पदम् ॥१५॥&#xA;हैरण्यं धाम सुभगं ययौ श्रीपरमेश्वरः ।&lt;br&gt;&#xA;यत्राश्चर्यमभूद् दिव्य बद्रिके प्रवदामि ते ॥१६॥&#xA;महाविष्णुस्तदा श्रीमद्गोपालकृष्णमूर्तिमान् ।&lt;br&gt;&#xA;स्वपितृरूपोऽदृश्यत पितृदेहे तिरोभवत् ॥१७॥&#xA;महालक्ष्मीस्तथा श्रीमत्कम्भरावर्ष्मणि स्थिता ।&lt;br&gt;&#xA;श्रीकम्भरास्वरूपेणाऽदृश्यत च तिरोऽभवत् ॥१८॥&#xA;मातापितृस्वरूपाभ्यां पूजितः पुत्र ईश्वरः ।&lt;br&gt;&#xA;बालकृष्णोऽतिभावेन प्राविर्भवद्भ्यां यत्ततः ॥१९॥&#xA;आश्चर्यं तत्परं वीक्ष्य तदा ब्रह्मप्रियादिकाः ।&lt;br&gt;&#xA;मेनिरे तु तयो रूपौ श्वश्रूं श्वशुरमित्यपि ॥4.99.२०॥&#xA;पद्मावतीप्रिये वीक्ष्य श्वश्रूश्वशुरौ रूपिणौ ।&lt;br&gt;&#xA;महासन्तोषमाप्ते ते ववन्दाते स्नुषात्मिके ॥२१ ॥&#xA;मासमासं समस्तं वै महाविष्णोर्गृहे हरिः ।&lt;br&gt;&#xA;समस्तसार्थसहितश्चोवास पितृमानितः ॥२२॥&#xA;पित्रोः सेवां कृष्णनारायणश्चकार सर्वदा ।&lt;br&gt;&#xA;ब्रह्मप्रियाद्याः सर्वाश्च सिषेविरे च तौ मुदा ॥२३॥&#xA;विदायं जगृहे कृष्णस्ततः श्रीपुरमाययौ ।&lt;br&gt;&#xA;ललिताया महालक्ष्म्या दिव्यं धाम मनोहरम् ॥२४॥&#xA;पूजितो वन्दितः कृष्णः सेवितश्च प्रसादितः ।&lt;br&gt;&#xA;उपदाभिस्तोषितश्चोवास तत्रापि पक्षकम् ॥२५॥&#xA;ललितायाः स्वरूपे च तदा श्रीललिताऽऽविशत् ।&lt;br&gt;&#xA;अन्याश्च कोटिशः सख्योऽपश्यन्निजसुविग्रहान् ॥२६॥&#xA;आश्चर्यं मेनिरे ताश्च वीक्ष्य नैजां तु दिव्यताम् ।&lt;br&gt;&#xA;पूजां च भोजनं लब्ध्वा प्राप्य विदायमित्यपि ॥२७॥&#xA;परस्परं प्रसम्मिल्य कृष्णेन सह सत्वरम् ।&lt;br&gt;&#xA;विमानं च समारुह्य भूम्नोऽव्याकृतमाययुः ॥२८॥&#xA;अनादिश्रीकृष्णनारायणं वीक्ष्याऽऽगतं तदा ।&lt;br&gt;&#xA;भूमा नारायणस्तूर्णं स्वागतं महदाचरत् ॥२९॥&#xA;महेश्वराधिराजार्हमानं ददौ सुसैन्ययुक् ।&lt;br&gt;&#xA;तत्पत्न्यश्च रमाद्याश्चाऽऽगायन् कृष्णस्य गीतिकाः ॥4.99.३०॥&#xA;अव्याकृते शुभे धाम्नि भूमसौधे हरिं तथा ।&lt;br&gt;&#xA;भूमा न्यवासयन्नित्यं मासमेकमपूजयत् ॥३ १॥&#xA;अभोजयत् सदा कृष्णं ससार्थं चामृतादिकम् ।&lt;br&gt;&#xA;ततो हरिर्विदायं च लब्ध्वा विमानमास्थितः ॥३२॥&#xA;वासुदेवाऽमृतं धाम ययौ सार्थसमन्वितः ।&lt;br&gt;&#xA;वासुदेवो हि भगवानाचरत् स्वागतं हरेः ॥३३॥&#xA;फाल्गुनार्धोत्तरे तत्रोवास कृष्णनरायणः ।&lt;br&gt;&#xA;वासुदेवालये रम्येऽसङ्ख्यवैष्णवपूजितः ॥३४॥&#xA;चैत्रे कृष्णो ययौ तूर्णमनिरुद्धालयं तथा ।&lt;br&gt;&#xA;प्रद्युन्नमन्दिरं चापि सङ्कर्षणालयं ह्यपि ॥३५॥&#xA;तैः सर्वेश्चातिदिव्यैः स्वैः सैन्यैश्च पार्षदादिभिः ।&lt;br&gt;&#xA;सम्मानितः स्वागताद्यैः पूजितश्चोपदार्पणैः ॥३६॥&#xA;भोजितश्चाऽमृतभोगैः सेवितो भावभक्तिभिः ।&lt;br&gt;&#xA;विदायं प्राप्य भगवान् नैजं विमानमास्थितः ॥३७॥&#xA;गोलोकं श्रीकृष्णधाम वैशाखे प्रययौ द्रुतम् ।&lt;br&gt;&#xA;श्रीकृष्णेन निजे धाम्नि परकृष्णः प्रपूजितः ॥३८॥&#xA;सर्वगोलोकमुक्तादिसैन्यैः सन्मानितो हरिः ।&lt;br&gt;&#xA;राधादिभिरसङ्ख्याभिर्ब्रह्मप्रियाश्च सेविताः ॥३९॥&#xA;पूजिता भोजिताश्चापि वन्दिताश्च प्रसादिताः ।&lt;br&gt;&#xA;श्रीकृष्णभवने कृष्णनारायणोऽवसन्मुदा ॥4.99.४०॥&#xA;राधाद्याः स्वस्वरूपेषु तिरोऽभवँस्तदा द्रुतम् ।&lt;br&gt;&#xA;आश्चर्यं परमं वीक्ष्य विज्ञाय निजरूपकम् ॥४१॥&#xA;ततः प्राविरभवँश्च महानन्दं प्रपेदिरे ।&lt;br&gt;&#xA;सिषेविरे सुरत्यर्थं कृष्णेशं कृष्णयोषितः ॥४२॥&#xA;श्रीकृष्णश्च तथा गोपा गोप्यश्चाप्यर्बुदाऽर्बुदाः ।&lt;br&gt;&#xA;हरिं प्रसादयामासुस्तोषयामासुरच्युतम् ॥४३॥&#xA;श्रीकृष्णोऽपि तदा नैजं मूलं परमकारणम् ।&lt;br&gt;&#xA;अस्तौच्छ्रीपरमात्मानमवताराऽवतारिणम् ॥४४॥&#xA;&amp;lsquo;यतो वयं चावतारास्तव मूर्तेः पृथक्स्थिताः ।&lt;br&gt;&#xA;स्मोऽत्र धामाधिपतयस्तस्मै पित्रे नमः सदा&amp;rsquo; ॥४५॥&#xA;यतो राधादयश्चापि भवन्मूर्तेः प्रशक्तयः ।&lt;br&gt;&#xA;अस्मदर्धाङ्गतां प्राप्तास्तस्मै पित्रे नमो नमः ॥४६॥&#xA;यतश्चाऽन्येऽसङ्ख्यरूपा अवतारा भवन्त्यपि ।&lt;br&gt;&#xA;तस्मै मूलपरब्रह्मपित्रे नमोऽवतारिणे ॥४७॥&#xA;प्रसन्नो भव कृष्णेश निजरूपेषु सर्वथा ।&lt;br&gt;&#xA;यदाज्ञां प्रवहामोऽत्र तस्मै पित्रे मुहुर्नमः ॥४८॥&#xA;सदा त्वत्पूजनं चात्र करोमि सर्वथा पितः ।&lt;br&gt;&#xA;अनुग्रहं सदेच्छामि पावितोऽहं ससार्थकः ॥४९॥&#xA;एवं स्तुत्वा हरिं नत्वा लब्ध्वा प्रसादमुत्तमम् ।&lt;br&gt;&#xA;विदायं प्रददौ कृष्णः कृष्णनारायणाय वै ॥4.99.५०॥&#xA;चैत्रे त्वन्यानि धामानि ह्यवतारकृतानि च ।&lt;br&gt;&#xA;हरिर्ययौ विमानेन त्रयोविंशतिकानि च ॥५१ ॥&#xA;त्रयोविंशत्यवतारैस्तत्तद्धामसु धामिपः ।&lt;br&gt;&#xA;परब्रह्म पूजितः सेवितो भक्त्या प्रपूसादितः ॥५२॥&#xA;भोजितश्चोपदाभिश्चार्पितः स्तुतः क्षमां प्रति ।&lt;br&gt;&#xA;हरिर्विदायमासाद्य वीक्ष्याऽक्षरस्य सीमगम् ॥५३॥&#xA;मात्स्यं धाम च कौर्मं च वाराहं धाम वीक्ष्य च ।&lt;br&gt;&#xA;कापिलं च हरेर्धाम वासुदेवीयकं तथा ॥५४॥&#xA;पृथोर्धाम तथा दत्तात्रेयधाम प्रवीक्ष्य च ।&lt;br&gt;&#xA;हंसधाम च वीक्ष्यापि नृहरेर्धाम वीक्ष्य च ॥५५॥&#xA;आर्षभं वामनं धाम पर्शुरामालयं तथा ।&lt;br&gt;&#xA;याज्ञीयं रामधामाऽपि कौमारं धाम वीक्ष्य च ॥५६॥&#xA;हायग्रीवं नारदीयं राजराजीयमित्यपि ।&lt;br&gt;&#xA;व्यासीयं कार्ष्णमन्यं च बौद्धं धामाऽभिवीक्ष्य च ॥५७॥&#xA;तथा चाऽसङ्ख्यघामानि वीक्ष्य प्रमिल्य तत्प्रभून् ।&lt;br&gt;&#xA;तत्प्रदत्ताऽर्हणां गृह्य प्रसाद्य तान्निजात्मजान् ॥५८॥&#xA;सर्वधामिन आपृच्छ्य विमानेन निजेन सः ।&lt;br&gt;&#xA;वैकुण्ठलोकं वैशाखे ययौ नारायणालयम् ॥५९॥&#xA;लक्ष्मीनारायणस्तत्र स्वागतं प्रसमाचरत् ।&lt;br&gt;&#xA;सर्वपार्षदवृन्दैश्च पार्षदानीसमन्वितः ॥4.99.६०॥&#xA;सर्वभक्तयुतः कृष्णं पुपूज परमादरात् ।&lt;br&gt;&#xA;हारकेयूरमुकुटैस्तथा कौस्तुभभूषणैः ॥६१ ॥&#xA;दिव्याम्बरविभूषाद्यैरक्षतैश्चन्दनादिभिः ।&lt;br&gt;&#xA;आनर्च परमात्मानं वासयामास मन्दिरे ॥६२॥&#xA;सर्वा लक्ष्म्यो दासिकाश्च पुपूजुः श्रीरमादिकाः ।&lt;br&gt;&#xA;व्रह्मप्रियाद्याः सर्वाश्च भोजयामासुरुत्सुकाः ॥६३ ॥&#xA;पादसंवाहनाद्यैश्च सेवयामासुरच्युतम् ।&lt;br&gt;&#xA;स्तवनाद्यैश्चोपकारैश्चक्रुः प्रसन्नमच्युतम् ॥६४॥&#xA;आरार्त्रिकं प्रचक्रुश्च नारायणश्रियोऽपि च ।&lt;br&gt;&#xA;विदायं प्रददौ नारायणः कृष्णाय वै ततः ॥६५॥&#xA;हरिर्निजविमानेन प्रकृतेर्धाम चाययौ ।&lt;br&gt;&#xA;महामाया चकारापि सर्वतत्त्वान्विताऽर्हणम् ॥६६॥&#xA;प्रधानपुरुषाद्याश्च पुपूजुर्धामिधामिनम् ।&lt;br&gt;&#xA;पादजलं पपुश्चाथ भोजनानि ददुस्तथा ॥६७॥&#xA;विदायं प्रददुश्चाथ ज्येष्ठे कृष्णनरायणः ।&lt;br&gt;&#xA;विमानेनाऽऽययौ तूर्णं सदाशिवमहालयम् ॥६८॥&#xA;नित्यकैलासधामाख्यं तत्र सदाशिवः प्रभुः ।&lt;br&gt;&#xA;स्वागतं स्वेष्टदेवस्य व्यधाद् गणसमन्वितः ॥६९॥&#xA;पुपूज परया प्रीत्या सेवयामास तं हरिम् ।&lt;br&gt;&#xA;उपदाः प्रददौ चापि व्यधात् प्रसन्नमच्युतम् ॥4.99.७०॥&#xA;विदायं श्रीहरिर्लब्ध्वा विमानेन निजेन वै ।&lt;br&gt;&#xA;तैजसावरणप्रान्ते जलावरणमस्तके ॥७१ ॥&#xA;स्थिते वैकुण्ठसञ्ज्ञे वै सिद्धसाध्यादिसेविते ।&lt;br&gt;&#xA;आषाढे चाययौ तत्र पद्मेशश्चाक्षराधिपम् ॥७२॥&#xA;पुपूज परया भक्त्या कृत्वा स्वागतमुत्तमम् ।&lt;br&gt;&#xA;अथाऽन्ये चावरणानामीश्वरस्तत्त्वचिन्तकाः ॥७३ ॥&#xA;पुपूजुः परमात्मानं स्वस्वावासेषु भावतः ।&lt;br&gt;&#xA;तानि स्थानानि चाऽऽलोक्य सेवां लब्ध्वा विदायकम् ॥७४॥&#xA;आययौ स्वविमानेन प्रविध्याऽन्धतमो महत् ।&lt;br&gt;&#xA;सत्यलोकं मुहूर्तेन मुहूर्तेन तु भूतलम् ॥७५॥&#xA;कुङ्कुमवापिकाक्षेत्रेऽवाततार निजालये ।&lt;br&gt;&#xA;द्वैतभावं तिरोभाव्य त्वेकभावं जगाम ह ॥७६॥&#xA;कृष्णनारायणस्वामिभगवत्परमेश्वरः ।&lt;br&gt;&#xA;कोट्यर्बुदाब्जपत्नीभ्यो दर्शयामास सर्वशः ॥७७॥&#xA;सर्वधामानि चैशानि सर्वलोकाँश्च मायिकान् ।&lt;br&gt;&#xA;सर्वराज्यानि भूपानां सर्वद्वीपान् भुवस्तथा ॥७८॥&#xA;समुद्राऽद्रिवियत्स्वर्गविहाराँश्च यथायथम् ।&lt;br&gt;&#xA;तन्मिषेण ददौ लाभं सर्वेभ्यः स्वस्य सर्वगः ॥७९॥&#xA;बद्रिके प्रार्थितः कृष्णनारायणो महेश्वरैः ।&lt;br&gt;&#xA;धामिभिः सिद्धसाध्यैश्च मुनिभिः पितृभिस्तथा ॥4.99.८ ० ॥&#xA;लोकपालैर्नृपैश्चापि सर्वलोकाधिपैरपि ।&lt;br&gt;&#xA;अर्थितः स्वालये नेतुं तन्मिषेण प्रभुः स्वयम् ॥८१ ॥&#xA;सर्वकुटुम्बसहितो ययौ ददौ स्वदर्शनम् ।&lt;br&gt;&#xA;सृष्ट्यारम्भे पृथिवीं स पावयामास तन्मिषात् ॥८ २॥&#xA;पातालानि समस्तानि स्वर्गाणीश्वरभूमिकाः ।&lt;br&gt;&#xA;अवतारालयाँश्चापि पावयामास लीलया ॥८ ३ ॥&#xA;सर्वत्र व्यापकस्याऽस्य सर्वान्तर्यामिणः प्रभोः ।&lt;br&gt;&#xA;सर्वशरीरकस्याऽस्य गन्तव्यं नैव विद्यते ॥८४॥&#xA;यत्र यत्र प्रयात्येव स्थितोऽस्त्यग्रे परः प्रभुः ।&lt;br&gt;&#xA;अन्येषां जायते बुद्धिश्चायं गतस्तथाऽऽगतः ॥८५॥&#xA;सर्वत्र व्यापकस्याऽस्य दूरं किञ्चिन्न विद्यते ।&lt;br&gt;&#xA;सर्वत्र संस्थितस्याऽस्य निरोधः कोऽपि नास्ति च ॥८६॥&#xA;सर्वशरीरिणश्चाऽस्य नाऽपथ्यं किञ्चिदस्ति वै ।&lt;br&gt;&#xA;नाऽगम्यं चापि नाऽसह्यं नाऽप्राप्यं किञ्चिदस्ति च ॥८७॥&#xA;नाऽविधेयं च नाऽयोग्यं नाऽकार्यं किञ्चिदस्त्यपि ।&lt;br&gt;&#xA;यस्य सर्वाणि तत्त्वानि क्षेत्राणि भवनानि च ॥८८॥&#xA;सृष्टयो जडरूपाश्च चिद्रूपा यस्य सन्ति च ।&lt;br&gt;&#xA;कालो येन कृतो दीर्घः क्षणो येन च ह्रस्वितः ॥८९॥&#xA;गतयः पारहीनाश्च सुपारा येन निर्मिताः ।&lt;br&gt;&#xA;व्योमाऽनन्तं तथा सान्तं येन कृष्णेन निर्मितम् ॥4.99.९ ० ॥&#xA;यत्सङ्कल्पे प्रलम्बन्ते ह्रस्वायन्ते दिनादयः ।&lt;br&gt;&#xA;अक्षरे प्रकृतिं धत्तेऽक्षरं धत्ते तनावपि ॥९१ ॥&#xA;प्रकृतौ सर्वतत्त्वानि धत्ते मायामयेऽक्षरम् ।&lt;br&gt;&#xA;एवं कर्तुं चाप्यकर्तुमन्यथाकर्तुमीश्वरः ॥९२॥&#xA;यो हि सर्वाऽधिकश्चैको भगवतां परेश्वरः ।&lt;br&gt;&#xA;सोपि लीलावशो नैजान् दर्शयामास भूतिकाः ॥९३॥&#xA;जीवसृष्टीश्चेशसृष्टीर्दर्शयामास सर्वथा ।&lt;br&gt;&#xA;सर्वाभ्यो निजशक्तिभ्यः स्वाऽभिन्नाभ्यः पृथक्तया ॥९४॥&#xA;तदिदं मोहनं बद्रि चाद्वैते द्वैतवद् यथा ।&lt;br&gt;&#xA;एवं विदित्वा निर्लेपं निष्क्रियं च निरञ्जनम् ॥९५॥&#xA;निजनाथं कृपानाथं सद्यः सृष्टेर्विमुच्यते ।&lt;br&gt;&#xA;सर्वधामेशपूज्यं स्वं पतिं श्रीवल्लभङ्गुरुम् ॥९६॥&#xA;विदित्वा ब्रह्मरूपास्ता ब्रह्मप्रियादिकाः स्त्रियः ।&lt;br&gt;&#xA;परं भावं हरौ प्राप्ताः सर्वोत्कर्षं निजं विदुः ॥९७॥&#xA;तृप्तास्तासां समस्ताशा विभाव्य सर्वतोधिकम् ।&lt;br&gt;&#xA;निजं कान्तं परमेशं विरामं ताः परं ययुः ॥९८॥&#xA;कृष्णनारायणस्वामी तासां मनांस्यपूरयन् ।&lt;br&gt;&#xA;भक्तमनःपूर्णताऽऽनुषङ्गिकत्वेन लीलया ॥९९॥&#xA;चर्मनेत्रा जना लोके न जानन्ति कलां हरेः ।&lt;br&gt;&#xA;चिकीर्षितं न जानन्ति चतुःपुमर्थसम्भृतम् ॥4.99.१० ०॥&#xA;बद्रिके स्वप्रियाद्यैश्च सेवितो भगवत्तमः ।&lt;br&gt;&#xA;चातुर्मास्ये वसन् क्षेत्रेऽक्षरे कुङ्कुमसञ्ज्ञके ॥१०१ ॥&#xA;जन्मजयन्तिकां चक्रे षड्विंशां स्वस्य शोभनाम् ।&lt;br&gt;&#xA;आययुस्तत्र सर्वे वै सर्वसृष्टिनिवासिनः ॥१०२॥&#xA;इति श्रीलक्ष्मीनारायणीयसहितायां चतुर्थे तिष्यसन्ताने वैराजादीश्वरलोकेषु चावतारधामादिषु गत्वा भगवान् ससार्थः कुङ्कुमवापिकामाययावित्यादिनिरूपणनामा नवनवतितमोऽध्यायः ॥९९ ॥&lt;/p&gt;</description>
    </item>
    <item>
      <title>१००</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/100/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/100/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि श्रीहरेः परमात्मनः ।&lt;br&gt;&#xA;षड्विंशायां स्वजन्मनो जयन्त्यां प्रातरेव ह ॥१ ॥&#xA;कार्तिकस्याऽसिताऽष्टम्यां कृतस्नानादिमङ्गलः ।&lt;br&gt;&#xA;भूषावेषादिसम्पन्नो भगवान् पुरुषोत्तमः ॥२ ॥&#xA;सभायां कानके दिव्ये गजासने महासने ।&lt;br&gt;&#xA;व्यराजत हरिस्तत्र लोमशेन महर्षिणा ॥३ ॥&#xA;पूजितो वर्धितश्चाशीर्वादैरक्षतकुङ्कुमैः ।&lt;br&gt;&#xA;चन्दनैः पुष्पहाराद्यैर्गन्धसारैः समर्चितः ॥४ ॥&#xA;पित्राभ्यां न्यस्तमुकुटो मस्तके कुण्डले तथा ।&lt;br&gt;&#xA;कर्णयोर्मणिहारादिशोभितश्च गलोरसोः ॥५ ॥&#xA;ततो मुक्तैराक्षराद्यैरवतारैस्तथेश्वरैः ।&lt;br&gt;&#xA;सिद्धैर्मुनिभिः पितृभिः सुरैश्च मानवादिभिः ॥६ ॥&#xA;नृपैर्यक्षैः किन्नरैश्च साध्यैश्च चारणैस्तथा ।&lt;br&gt;&#xA;गन्धर्वैः फणिभिर्दिव्यदेहिभिः पूजितः प्रभुः ॥७ ॥&#xA;आशीर्भिर्वर्धितश्चापि शुशुभे भगवाँस्तथा ।&lt;br&gt;&#xA;विप्रैश्च साधुभिः साध्वीभिश्च योगिभिरर्चितः ॥८ ॥&#xA;नीराजितः क्रमात् सर्वैरुपदाभिः प्रतोषितः ।&lt;br&gt;&#xA;गीतिभिश्चाप्सरोवृन्दैर्नर्तनैर्नृत्यवेदिभिः ॥९ ॥&#xA;नर्तकीभिश्च भगवान् प्रसादितः प्रहर्षितः ।&lt;br&gt;&#xA;आगता ये महीमाना लोकालोकनिवासिनः ॥4.100.१ ०॥&#xA;धामाऽधामनिवासाश्च धन्यवादैः प्रतोषिताः ।&lt;br&gt;&#xA;गुरुणा लोमशेनापि पित्रा गोपालयोगिना ॥११ ॥&#xA;पारितोषिकदानैश्च पूजिता मानिता अपि ।&lt;br&gt;&#xA;सभायाः परिहारान्ते भोजिता दिव्यभोजनैः ॥१ २॥&#xA;उपदाभिस्तोषिताश्च पूजिताः सर्व एव ते ।&lt;br&gt;&#xA;विदायं प्राप्य ते सर्वे ययुर्नैजान् महालयान् ॥१ ३॥&#xA;परिहारे समुत्पन्ने सुखं चोवास सत्पतिः ।&lt;br&gt;&#xA;आनन्दयन् प्रियाः सर्वा आवसन्तं निजालये ॥१४॥&#xA;बद्रिके तत्र चायान्ति प्रतियन्ति सहस्रशः ।&lt;br&gt;&#xA;वीक्षणार्थं हरेर्नित्यं नरा नार्यो मुदान्विताः ॥१५॥&#xA;बालिकापुत्रसंयुक्ताः पतिबान्धवशोभिताः ।&lt;br&gt;&#xA;स्त्रीकुटुम्बादिसहितास्तीर्थार्थं समयान्ति हि ॥१ ६॥&#xA;क्वचिद् देवाश्च पितरो मुनयोऽप्यभियन्ति च ।&lt;br&gt;&#xA;पुत्रपुत्र्यादिसहिताः सापत्या योषितोऽपि च ॥१७॥&#xA;सौभाग्यवत्यः सुन्दर्यो रामयन्त्यो निजात्मजान् ।&lt;br&gt;&#xA;आयान्ति कृष्णवीक्षार्थं तीर्थं कृत्वा प्रयान्ति च ॥१८॥&#xA;भक्ता नार्यश्च ताः पुत्रं पुत्रीं कृत्वा कटिस्थले ।&lt;br&gt;&#xA;प्रमोदन्ते प्रशोभन्ते स्तन्यपानं ददत्यपि ॥१९॥&#xA;चूम्बन्ते च स्पृशन्ति द्राक् प्राप्नुवन्ति सुखानि हि ।&lt;br&gt;&#xA;रमन्ते बालकैः स्वैश्च समयन्ति च तत्पराः ॥4.100.२०॥&#xA;मातः पितः प्रवदन्ति समाह्वयन्ति बालकाः ।&lt;br&gt;&#xA;श्रुत्वा काकलिकां भाषां प्रमोदन्तेऽति मातरः ॥२१ ॥&#xA;पतिस्पर्शप्रमोदाश्च सम्पद्भोगसुखानि च ।&lt;br&gt;&#xA;पुत्रस्पर्शप्रमोदानां कलां नार्हन्ति षोडशीम् ॥२२॥&#xA;अपुत्रा चाऽसुता माता शोभते नैव चैकला ।&lt;br&gt;&#xA;अनपत्या चाऽफला च कदलीव न शोभते ॥२३॥&#xA;सापत्या सफला वल्ली मृगीव शोभते सदा ।&lt;br&gt;&#xA;शुष्कायते त्वनपत्या रूक्षायते विषायते ॥२४॥&#xA;गृहं चापत्यविहीनं चाऽङ्कोऽपत्यं विनाकृतः ।&lt;br&gt;&#xA;उत्सवो भोजनं चेति शोभन्ते न कदाचन ॥२५॥&#xA;एवं ब्रह्मप्रिया नित्यं विचारयन्ति स्वान्तरे ।&lt;br&gt;&#xA;वीक्ष्य वीक्ष्याऽपत्यवतीर्मातॄः स्वतुल्यविग्रहाः ॥२६॥&#xA;बद्रिके श्रीकृष्णनारायणेन सह भूतले ।&lt;br&gt;&#xA;पातालेषु भुवर्लोके स्वर्गे सत्ये जने तथा ॥२७॥&#xA;यत्र यत्र ययुः कृष्णपत्न्यस्तत्र च तत्र च ।&lt;br&gt;&#xA;दृष्ट्वा सापत्यवनिता अकुर्वन्त सुतेषणाः ॥२८॥&#xA;ईशलोके देवलोके मेरौ द्वीपेषु सप्तसु ।&lt;br&gt;&#xA;यत्र विमानके स्थित्वा पत्या समं ययुस्तु ताः ॥२९॥&#xA;ब्रह्मप्रियाद्याः सर्वा वै तत्र तत्र विलोक्य ताः ।&lt;br&gt;&#xA;सापत्यसुखरसिकाश्चक्रुर्वाञ्च्छा सुतार्थिनीम् ॥4.100.३०॥&#xA;पुत्रवत्याः समानायाः सन्निधौ पुत्रवर्जिता ।&lt;br&gt;&#xA;म्लायते बद्रिके लोकेऽनपत्या शोकमेत्यपि ॥३ १ ॥&#xA;वन्ध्यात्वं दूषणं लोके निरयो मूर्तरूपधृक् ।&lt;br&gt;&#xA;यत्र बालपदं नास्ति बालदोला न विद्यते ॥३२॥&#xA;बालकाकलिका नास्ति तद्गृहं प्रेतवासितम् ।&lt;br&gt;&#xA;यत्र गर्भवती नारी नास्ति नास्ति च सूतिका ॥३३॥&#xA;नास्ति स्तन्यप्रपात्री च तद्गृहं डाकिनीगृहम् ।&lt;br&gt;&#xA;यत्र माता पिता शब्दौ न स्तो न स्तश्च पुत्रकः ॥३४॥&#xA;पुत्री शब्दोऽपि नास्त्येव तद्गृहं चाऽवधूतिकम् ।&lt;br&gt;&#xA;यत्र बालस्वरूपं स्वं प्रतिबिम्बं न विद्यते ॥३५॥&#xA;तद्गृहं त्वन्धतमसा व्याप्तं चामङ्गलं सदा ।&lt;br&gt;&#xA;यत्र बालो न वा पुत्री सम्पद्भृतं गृहं तु तत् ॥३६॥&#xA;अरण्यसदृशं बोध्यं फेरुराजगृहोपमम् ।&lt;br&gt;&#xA;गार्हस्थं विफलं तस्या यस्यांऽके बालकं नहि ॥३७॥&#xA;कामना विफला तस्या या तु गर्भवती नहि ।&lt;br&gt;&#xA;भूषाशृङ्गारवेषाश्च विफला रूपसम्पदः ॥३८॥&#xA;विफलं सपतिकत्वं यस्या अङ्के न बालकम् ।&lt;br&gt;&#xA;विनाऽपत्यं पितृऋणं नापगच्छति कर्हिचित् ॥३९॥&#xA;यौवनस्य फलं बालैः ऋणापाऽऽकरणं यतः ।&lt;br&gt;&#xA;विफला धातवस्तस्या रणे नद्याः प्रवाहयत् ॥4.100.४०॥&#xA;शरीरमस्या रणवद् गृहं श्मशानवत्तथा ।&lt;br&gt;&#xA;पतिः पाषाणवच्चापि पत्नी सा शुष्कगर्तिका ॥४१ ॥&#xA;वंशविस्तारहीनानां परलोको न विद्यते ।&lt;br&gt;&#xA;स्वर्गे वंशविहीनानां वासो देवेषु नैव च ॥४२॥&#xA;अत्र लोकेऽनपत्यानां मुखं पश्यति नेतरे ।&lt;br&gt;&#xA;प्रातस्तद्दर्शने जाते गण्यते चाऽत्ममङ्गलम् ॥४३॥&#xA;सम्पदां तु फलं भोगो भोगानां बालकाः फलम् ।&lt;br&gt;&#xA;बालकानां फलं वंशो वंशः पितृप्रशान्तिदः ॥४४॥&#xA;अपि गावश्च पशवः पक्षिणो जलजन्तवः ।&lt;br&gt;&#xA;आरण्यकाश्च वा ग्राम्याः शोभन्तेऽपत्यसंयुताः ॥४५॥&#xA;मानमर्हन्ति सापत्या निरपत्यास्तिरस्कृतिम् ।&lt;br&gt;&#xA;जातिभावो हि सापत्ये पुरुषार्थोऽपि तत्र वै ॥४६॥&#xA;तस्मात् पुत्रवती पत्नी सत्या पत्नी न चान्यथा ।&lt;br&gt;&#xA;पुत्रवतीभिरस्माभिर्भाव्यं ब्रह्मप्रियादिभिः ॥४७॥&#xA;कृष्णनारायणः कान्तः स्वयं दास्यति नः सुतान् ।&lt;br&gt;&#xA;समयोऽयं सुतार्थोऽस्ति कदा दास्यति नः सुतान् ॥४८॥&#xA;कदा कान्तस्य बिम्बानि प्रतिबिम्बानि वै मुदा ।&lt;br&gt;&#xA;द्रक्ष्यामः स्वांऽकसंस्थानीत्येवं चिन्तां प्रचक्रिरे ॥४९॥&#xA;ज्ञात्वा कृष्णः सतीनां वै मानसानि यथायथम् ।&lt;br&gt;&#xA;विकसन्तं वसन्तर्तुमालोक्याऽचिन्तयत्तदा ॥4.100.५०॥&#xA;आम्रमये महारण्ये विहर्तुं यामि चैत्रके ।&lt;br&gt;&#xA;कोट्यर्बुदाब्जपत्नीनां पूरयिष्ये मनोरथान् ॥५१॥&#xA;निश्चित्यैवं तृतीयायां शुक्ले चैत्रे स्वयोषितः ।&lt;br&gt;&#xA;सह नीत्वा विहर्तुं स ययावाम्रवणानि तु ॥५२॥&#xA;अशोकानां च कुन्दानां बकुलानां वनानि च ।&lt;br&gt;&#xA;चम्पकानां कदलीनां रैवताद्रिवनानि च ॥५३॥&#xA;कर्मदानां च वंशानां क्षीरिकाणां वनानि च ।&lt;br&gt;&#xA;जम्बूनां किंशुकानां च स्थलपद्मवनानि च ॥५४॥&#xA;कदम्बानां पुष्पवतीवल्लीनां सुवनानि च ।&lt;br&gt;&#xA;पुष्पितानां स्तबकानां स्तम्बानां प्रवणानि च ॥५५॥&#xA;अश्वपट्टसरसश्च दक्षिणे पश्चिमे तथा ।&lt;br&gt;&#xA;मधुकानां चामृतानां जम्बीराणां वनानि च ॥५६॥&#xA;इक्षूणां सरसानां च बिल्वानां सुवनानि च ।&lt;br&gt;&#xA;श्रीवृक्षाणां श्रीफलानां महोद्यानानि यान्यपि ॥५७॥&#xA;नास्पतीनां सन्तराणां बदराणां वनानि च ।&lt;br&gt;&#xA;दाडिमानां खर्जुराणां खारिकाणां वनानि च ॥५८॥&#xA;शर्कराकन्दजातीनां भूतलानि शुभानि च ।&lt;br&gt;&#xA;द्राक्षाणां च लविङ्गानामेलानां सुवनानि च ॥५९॥&#xA;पूगीनां नागवल्लीनां कर्पूराणां वनानि च ।&lt;br&gt;&#xA;त्वक्साराणां तिन्तिडीनां चाऽञ्जिराणां वनानि च ॥4.100.६० ॥&#xA;चिकूराणामरण्यानि नवरङ्गवनानि च ।&lt;br&gt;&#xA;महोद्यानानि रम्याणां बदामानां वनानि च ॥६१॥&#xA;कस्तूरीमृगवासानां क्षेत्राणि सस्यवन्ति च ।&lt;br&gt;&#xA;चणकानां गोधूमानां यवानां शालिशाकिनाम् ॥६२॥&#xA;पत्रिणां शिम्बिकानां चोत्तेजकानां वनानि च ।&lt;br&gt;&#xA;कमलीनां कुमुदानां सुकल्मानां सरांसि च ॥६३॥&#xA;शाद्वलानि विचित्राणि भूतलारण्यकानि च ।&lt;br&gt;&#xA;वीक्षितुं च विहर्तुं च दर्शयितुं निजप्रियाः ॥६४॥&#xA;रन्तुं गन्तुं सुखं रामयुतुं पूरयितुं मनः ।&lt;br&gt;&#xA;विमानेन ययौ कृष्णनारायणोऽद्रिसन्निधौ ॥६५॥&#xA;पश्चिमोदधिपर्यन्तं वनेषूपवनेष्वपि ।&lt;br&gt;&#xA;भद्रातीरे तथा स्वर्णरेखातीरे च भूतले ॥६६॥&#xA;गोमतीसागरे चौजस्वतीतीरे तथा ययौ ।&lt;br&gt;&#xA;हरिणीसागरे शत्रुञ्जितायाः सन्निधावपि ॥६७॥&#xA;व्याघ्रारण्ये तथा सिंहारण्ये गोकर्णसन्निधौ ।&lt;br&gt;&#xA;सर्वसौराष्ट्रभागेषु विहरन् स्त्रीः प्रमोदयन् ॥६८॥&#xA;पूरयँस्तन्मनांस्येव रेमे कृष्णनरायणः ।&lt;br&gt;&#xA;यावत्यः प्रमदा नैजास्तावद्रूपाणि धारयन् ॥६९॥&#xA;रेमे समस्तनारीभिः कृष्णनारायणः प्रभुः ।&lt;br&gt;&#xA;ऊर्ध्वरेता ब्रह्मचारी शीलं रेमे प्रपोषयन् ॥4.100.७०॥&#xA;कोकिलानां कूजनानि केका मयूरघोषिताः ।&lt;br&gt;&#xA;मेनानां मिष्टगीतानि गुञ्जारवान् द्विरेफिणाम् ॥७१॥&#xA;शुकानां चिञ्चकीर्वाणीर्वन्यानां विमला गिरः ।&lt;br&gt;&#xA;शृण्वन्नुत्तेजिका रेमे रामाभी रमणीश्वरः ॥७२॥&#xA;सुगन्धान् विविधान् गृह्णन् पुष्पशय्यासु भूतले ।&lt;br&gt;&#xA;आस्वादयन् रसान् श्रेष्ठान् भक्षयन् सुमधूनि च ॥७३॥&#xA;फलान्यास्वादयन् कृष्णो रेमे रामाभिरुत्सुकः ।&lt;br&gt;&#xA;पिबन् प्रियाननरसान् ददत् ताम्बूलसद्रसान् ॥७४॥&#xA;प्रियामुखेषु भगवान् रेमे ताभिर्वने वने ।&lt;br&gt;&#xA;भोजयन् भक्षयन् गुन्द्रान् गुन्द्रपनसपेशिकाः ॥७५॥&#xA;उत्तेजयन् हावभावै रेमे ताभिर्वने वने ।&lt;br&gt;&#xA;कुञ्जे निकुञ्जके वृक्षतले वल्लीसुगह्वरे ॥७६॥&#xA;तृणपुञ्जे स्तम्बमध्ये रेमे राजीवलोचनः ।&lt;br&gt;&#xA;आश्लेषचुम्बनस्पर्शैर्धारणैर्मर्दनैरपि ॥७७॥&#xA;आह्लादकैर्दृढैः कामै रेमे रामाभिरच्युतः ।&lt;br&gt;&#xA;अप्रस्खलितभावैश्च रामयामास ताः प्रियाः ॥७८॥&#xA;बद्रिके तृप्तिमापन्ना यावत्तावद् रराम ह ।&lt;br&gt;&#xA;रामयन्तं तोषयन्तं चानन्दयन्तमच्युतम् ॥७९॥&#xA;वीक्ष्य सम्प्रार्थनाकालं प्रसन्नं परमेश्वरम् ।&lt;br&gt;&#xA;पतिं प्रियामयं कान्तं कान्ताः परीक्ष्य चान्तरम् ॥4.100.८०॥&#xA;विहस्य प्रणिपत्याऽपि समाश्लिष्य मुहुर्मुहुः ।&lt;br&gt;&#xA;प्रचूम्ब्य .हृदये धृत्वा प्रार्थनां चक्रिरे प्रियाः ॥८ १ ॥&#xA;कान्त रमण योगीन्द्रपूज्य योगेश कामद ।&lt;br&gt;&#xA;ब्रह्मचारिन् परब्रह्म निर्लेप कामवर्जित ॥८२॥&#xA;निरीह सर्वशक्तीश चाऽनासक्त निरञ्जन ।&lt;br&gt;&#xA;सर्वकामप्रपूर त्वं जयसे प्रियकारक ॥८३॥&#xA;अप्रस्खलितभावस्तं जयसे सुखशेवधे ।&lt;br&gt;&#xA;नित्यस्वानन्दमग्नोऽसि भक्ताशापूरकोऽप्यसि ॥८४॥&#xA;शीलव्रतं तव मूर्तौ सदा संवर्तते हरे ।&lt;br&gt;&#xA;वयं मुग्धा भवामोऽत्र बीजदानं न विद्यते ॥८५॥&#xA;पुत्रवत्यः कथं स्यामो नारायणनरायण ।&lt;br&gt;&#xA;कृष्णकृष्णेश राधेश लक्ष्मीश्च चात्मसम्भृत ॥८६॥&#xA;सर्वगर्भेश गोपीश ब्राह्मीकान्त रमापते ।&lt;br&gt;&#xA;आत्मपते प्रियपते प्रियापतेऽक्षरेश्वर ॥८७॥&#xA;मुक्तमुक्तानिकास्वामिन् बीजं दत्से न चेद् यदि ।&lt;br&gt;&#xA;कथं स्यामः पुत्रपुत्रीवत्यो वयं तवाऽङ्गनाः ॥८८॥&#xA;सापत्येच्छावतीनां नः समीहाः पूरय प्रभो ।&lt;br&gt;&#xA;पुत्रपुत्रीमातरश्च स्यामो वयं तथा कुरु ॥८९॥&#xA;अनपत्यप्रमदानां मुखं चाऽमङ्गलं सदा ।&lt;br&gt;&#xA;नाऽयं लोकः परश्चापि सुखदो विरतिप्रदः ॥4.100.९०॥&#xA;लोकाश्चाऽपत्यहीनस्य षण्ढत्वं कल्पयन्त्यपि ।&lt;br&gt;&#xA;अनपत्यगृहे कृष्ण देवा नायान्ति पूजने ॥९ १ ॥&#xA;गृहस्थाश्चापि नाऽऽयान्ति नैजाऽमङ्गलतामयात् ।&lt;br&gt;&#xA;तस्मात् समर्थ भगवन् सर्वासां कामपूरक ॥९२॥&#xA;देहि युग्मफलं पुत्रीपुत्रयुगलरूपकम् ।&lt;br&gt;&#xA;सर्वाभ्यो युगलं चैकं चैकं निजस्वरूपवत् ॥९३॥&#xA;लोकपङ्क्तिगणनायै गार्हस्थ्यशोभनाय च ।&lt;br&gt;&#xA;वंशविस्तारसिद्ध्यर्थं देह्येकं युगलं पृथक् ॥९४॥&#xA;समर्थं त्वत्समं कृष्ण पितृतारणशक्तिकम् ।&lt;br&gt;&#xA;ब्रह्मशक्त्यन्वितं दिव्यमेकैकं युगलं शुभम् ॥९५ ॥&#xA;अपत्यरूपं वात्सल्यस्थानं मानसबन्धनम् ।&lt;br&gt;&#xA;सर्वमङ्गलसंवासं देह्येकैकं सुतासुतम् ॥९६॥&#xA;सहायकृत् पितुः पुत्रो मातुः पुत्रीं सहायिनी ।&lt;br&gt;&#xA;पुत्रस्य न्यूनता पुत्र्या पूरयितुं न शक्यते ॥९७॥&#xA;न पुत्र्या न्यूनता पुत्रैः पूरयितुं प्रशक्यते ।&lt;br&gt;&#xA;तस्मात् पुत्रीं शुभां चैकां चैकां चैकैककं सुतम् ॥९८॥&#xA;प्रदेहि श्रीस्वामिकृष्णनारायणाऽऽर्यसत्पते ।&lt;br&gt;&#xA;सर्वरतिपतेऽनङ्गपते गर्भपते विभो ॥९९॥&#xA;धर्मार्थकाममोक्षाधिपते श्रेयःपते प्रभो ।&lt;br&gt;&#xA;प्रेयःपतेऽर्थितभावपते देहि सुतां सुतम् ॥4.100.१० ०॥&#xA;इत्येवमर्थयामासुः सर्वास्ताः कृष्णयोषितः ।&lt;br&gt;&#xA;अवैषम्येन वै पुत्रीं पुत्रं च युगलात्मकम् ॥१०१ ॥&#xA;श्रीकृष्णो बद्रिके तासां भावान् ज्ञात्वा रतिप्रियान् ।&lt;br&gt;&#xA;पुनः पुनश्च रेमे वै ता रेमुश्च सुतेच्छया ॥१ ०२॥&#xA;मूर्च्छान्तं परमानन्दं ताभ्यो ददौ हरिः पतिः ।&lt;br&gt;&#xA;ऊर्ध्वरेता ब्रह्मचारि स्वामिश्रीवल्लभः प्रभुः ॥१ ०३॥&#xA;भानं विसृज्य देहानां कृष्णतादात्म्यमूर्छिताः ।&lt;br&gt;&#xA;अभवँस्ताः प्रियाः सर्वा बद्रिके द्रविता हरौ ॥१ ०४॥&#xA;दिव्या लीला इमाः स्मृत्वा बद्रिके पापिनो जनाः ।&lt;br&gt;&#xA;नरा नार्योऽपि निष्पापा भूत्वा यान्ति परां गतिम् ॥१ ०५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने वसन्ते श्रीहरिः सौराष्ट्रीयनदनदीपर्वतारण्यसमुद्रपुलिनादिषु विहारार्थं गतस्तत्र स्वपत्नीभिः पुत्रपुत्र्यर्थं प्रार्थितो रमणं रेमे&lt;br&gt;&#xA;चेत्यादिनिरूपणनामा शततमोऽध्यायः ॥१०० ॥&lt;/p&gt;</description>
    </item>
    <item>
      <title>१०१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/101/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/101/</guid>
      <description>&lt;p&gt;श्रीनरनारायण उवाच-&lt;br&gt;&#xA;ततः श्रीभगवान् बद्रि ज्ञात्वा भावान् स्वयोषिताम् ।&lt;br&gt;&#xA;रञ्जयँस्तास्तदा प्राह सर्वकामार्थकृद्वचः ॥१ ॥&#xA;यथेष्टं वः प्रदास्यामि युगलं युगलानि वा ।&lt;br&gt;&#xA;पुत्रीसमूहमात्रं वा पुत्रसमूहमात्रकम् ॥२ ॥&#xA;पुत्रपुत्र्युभयं चापि न्यूनपुत्र्यधिकात्मजम् ।&lt;br&gt;&#xA;न्यूनपुत्राऽधिकपुत्रीं बह्वपत्यानि वाऽर्पये ॥३ ॥&#xA;यासां यस्या यथा यादृङमनो वा तृप्तिमर्जयेत् ।&lt;br&gt;&#xA;तथा तावदपत्यानि दास्ये सर्वाभ्य एव ह ॥४ ॥&#xA;सृष्टिः सङ्कल्पजा श्रेष्ठा धामेश्वरादिलोकगा ।&lt;br&gt;&#xA;सूष्टिर्दर्शनजा चान्या देवपित्रादिलोकगा ॥५ ॥&#xA;सृष्टिः स्पार्शनजन्या तु तापसानां च योगिनाम् ।&lt;br&gt;&#xA;सृष्टिर्मैथुनजा लोके मनुष्यपशुपक्षिणाम् ॥६ ॥&#xA;सत्ये सकल्पजा सृष्टिस्त्रेतायां दर्शनोद्भवा ।&lt;br&gt;&#xA;द्वापरे स्पर्शमात्रोत्था कलौ मिथुनकर्मजा ॥७ ॥&#xA;गर्भे बीजप्रदानोत्था सूतकादिमयी हि सा ।&lt;br&gt;&#xA;सृष्टिस्तु मलिना सैषा नेदानीं वर्तते भुवि ॥८ ॥&#xA;स्पर्शमात्रोद्भवा चापि गर्भाधानात्मिका हि सा ।&lt;br&gt;&#xA;सापि तद्वत्सु मलिना न श्रेष्ठा सूतकान्विता ॥९ ॥&#xA;सृष्टिर्दर्शनजा चापि नारीगर्भोद्भवा हि सा ।&lt;br&gt;&#xA;पत्नी पत्युर्वीक्षणेन सगर्भा जायते यतः ॥4.101.१०॥&#xA;सूतेऽपि च ततो गर्भजन्या सापि न चोत्तमा ।&lt;br&gt;&#xA;तस्मात् पत्न्यो भवत्यो वै यदि वाञ्छथ मानसीम् ॥१ १॥&#xA;सङ्कल्पजां प्रजां दिव्यां मालिन्यसूतकोज्झिताम् ।&lt;br&gt;&#xA;ददामि प्रत्येकपत्न्यै युगलानि शुभानि वै ॥१ २॥&#xA;कन्या मातृसमाकाराः पुत्रान् मद्रूपरूपिगः ।&lt;br&gt;&#xA;यथेष्टं प्रददाम्यत्र प्रब्रुवन्तु यदर्थितम् ॥१ ३॥&#xA;अयोनिजानां बालानां सङ्कल्पोत्थसुदेहिनाम् ।&lt;br&gt;&#xA;पितृसङ्कल्पवत्तेषामवस्था जायते क्षणात् ॥१४॥&#xA;जातमात्रा युवानश्च किशोरा जरठाश्च वा ।&lt;br&gt;&#xA;यथेच्छन्ति पितरश्च तथा भवन्ति वै द्रुतम् ॥१५॥&#xA;जातकर्मादिसंस्काराश्चोपवीतादयस्तथा ।&lt;br&gt;&#xA;वेदाध्ययनयत्नाश्च ब्रह्मचर्यव्रतादिकम् ॥१६॥&#xA;सर्वे तेषां स्वपितॄणां सङ्कल्पोत्थं क्षणार्जितम् ।&lt;br&gt;&#xA;जायते एव तत्राऽस्ति बलं पितृकृतं परम् ॥१७॥&#xA;न गर्भसूतकं तेषां न संस्कारसमाऽऽगमः ।&lt;br&gt;&#xA;न कालाऽपेक्षणं तेषां प्राकट्यं दिव्यमेव यत् ॥१८॥&#xA;सङ्कल्पोत्थाः प्रजा ईशेश्वर्यो भवन्ति सर्वदा ।&lt;br&gt;&#xA;स्वभावसिद्धयः सर्वा जरामरणवर्जिताः ॥१९॥&#xA;तत्त्वपराभवशून्याः शाश्वताऽऽनन्दसम्भृताः ।&lt;br&gt;&#xA;विष्णुतुल्याः प्रजाः सर्वा जायन्ते मानसोद्भवाः ॥4.101.२०॥&#xA;परब्रह्मस्वरूपेण मया कृष्णस्तु मानसः ।&lt;br&gt;&#xA;गोपीपतिः कृतो दिव्यो गोलोकाधिपतिः पुरा ॥२१ ॥&#xA;परब्रह्मस्वरूपेण मया व्यूहेश्वरस्तथा ।&lt;br&gt;&#xA;वासुदेवो मानसश्च कृतोऽमृताऽधिपः प्रभुः ॥२२॥&#xA;परब्रह्मस्वरूपेण मया नारायणः पुरा ।&lt;br&gt;&#xA;कृतो वैकुण्ठनाथश्च लक्ष्मीपतिर्हि मानसः ॥२३॥&#xA;परब्रह्मस्वरूपेण महाविष्णुः पुरा मया ।&lt;br&gt;&#xA;कृतः श्रीधामनाथश्च महालक्ष्मीपतिर्हृदा ॥२४॥&#xA;परब्रह्मस्वरूपेण मयाऽव्याकृतपालकः ।&lt;br&gt;&#xA;भूमा कृतो न्यायदाता मानसश्चेश्वराधिपः ॥२५॥&#xA;परब्रह्मस्वरूपेण मया वै मानसाः सुताः ।&lt;br&gt;&#xA;अवतारा असङ्ख्याता धृता हर्यादयः पुरा ॥२६॥&#xA;परब्रह्मस्वरूपेण मया मन्मूर्तिशक्तयः ।&lt;br&gt;&#xA;राधारमाद्या वामाङ्गरूपा धृता निजप्रियाः ॥२७॥&#xA;मानस्यस्ताः समस्ता वै माणिकीकमलादिकाः ।&lt;br&gt;&#xA;ब्रह्मप्रिया यूयमत्र हरिप्रियाश्च मे स्त्रियः ॥२८॥&#xA;असङ्ख्यातास्तथा मुक्तानिका मन्मानसोद्भवाः ।&lt;br&gt;&#xA;महाकालो महामाया विद्या मन्मानसोद्भवाः ॥२९॥&#xA;मुक्ता मे मानसोद्भूताकाराः सन्त्यपि धामनि ।&lt;br&gt;&#xA;एषा ये मानसी सृष्टिरगर्भोत्थोत्तमोत्तमा ॥4.101.३०॥&#xA;योनिकोशोज्झिता पाकरहिता सा ह्ययोनिजा ।&lt;br&gt;&#xA;दिव्यसच्चित्सुखपूर्णा सर्वा मत्सदृशी मता ॥३ १॥&#xA;तादृशीं सुप्रजां पत्न्यो यदि वाञ्च्छथ तां ददे ।&lt;br&gt;&#xA;प्रब्रुवन्तु द्रुतं चात्र ददामि तत्र मा चिरम् ॥३२॥&#xA;कृतं पयोव्रतं वर्षमदित्या वामनाप्तये ।&lt;br&gt;&#xA;नात्र पयोव्रतापेक्षा सर्वसिद्धिप्रदे मयि ॥३३॥&#xA;इत्युक्ता बद्रिके पत्न्यो वव्रिरे मानसीः प्रजाः ।&lt;br&gt;&#xA;समानन्याययोगिन्यः प्रत्येकं युगलं शुभम् ॥३४॥&#xA;एकां पुत्रीमेकपुत्रं युगपद् ऋणमुक्तये ।&lt;br&gt;&#xA;वन्ध्यात्वादिनिवारार्थं नाधिकं न्यूनमेव न ॥३५॥&#xA;अनादिश्रीकृष्णनारायणः प्राह तथास्त्विति ।&lt;br&gt;&#xA;वनेष्वेवाऽभवन् पत्न्यस्तूर्णं युगलशोभिताः ॥३६॥&#xA;पुत्रीपुत्रान्विताः सर्वा मातापितृपदास्पदाः ।&lt;br&gt;&#xA;प्रत्येकस्याः पुरस्तत्र प्रज्ञाकृष्णेच्छया द्रुतम् ॥३७॥&#xA;अपत्यं युगलं जातं युवावस्थं विभूषितम् ।&lt;br&gt;&#xA;सूर्याऽयुतादिभाव्याप्तं हारमुकुटशोभितम् ॥३८॥&#xA;मातापितृगुणरूपैश्वर्याकृत्यादिराजितम् ।&lt;br&gt;&#xA;कृतविद्यं कृतसर्वशृङ्गारं सहसंस्कृतम् ॥३९॥&#xA;कोट्यर्बुदाब्जपत्नीनां युगपद् युगलानि वै ।&lt;br&gt;&#xA;कोट्यर्बुदाब्जपत्नीनां सरूपाणि शुभानि च ॥4.101.४० ॥&#xA;कोट्यर्बुदाब्जसङ्ख्यानि प्राविरासन् वनान्तरे ।&lt;br&gt;&#xA;बद्रिके ध्यानयोगा ये सुरा गान्धर्वकोटयः ॥४१॥&#xA;अप्सरसः किन्नराद्या ज्ञात्वा कृष्णचमत्कृतिम् ।&lt;br&gt;&#xA;दिव्यदृष्ट्या द्रुतं तत्राऽऽपेतुरम्बरमार्गतः ॥४२॥&#xA;पुष्पवृष्टिं चान्दनीं च वृष्टिं व्यधुस्तथाऽऽक्षतीम् ।&lt;br&gt;&#xA;दध्यङ्कुरादिवृष्टिं च जयनादान् प्रचक्रिरे ॥४३॥&#xA;दिव्यवाद्यानि चादायाऽऽगत्वा वादनयोगिनः ।&lt;br&gt;&#xA;वादयन्ति स्म वाद्यानि महोत्साहसमन्विताः ॥४४॥&#xA;गान्धर्वा गायनं चक्रुर्नर्तक्यो नर्तनं व्यधुः ।&lt;br&gt;&#xA;मङ्गलानि व्यधुर्नार्यस्तुष्टुवुर्जगदीश्वराः ॥४५॥&#xA;मुक्तानिकाः सामगीतीर्जगुः प्रमोदसम्भृताः ।&lt;br&gt;&#xA;आशिषः प्रददुः सिद्धाः साधवश्च महर्षयः ॥४६॥&#xA;वनदेव्यो मङ्गलानि जगुश्चानर्चुरादरात् ।&lt;br&gt;&#xA;इत्येवं बद्रिके तत्राऽपत्यजन्ममहोत्सवाः ॥४७॥&#xA;अभवन् बहुधाऽरण्ये वने ग्रामे गृहे गृहे ।&lt;br&gt;&#xA;आययुः श्रीहरिणा ताः सापत्याः कृष्णयोषितः ॥४८॥&#xA;स्वस्वापत्ययुतास्तूर्णं स्वस्वप्रासादकेषु वै ।&lt;br&gt;&#xA;अश्वपट्टसरोवारिजलैः कृष्णोऽभिषेचनम् ॥४९ ॥&#xA;तन्निमित्तं महाहर्षभरं चकार तत्र ह ।&lt;br&gt;&#xA;जातसंस्कारमेवापि लोमशो वै समाचरत् ॥4.101.५० ॥&#xA;प्रियःकृष्णो ददौ तत्र दानानि कानकानि च ।&lt;br&gt;&#xA;मणिरत्नराजतानि धनाऽन्नाऽम्बरकाण्यपि ॥५ १ ॥&#xA;गृहगोऽश्वविभूषाश्च भूपात्रोपस्कराणि च ।&lt;br&gt;&#xA;विप्रेभ्यो यतिसाधुभ्यो दीनानाथेभ्य इत्यपि ॥५२॥&#xA;योषिद्भ्यो बालबालाभ्यो ददौ दानानि वै तदा ।&lt;br&gt;&#xA;भोजनानि सुमृष्टानि भिक्षुकेभ्यो ददौ तदा ॥५३ ॥&#xA;प्रजाः पुत्रादिवीक्षार्थं चाययुः कृष्णमन्दिरम् ।&lt;br&gt;&#xA;वीक्ष्य वीक्ष्य हरेः पुत्रान् पुत्रीर्युगलरूपिणः ॥५४॥&#xA;प्रमोदं मोदमासाद्याशीर्वादान् प्रददुश्च ते ।&lt;br&gt;&#xA;जन्मोत्सवोत्तरं तूर्णं सद्यःसंस्कारयोग्यताम् ॥५५॥&#xA;वीक्ष्य श्रीलोमशस्तेषां युगलानां तदैव हि ।&lt;br&gt;&#xA;कर्मप्रवाहसिद्ध्यर्थं संस्कारान् स व्यधात् परान् ॥५६॥&#xA;हवनानि व्यधात्तत्तन्निमित्तानि च लोमशः ।&lt;br&gt;&#xA;श्राद्धकर्माणि सर्वाणि दानानि भोजनानि च ॥५७॥&#xA;नामकरणसंस्कारं चकार लोमशो मुनिः ।&lt;br&gt;&#xA;दिव्यनामानि सर्वाणि पुराणानि व्यनिश्चयत् ॥५८ ॥&#xA;तत्राऽष्टकृष्णपत्नीनां मुख्यानां पुत्रपुत्रिकाः ।&lt;br&gt;&#xA;नामभिस्ते कथयामि बद्रिके शृणु चादितः ॥५९ ॥&#xA;सर्वज्येष्ठा शिवस्वामिसुता या काशिकोद्भवा ।&lt;br&gt;&#xA;सर्वाग्र्या सुखदालक्ष्मीस्तस्याः पुत्रस्तु नामतः ॥4.101.६० ॥&#xA;मुकुन्दविक्रमो ज्येष्ठो मुक्तिबाला तु पुत्रिका ।&lt;br&gt;&#xA;तयोर्युगलं नित्यं वै मोदते हरिमन्दिरे ॥६१ ॥&#xA;अथेतरा अष्टपत्न्यो लक्ष्मीः क्षीरोदपुत्रिका ।&lt;br&gt;&#xA;कल्पद्रुमसुता श्रीश्च सूर्यपुत्री प्रभाऽऽत्मिका ॥६२॥&#xA;दिशां पुत्री पाशवती ललिता ब्रह्मणः सुता ।&lt;br&gt;&#xA;जया सदाशिवपुत्री माणिकी दिव्यभूतिजा ॥६३ ॥&#xA;वैराजनाभिजा पुत्री कमला तत्प्रजाः शृणु ।&lt;br&gt;&#xA;लक्ष्म्याः पुत्रो वासुदेवः पुत्री तु दिव्यवासवी ॥६४॥&#xA;श्रियाः पुत्रो रासकृष्णः पुत्री रासेश्वरीति च ।&lt;br&gt;&#xA;प्रभायाश्च प्रभुः पुत्रो ब्रह्मकान्तिः सुता तथा ॥६५॥&#xA;पाशवत्यात्मजोऽनन्तः पुत्री च बृहतीश्वरी ।&lt;br&gt;&#xA;ललितायाः सुतो लालः सुता लीलेश्वरी तथा ॥६६॥&#xA;जयाया विजयः पुत्रो विजयेशी तु पुत्रिका ।&lt;br&gt;&#xA;माणिक्याः कौस्तुभमणिः सुतः सुता मणीश्वरी ॥६७॥&#xA;कमलायाः पद्मनाभः सुतः सुता नभोवती ।&lt;br&gt;&#xA;इत्येवमष्टपत्नीनां युगलाऽपत्यकाभिधाः ॥६८॥&#xA;अथाऽपराः शतं पत्न्यस्तासां नामानि वै शृणु ।&lt;br&gt;&#xA;तिस्रस्तथाऽधिकाश्चापि त्र्यधिकं शतमेव ताः ॥६९॥&#xA;तिस्रो मुख्या रमा राधा नारायणीति नामभिः ।&lt;br&gt;&#xA;रमायास्तु सुतो रामः पुत्री रामायणी तथा ॥4.101.७०॥&#xA;राधायास्तु सुतो रायः सुता ऋद्धिरया मता ।&lt;br&gt;&#xA;नारायण्या नरः पुत्रः पुत्री नरोत्तमी तथा ॥७१॥&#xA;शतपत्न्यभिधानानि शृणु बद्रीप्रियेऽधुना ।&lt;br&gt;&#xA;ब्राह्मी भागवती धामा भार्गवी च सरस्वती ॥७२॥&#xA;मङ्गला मानसा रेवा भक्तिर्गङ्गा रतिः कृतिः ।&lt;br&gt;&#xA;मुक्तिरेकादशी पुण्या कामदुघा च तूलसी ॥७३॥&#xA;सती मूर्तिर्गोमती च स्वर्णरेखा च नन्दिनी ।&lt;br&gt;&#xA;सावित्री विरजा दुर्गा दोला पुष्पा कलावती ॥७४॥&#xA;बदरी माधवी पम्पा षष्ठी प्रीतिः ऋतध्वजी ।&lt;br&gt;&#xA;कुशला काशिका चान्द्री मणिर्ज्योत्स्ना प्रभावती ॥७५॥&#xA;आर्षी सुरसा नन्दा च काञ्चनी हरिणी हनूः ।&lt;br&gt;&#xA;विश्वा वितस्तिः रसिका सुपर्णा च हिरण्मयी ॥७६॥&#xA;प्रभूतिः करिणी पद्मा पिङ्गला च सरोजिनी ।&lt;br&gt;&#xA;पूर्णिमा वल्लभा कार्ष्णी जोष्ट्री ज्योत्स्ना च पद्मिनी ॥७७॥&#xA;सुदुघा योगिनी विद्योतिनी शान्तिश्च मालती ।&lt;br&gt;&#xA;रक्ता चोरुक्रमा वैश्वी देवता कुमुदा शिवा ॥७८॥&#xA;तरला रेणुमिश्रा च कानकी नलिनी परी ।&lt;br&gt;&#xA;सुनन्दा कलिका साध्वी सुधाऽम्बा प्रकृतिः शमी ॥७९॥&#xA;श्यामा बाला मञ्जुला च पल्लवा वल्लवीश्वरी ।&lt;br&gt;&#xA;वेदी मोघवती श्वेता वैष्णवी मालिनी स्तवा ॥4.101.८०॥&#xA;अमरी चारणी शीला दुग्धेति शतपत्निकाः ।&lt;br&gt;&#xA;तासां युगलापत्यानां नामानि बद्रिके शृणु ॥८ १ ॥&#xA;क्रमशस्तत्र वै ब्राह्म्या ब्रह्मरातः सुतः खलु ।&lt;br&gt;&#xA;सुता बृंहणिकानाम्नी मातृरूपगुणान्विता ॥८२॥&#xA;भागवत्याः सुतो भर्गो पुत्री भाग्येश्वरी शुभा ।&lt;br&gt;&#xA;सुधामायाः सुतश्चोर्जबलः सुता च धामिनी ॥८३ ॥&#xA;भार्गव्या बह्वृचः पुत्रः पुत्री ब्रह्मरुचिस्तथा ।&lt;br&gt;&#xA;सरस्वत्याः सुताः शार्ङ्गधरः सुता तु कौमुदी ॥८४॥&#xA;मङ्गलायाः सुतः प्रभासकः सुता तु भास्वरा ।&lt;br&gt;&#xA;मानसायाः सुतः सम्मानेशः सुता सुधोदरी ॥८५॥&#xA;रेवाया वारिजाक्षश्च सुतः सुता तु वारुणी ।&lt;br&gt;&#xA;भक्तेः सुतस्तु सर्वज्ञः सुता शेमुषिका शुभा ॥८६॥&#xA;गङ्गायास्तारकः पुत्रः पुत्री चातुरदीक्षिका ।&lt;br&gt;&#xA;रत्याः पुत्रो महानन्दः पुत्री सन्तर्पिणी सती ॥८७॥&#xA;कृतेः सुतस्तु सूद्योगः सुता तु नयराजती ।&lt;br&gt;&#xA;मुक्तेः सुतः सुनिर्वाणः सुता द्युशाश्वती शुभा ॥८८॥&#xA;एकादश्याः सुतः पुण्यव्रतः सुता पतिव्रता ।&lt;br&gt;&#xA;पुण्याया वृषविद्यश्च सुतः सुता सतीश्वरी ॥८९॥&#xA;सुतः कामदुघायास्तु विष्णुः सुता सुरार्हणा ।&lt;br&gt;&#xA;तुलस्याः कृष्णमालस्तु सुतः सुताऽर्कमञ्जरी ॥4.101.९०॥&#xA;सत्याः सुतः ऋतवार्द्धिः सुता ऋतम्भरा शुभा ।&lt;br&gt;&#xA;मूर्तेः सुतश्चानिरुद्धः सुताः सुदर्शनेश्वरी ॥९ १॥&#xA;गोमत्याः पावनः पुत्रः पुत्री पीयूषवर्षिणी ।&lt;br&gt;&#xA;सुतः सुवर्णरेखायाः श्रीवत्सः प्रोज्ज्वला सुता ॥९२॥&#xA;नन्दिन्याश्चाषुतोषश्च सुतः सुता विरामिणी ।&lt;br&gt;&#xA;सावित्र्या ब्रह्मद्युम्नश्च सुतः सुता गिरीश्वरी ॥९३॥&#xA;विरजायाः सुतः सङ्कर्षणः सुता त्वजेश्वरी ।&lt;br&gt;&#xA;दुर्गाया देवगणपः पुत्रः पुत्री कृषीश्वरी ॥९४॥&#xA;दोलायाः स्वर्णलतिका पुत्री पुत्रश्च तोरण ।&lt;br&gt;&#xA;पुष्पायास्तु परागो वै पुत्रः सरघा पुत्रिका ॥९५॥&#xA;कलावत्याः कारुनाथः सुतः सुता चमत्कृतिः ।&lt;br&gt;&#xA;बदर्या बदरः पुत्रः पुत्री पत्रावली शुभा ॥९६॥&#xA;माधव्या मधुकृत् पुत्रो मधुकी पुत्रिका शुभा ।&lt;br&gt;&#xA;पम्पायाः सारसी पुत्री वीर्यसेतुस्तु पुत्रकः ॥९७॥&#xA;षष्ठीदेव्याः सुता रक्षावती पुत्रस्तु रक्षणः ।&lt;br&gt;&#xA;प्रीत्याः सुतः सुमेलार्यः सुता प्रोन्मीलनी शुभा ॥९८॥&#xA;ऋतध्वज्याः सुता शान्ता सुतः सत्यव्रतः शुभः ।&lt;br&gt;&#xA;कुशलायाः सुतो योगीश्वरः सुता सुयोगिनी ॥९९॥&#xA;काशिकायाः सुतः प्राज्ञः सुता तु तैजसी शुभा ।&lt;br&gt;&#xA;चान्द्र्याः सुतस्तु धवलः सुता पायसभासुरी ॥4.101.१० ०॥&#xA;मणेः विश्वप्रभा पुत्री परिधिश्च सुतः शुभः ।&lt;br&gt;&#xA;ज्योत्स्नायास्तु सुता विश्वज्योतिर्भूमा सुतः शुभः ॥१० १॥&#xA;प्रभावत्याः सुता दृश्यादेवी सुतस्तु गोचरः ।&lt;br&gt;&#xA;आर्ष्याः सुता तु गायत्री सुतः प्रणवसत्तमः ॥१० २॥&#xA;सुरसायाः सुता स्वादवती पुत्रः प्रमापतिः ।&lt;br&gt;&#xA;नन्दाया नन्दनः पुत्रः पुत्री तु नान्दिनीसती ॥१ ०३॥&#xA;काञ्चन्यास्तु सुतश्चामीकरः सुता सुवर्णिनी ।&lt;br&gt;&#xA;हरिण्यास्तु सुता सम्पद्वती सुतोऽर्थवेदनः ॥१ ०४॥&#xA;हन्वाः सुता तु हसिनी सुतश्चिबुककेसरः ।&lt;br&gt;&#xA;विश्वायास्तु सुतश्चाश्ववाहनश्च सुता श्रुतिः ॥१ ०५॥&#xA;वितस्त्यास्तु सुतो हस्तीश्वरः सुता प्रमेश्वरी ।&lt;br&gt;&#xA;रसिकायाः सुतः प्रेमानन्दः सुता महोत्सवी ॥१० ६॥&#xA;सुपर्णायाः सुता शुक्लवर्णा सुतः सुलोकनः ।&lt;br&gt;&#xA;हिरण्मय्याः सुता पिङ्गाक्षिणी पुत्रस्तु मौक्तिकः ॥१ ०७॥&#xA;प्रभूतेस्तु सुता विपञ्चिका पुत्रः प्रणादनः ।&lt;br&gt;&#xA;करिण्यास्तु सुता स्वर्णदन्ता सुतो गजाननः ॥१ ०८॥&#xA;पद्मायास्तु सुतो नालः सुता रजतपत्रिणी ।&lt;br&gt;&#xA;पिङ्गलायाः सुतः पिताम्बरः सुताऽऽत्मबोधिनी ॥१ ०९॥&#xA;सरोजिन्या रक्तगर्भः सुतः सुता सुकौशिकी ।&lt;br&gt;&#xA;पूर्णिमायाः सुतः सुधाकरश्चन्द्रकला सुता ॥4.101.११० ॥&#xA;वल्लभायाः सुतः कार्ष्णवाल्लभिः शलभा सुता ।&lt;br&gt;&#xA;कार्ष्ण्याः कृशोदरः पुत्रः पुत्री मिष्टस्वरा शुभा ॥१११॥&#xA;जोष्ट्र्याः पुत्रः स्वप्रकाशकः सुपुत्री विवेकिनी ।&lt;br&gt;&#xA;ज्योत्स्नायास्तु सुताऽनङ्गलतिका सुकविः सुतः ॥१ १२॥&#xA;पद्मिन्याः सलिला पुत्री पुत्रस्तु मूलकर्दमः ।&lt;br&gt;&#xA;सुदुघायाः सुता साध्वीव्रता पुत्रः पयोनिधिः ॥११ ३॥&#xA;योगिन्यास्तु सुतो ब्रह्मसमाधिर्मुक्तराट् सुतः ।&lt;br&gt;&#xA;विद्योतिन्याः सुतः स्वर्गपतङ्गः कृतिनी सुता ॥१ १४॥&#xA;शान्तेः सुतो विरामर्षिः सुता निर्मोहिनी शुभा ।&lt;br&gt;&#xA;मालत्यास्तन्तुधृक् पुत्रः सुता सन्तानिका शुभा ॥१ १५॥&#xA;रक्ताया रञ्जनः पुत्रः पुत्री स्मितानना शुभा ।&lt;br&gt;&#xA;उरुक्रमायाः पुत्री तु सङ्क्रमा वामनः सुतः ॥१ १६॥&#xA;वैश्व्या विश्वावसुः पुत्रः पुत्री तु वैश्वदेविका ।&lt;br&gt;&#xA;देवतायाः सुतो देवेश्वरः सुता दिवस्पदा ॥१ १७॥&#xA;कुमुदायाः सुता प्रमोदिनी सुतः प्रमोदकृत् ।&lt;br&gt;&#xA;शिवायाश्चात्मजो जाम्बूवर्णः सुता सुखङ्करी ॥१ १८॥&#xA;तरलायाः सुता क्षिप्रधीषणा धीश्वरः सुतः ।&lt;br&gt;&#xA;राजराजः सुतो रेणुमिश्रायाः रायणी सुता ॥१ १९॥&#xA;कानक्या भूषणः पुत्रः पुत्री चूडामणिसती ।&lt;br&gt;&#xA;नलिन्या भ्रामरी पुत्री पुत्रः षडङ्गवैद्युतः ॥4.101.१२० ॥&#xA;पर्याः पुत्रः परमेशः पुत्री पारविलासिनी ।&lt;br&gt;&#xA;सुनन्दायाः सुतो नन्दः सुता नारनिवासिनी ॥१ २१॥&#xA;कलिकाया विकासास्यः सुतः सुता प्रफुल्लिका ।&lt;br&gt;&#xA;साध्व्याः सुतः सन्तजनः सुता सुवासिनी शुभा ॥१२२॥&#xA;सुधायाः शङ्करः पुत्रः पुत्री तथाऽम्बिका सती ।&lt;br&gt;&#xA;अम्बाया आम्बलिः पुत्रो बालिकेशी तु पुत्रिका ॥१ २३॥&#xA;प्रकृतेः कृतिमान् पुत्रः पुत्री यत्नेश्वरी शुभा ।&lt;br&gt;&#xA;शम्याः पुत्रो दिव्यगर्भः पुत्री विश्वर्द्धिसत्तमा ॥१२४॥&#xA;श्यामाया नीलराजश्च सुतः सुता निलायनी ।&lt;br&gt;&#xA;बालाया बहुलार्काख्यः सुतः सुता प्रवालिका ॥१२५॥&#xA;मञ्जूलायाः सुता मातङ्गिनी सुतो महेश्वरः ।&lt;br&gt;&#xA;पल्लवायाः सुता पत्रानना सुतो दलेश्वरः ॥१२६॥&#xA;वल्लवायाः सुतो भारवाटो वाघेश्वरी सुता ।&lt;br&gt;&#xA;वेद्याः सुतो मखधर्मा सुता तु स्वर्णकेशिनी ॥१२७॥&#xA;मोघवत्याः सुतः शार्ङ्गधरः सुता तलायना ।&lt;br&gt;&#xA;श्वेतायाः पाण्डुरकेशी सुता पुत्रो हिमध्रुवः!। १ २८॥&#xA;वैष्णव्याः काण्डिका पुत्री पुत्रः सर्वक्रमाभिधः ।&lt;br&gt;&#xA;मालिन्या जिष्णुदेवश्च सुतः सुता तु रोहिणी ॥१ २९॥&#xA;स्तवायास्तापहा पुत्री पुत्रस्तपनकः शुभः ।&lt;br&gt;&#xA;अमर्या अमृतः पुत्रः पुत्री तु ध्रुवशेमुषी ॥4.101.१ ३०॥&#xA;चारण्या ग्रन्थवित् पुत्रः पुत्री ब्रह्मरुतानना ।&lt;br&gt;&#xA;शिलायास्तु सुतो वित्तिः सुतो रहस्यवेदनः ॥१३ १॥&#xA;दुग्धाया धारिणी पुत्री धाता पुत्रः शुभक्रियः ।&lt;br&gt;&#xA;इत्येतासां प्रजाः प्रोक्तास्तथाऽन्यासां तु योषिताम् ॥१ ३२॥&#xA;चत्वारिंशत्तथा तासां शतं सङ्ख्यातमेव तु ।&lt;br&gt;&#xA;तासां प्रजा युगलात्मरूपा जाताः शुभक्रियाः ॥१ ३३॥&#xA;अन्यासां चापि कोट्यर्बुदाब्जसङ्ख्याधियोषिताम् ।&lt;br&gt;&#xA;युगलात्मप्रजाः प्राविष्कृताः सङ्ख्या न विद्यते ॥१ ३४॥&#xA;मुख्यानां द्वादशानां च शतसङ्ख्याजुषामिह ।&lt;br&gt;&#xA;योषितां चार्वपत्यानां नामान्युक्तानि चात्र वै ॥१३५॥&#xA;श्रवणादर्थभानाच्च दिव्यतां मोक्षमाप्नुयात् ।&lt;br&gt;&#xA;भुक्तिं मुक्तिं लभेच्चापि परमेशे च भक्तिमान् ॥१ ३६॥&#xA;प्रातरुत्थाय नामानि य इमानि समुच्चरेत् ।&lt;br&gt;&#xA;विध्ननाशः कार्यसिद्धिस्तस्य वै स्यात् पदे पदे ॥१ ३७॥&#xA;किम्वत्र बहुनोक्तेन हरेर्वंशो हरिर्हि सः ।&lt;br&gt;&#xA;हृत्वा पापानि चात्मानं हरत्यक्षरमच्युतः ॥१३८॥&#xA;इति श्रीलक्ष्मीनाराणीयसंहितायां चतुर्थे तिष्यसन्तानेऽनादिश्रीकृष्णनारायणभगवतो द्वादशोत्तरशतमुख्यपत्नीनां चैत्रशुक्लतृतीयायां युगलात्माऽपत्योद्भवाभिधानानि, तथा तदधिकाऽष्टाविंशतीपत्नीनां तथा कोट्यर्बुदाब्जादिपत्नीनां युगलात्मकप्रजावत्त्वोद्देशनिरूपणनामैकाऽधिकशततमोऽध्यायः ॥१०१ ॥&lt;/p&gt;</description>
    </item>
    <item>
      <title>१०२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/102/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/102/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि चान्यासां तु समासतः ।&lt;br&gt;&#xA;समष्टिनामधेयानि वंशविस्तारगौरवात् ॥१ ॥&#xA;चतुर्दशसहस्राणि युगलानि तु बद्रिके ।&lt;br&gt;&#xA;मेघनादीयकन्यानां हरेर्बालानि चाऽभवन् ॥२ ॥&#xA;कोटिदीपावल्यपत्यान्यभवन् युगलानि वै ।&lt;br&gt;&#xA;कामधेनवीकन्यानां कोट्यपत्यानि चाऽभवन् ॥३ ॥&#xA;वसुमत्यादिकन्यानां शताऽपत्यानि चाऽभवन् ।&lt;br&gt;&#xA;गह्वराकन्यकाऽपत्यान्नभवन्नेककोटिकम् ॥४ ॥&#xA;वनदेव्यात्मजाकन्याऽपत्यानि चैकलक्षकम् ।&lt;br&gt;&#xA;दामनीकन्यकालक्षयुगलानि तथाऽभवन् ॥५ ॥&#xA;कङ्कतालीयकन्यानां षडपत्यानि चाऽभवन् ।&lt;br&gt;&#xA;तथैव कङ्कतालानामयुतं युगलान्यपि ॥६ ॥&#xA;अर्यम्णाद्यात्मजानां चापत्यान्यप्येकलक्षकम् ।&lt;br&gt;&#xA;रासातलीयकन्यानां पञ्चसाहस्रबालकाः ॥७ ॥&#xA;वासन्तिकस्त्र्यपत्यानि षोडशैवाऽभवन् खलु ।&lt;br&gt;&#xA;शालमालीयकन्यानां पञ्चशतानि बालकाः ॥८ ॥&#xA;स्वस्तिकनागकन्यानां सहस्राणि दशाऽभवन् ।&lt;br&gt;&#xA;युगलानि प्रजातानि विंशतिश्चापराणि च ॥९ ॥&#xA;शावदीनीयकन्यानामेकसहस्रबालकाः ।&lt;br&gt;&#xA;ऐन्द्रजालिककन्यानामपत्यानि सहस्रकम् ॥4.102.१ ०॥&#xA;विद्याकन्यायुगलानि पञ्चसप्ततिबालकाः ।&lt;br&gt;&#xA;लाक्ष्मणीपुत्रिकाऽपत्यान्यभवन् द्वे सहस्रके ॥१ १॥&#xA;वेधसीकन्यकाऽपत्यान्यभवन् युगलानि हि ।&lt;br&gt;&#xA;द्वासप्ततिसहस्राणि बालकानि शुभानि वै ॥१२।&lt;br&gt;&#xA;विश्वावसुसुतापत्यान्यभवँस्त्रिशतानि ह ।&lt;br&gt;&#xA;जुम्मासेम्लासुतापत्यान्येकसहस्रबालकाः ॥१ ३॥&#xA;सान्तपनसुताऽपत्यपञ्चसाहस्रमित्यपि ।&lt;br&gt;&#xA;सौरतीयसुताऽपत्यान्यभवन् शतमेव च ॥१४॥&#xA;महाबालेश्वरीकन्याऽपत्यानि त्रीणि चाऽभवन् ।&lt;br&gt;&#xA;दाक्षजावङ्गरीकन्यापत्यानि शतमित्यपि ॥१५॥&#xA;प्रजाकन्यायुगलानि सहस्रबालकानि वै ।&lt;br&gt;&#xA;दासीकन्यात्मजातानि सहस्राणि दशाभवन् ॥१६॥&#xA;पितृकन्यात्मजातानि युगलानि तु विंशतिः ।&lt;br&gt;&#xA;पराचीनीयकन्यानामपत्यान्येककोटिकम् ॥१७॥&#xA;सान्तारणिसुतापत्ययुगलद्वयमित्यपि ।&lt;br&gt;&#xA;लाजाया युगलं चैकं क्रोधनायास्तथैकलम् ॥१८॥&#xA;सूच्याश्च युगलं चैकम् ऐलवीलोत्थमेकलम् ।&lt;br&gt;&#xA;शैब्यानां युगलान्येकशतं तदाऽभवच्छुभम् ॥१ ९॥&#xA;थार्कूटस्थीकन्यकानां पञ्चाशद्युगलानि च ।&lt;br&gt;&#xA;वैरजारीयकन्यानां युगलानि शतं तथा ॥4.102.२ ०॥&#xA;शाक्त्यक्षिणीकन्यकानां षष्टिस्तु युगलानि वै ।&lt;br&gt;&#xA;पैशाचिनीकन्यकानां युगलानि शतं तथा ॥२ १ ॥&#xA;कालिमाशीयकन्यानां युगलानि शतद्वयम् ।&lt;br&gt;&#xA;औरलकैतुकीनां च त्रिंशद्युगलकानि च ॥२२॥&#xA;क्राथकीनां युगलानि पञ्चाऽभवँस्तदा ह्यपि ।&lt;br&gt;&#xA;पार्थवीनां युगलानि विंशतिश्चाभवँस्तदा ॥२३ ॥&#xA;औष्ट्रालराजीकन्यानां दशाऽपत्ययुगान्यपि ।&lt;br&gt;&#xA;हङ्कारणीनां पञ्चापि तैराणीनां तु षट् तथा ॥२४॥&#xA;जयकाष्ठलकन्यानां पञ्चाऽपत्ययुगान्यपि ।&lt;br&gt;&#xA;आल्वीनरीयकन्यानां पञ्चापत्ययुगान्यपि ॥२५॥&#xA;जीनवर्द्धिसुताऽपत्ययुगलानि तु सप्त च ।&lt;br&gt;&#xA;अनाथीयुगलं चैकं प्राकीर्णकीसहस्रकम् ॥२६॥&#xA;शतद्वयं तथाऽपत्ययुगलान्यभवँस्तदा ।&lt;br&gt;&#xA;सप्ताऽऽल्पकेतवीयानामपत्ययुगलानि च ॥२७॥&#xA;जयकार्ष्णीसुतायाश्चाऽपत्ययुगलमेकलम् ।&lt;br&gt;&#xA;पारीशानीयकन्यानामपत्यान्येकविंशतिः ॥२८ ॥&#xA;ऐन्दुरायीसुतानां द्वे युगलेऽभवतां तदा ।&lt;br&gt;&#xA;मौद्राण्डोनामपत्यानि पञ्चदशाऽभवँस्तथा ॥२९ ॥&#xA;गाण्डीसुताऽपत्यकानि युगलानि नवाऽभवन् ।&lt;br&gt;&#xA;लीनोर्णीकन्यकाऽपत्यचतुर्युगलकानि च ॥4.102.३० ॥&#xA;बार्हच्छरीकन्यकानामेकादशयुगान्यपि ।&lt;br&gt;&#xA;बाललीनीयकन्यानां चत्वारिंशद्युगान्यपि ॥३१ ॥&#xA;नारसिंहीकन्यकानां पञ्च युगलकानि च ।&lt;br&gt;&#xA;रायगामलीकन्यानामष्टयुगलकानि च ॥३२॥&#xA;फेनतान्तवीकन्यानां यमले द्वे तदापि च ।&lt;br&gt;&#xA;स्तौकहोमीयकन्याया यमलापत्यमेकलम् ॥३३ ॥&#xA;काष्ठयानीकन्यकायाः कौलक्याश्चैकमेकलम् ।&lt;br&gt;&#xA;दैनमानीयकन्यानामपत्यद्वयमेव च ॥३४॥&#xA;रायकिन्नटीकन्यानामेकपञ्चाशदात्मजाः ।&lt;br&gt;&#xA;रायरोकीश्वरीपुत्र्यपत्यानि चैकविंशतिः ॥३५ ॥&#xA;रायरणजित्पुत्रीणामपत्यानि च विंशतिः ।&lt;br&gt;&#xA;रायवाकाक्षिकीकन्याऽपत्यत्रियुगलानि च ॥३६॥&#xA;रायमारीशकन्यानामपत्यत्रियुगान्यपि ।&lt;br&gt;&#xA;रायबालेश्वरीपुत्रीत्र्यपत्ययमलानि च ॥३७॥&#xA;रायलम्बारात्मजानां षडपत्ययमान्यपि ।&lt;br&gt;&#xA;रायनवार्कीकन्यानां सप्ताऽपत्ययमान्यपि ॥३८ ॥&#xA;रायहुण्डेशीसुतानां नवाऽपत्ययुगान्यपि ।&lt;br&gt;&#xA;रायकूपेशोसुताया यमलं चैकलं तथा ॥३९॥&#xA;कालीमण्डलीनसुताऽपत्यचतुर्यमान्यपि ।&lt;br&gt;&#xA;वनजेलेशीसुतानां पञ्चाऽपत्ययुगान्यपि ॥4.102.४०॥&#xA;पारावारपिबीकन्याऽपत्यत्रियमलानि च ।&lt;br&gt;&#xA;कोटीश्वरीयकन्याना यमले द्वे शुभे तथा ॥४१॥&#xA;श्रीसतीशीबालिकानां त्र्यपत्ययमलानि च ।&lt;br&gt;&#xA;त्रेताकर्कशिकास्त्रीणां सप्ताऽपत्ययमान्यपि ॥४२॥&#xA;आण्डजरासुतानां तु चतुरपत्यकानि च ।&lt;br&gt;&#xA;बाल्यरजोंऽकजायास्तु यमलापत्यमेकलम् ॥४३॥&#xA;रायसोमनीकन्यानां त्र्यपत्ययमलान्यपि ।&lt;br&gt;&#xA;उरुगवाक्षीपुत्र्योस्तु युगले द्वे मते तदा ॥४४॥&#xA;पराङ्वतीकन्ययोश्च युगले द्वे तथा मते ।&lt;br&gt;&#xA;ईशानपानीबालानामेकचत्वारिंशकम् ॥४५॥&#xA;राजारायपतिजानां त्रयस्त्रिंशद्यमान्यपि ।&lt;br&gt;&#xA;एकापत्ययमलं तु रायपतिस्वसुस्तथा ॥४६॥&#xA;धैनुपालीकन्यकानां युगलानि त्रयोदश ।&lt;br&gt;&#xA;आजनाभीकन्यकानां दशसाहस्रबालकाः ॥४७॥&#xA;प्रजाकन्याबालकानि दशसाहस्रकाण्यपि ।&lt;br&gt;&#xA;शैवच्छात्रीकन्यकानां द्वादशाऽपत्यकान्यपि ॥४८॥&#xA;धेनुपालान्यपुत्रीणां त्र्यपत्ययुगलान्यपि ।&lt;br&gt;&#xA;कौबेरीणामपत्यानि माहेन्द्रीणां तथापि च ॥४९॥&#xA;यमीनां वायवीनां च वार्क्षीणां युगलान्यपि ।&lt;br&gt;&#xA;बैश्वकर्मणीकन्यानां रौद्रीणां युगलानि च ॥4.102.५० ॥&#xA;वाह्नेयीनां श्रावणीनां खानिजीनां युगानि च ।&lt;br&gt;&#xA;साम्वत्सरीणां गोपीनां प्राचीनीनां युगानि च ॥५ १ ॥&#xA;पिशङ्गीनां राशियानीनामपत्ययुगानि च ।&lt;br&gt;&#xA;रोमायनीनां नारीणां पारशीनां युगानि च ॥५२॥&#xA;धीवरीणां किन्नरीणाममरीणां युगानि च ।&lt;br&gt;&#xA;गौरीणां च परीणां च हारितीनां युगानि च ॥५२॥&#xA;आब्रिक्तीनां च पातालीस्त्रीणामपत्यकानि च ।&lt;br&gt;&#xA;स्वर्गिणीनामप्सरसां युगलापत्यकानि च ॥५४॥&#xA;ब्रह्मसरसां बालानि गान्धर्वीणां युगानि च ।&lt;br&gt;&#xA;भौमीनां दानवीनां च युगलापत्यकानि च ॥५५॥&#xA;कोट्यर्बुदाब्जद्विगुणान्यभवँस्तत्र बद्रिके ।&lt;br&gt;&#xA;एतेषां नामसंस्कारं चकार लोमशो मुनिः ॥५६ ॥&#xA;ततश्चकार संस्कारं पायसाऽन्नादिकाऽशनम् ।&lt;br&gt;&#xA;कर्णवन्धं च संस्कारं क्षौरसंस्कारमित्यपि ॥५७॥&#xA;विद्यारम्भे व्रतबन्धं यज्ञोपवीतकाऽर्पणम् ।&lt;br&gt;&#xA;वेदाध्ययनसंस्कारं कारयामास लोमशः ॥५८॥&#xA;वेदानध्यापयामास सर्वाणि युगलानि वै ।&lt;br&gt;&#xA;समावर्तनमेवापि कारयामास लोमशः ॥५९॥&#xA;वेदविद्याध्ययनं वै तेषां निमित्तमात्रकम् ।&lt;br&gt;&#xA;आसीत्तत्र तदा बद्रि ज्ञानिनां पूर्वयोगिनाम् ॥4.102.६०॥&#xA;देवा देव्य ईशान्यश्चेश्वराश्चासन् हरेः सुताः ।&lt;br&gt;&#xA;मुक्ता मुक्तानिकाश्चापि पुत्र्यः पुत्राः कृतश्रवाः ॥६१॥&#xA;सिद्धविद्या अभवँस्ते सुताः पुत्र्यश्च सर्वशः ।&lt;br&gt;&#xA;सिद्धभाषा अभवँश्च सर्वविद्याविशारदाः ॥६२॥&#xA;अनादिश्रीकृष्णनारायणवत् सर्वविद्यकाः ।&lt;br&gt;&#xA;सर्वकलावेदिनश्चाऽभवन् पुत्राश्च पुत्रिकाः ॥६३॥&#xA;जातिस्मरा दिव्यबोधा हस्ताऽऽमलकद्दृशः ।&lt;br&gt;&#xA;सर्वज्ञास्ते सुताः पुत्र्योऽभवन् महर्षयो यथा ॥६४॥&#xA;युगलानि समस्तानि समाधिसिद्धिमन्ति च ।&lt;br&gt;&#xA;अभवन् बद्रिके तानि नित्यदाम्पत्यवन्ति च ॥६५॥&#xA;आदिसृष्टौ तथोत्पत्तिर्युगलानां तदा ह्यभूत् ।&lt;br&gt;&#xA;तस्मात्तानि युगलानि दम्पतीरूपकाणि वै ॥६६॥&#xA;कृष्णनारायणेनैव निर्मितानि तथेच्छया ।&lt;br&gt;&#xA;परस्परातिस्निग्धानि गृहधर्मार्थवन्ति च ०६॥&#xA;योग्यान्येवाऽवलोक्याऽथाऽऽज्ञया हरेस्तु लोमशः ।&lt;br&gt;&#xA;विवाहाख्यं सुसंस्कारं कारयामास लोमशः ॥६८॥&#xA;तत्रोत्सवे समायाता देवा ईशाश्च पार्षदाः ।&lt;br&gt;&#xA;मुक्ताश्च पितरः सिद्धा मानवा दानवादयः ॥६९॥&#xA;मण्डपेषु च दिव्येषु युगलानां करार्पणम् ।&lt;br&gt;&#xA;अभवद् वह्निदेवस्य साक्ष्ये महर्षिसन्निधौ ॥4.102.७०॥&#xA;वह्निं प्रदक्षिणं कृत्वा वरमालां प्रजगृहुः ।&lt;br&gt;&#xA;ग्रन्थिं धर्ममयीं बद्ध्वा दाम्पत्यं चाऽऽप्नुवँस्तदा ॥७१॥&#xA;गीतयश्चाऽऽभवन् दिव्या दिव्याङ्गनासमीरिताः ।&lt;br&gt;&#xA;अप्सरसां नर्तनानि वाद्यघोषास्तदाऽभवन् ॥७२॥&#xA;परस्परं द्वयोर्दानान्यभवन् युग्मदेहिनाम् ।&lt;br&gt;&#xA;परस्परं कवलानां दानं युगलयोगिनाम् ॥७३॥&#xA;युगलानां दम्पतीनां करद्रव्यार्पणं तथा ।&lt;br&gt;&#xA;आशीर्वादाः परिहारो महीमानार्चनं तथा ॥७४॥&#xA;दिव्यदानानि सर्वाणि गोभूस्वर्णात्मकानि वै ।&lt;br&gt;&#xA;अभवन् मणिरत्नानां दानानि च बहून्यपि ॥७५॥&#xA;पात्रभूषाम्बराणां च दानानि विविधानि च ।&lt;br&gt;&#xA;गृहोपस्करणानां चाऽभवन् बद्रि गृहे गृहे ॥७६॥&#xA;भोजनानि महीमानवर्गाणां च ततोऽभवन् ।&lt;br&gt;&#xA;कुङ्कुमवापिकाक्षेत्रसर्वमानवदेहिनः ॥७७॥&#xA;भोजयामास भगवान् कृष्णनारायणः प्रभुः ।&lt;br&gt;&#xA;विदायं प्रददौ लोकान् ययुस्ते स्वस्वभूमिकाः ॥७८॥&#xA;भगवद्वंशविस्तारो मुमुदे कृपया हरेः ।&lt;br&gt;&#xA;बद्रिके मानसानां तु दम्पतीनां ततः परम् ॥७९॥&#xA;सङ्कल्पसृष्टयः पुत्राः पौत्राश्चासन् यथायथम् ।&lt;br&gt;&#xA;पुत्र्यश्च पुत्रिकापुत्र्यस्तथाऽऽसन् देवताऽमलाः ॥4.102.८०॥&#xA;योनिजत्वरहितत्वात् विवाहो यमलस्य वै ।&lt;br&gt;&#xA;निर्बाधः सर्वथा बद्रि देवेश्वरादिरीतिका ॥८ १॥&#xA;कालान्तरे तु ते ताश्च मातुलानां क्षितिष्वपि ।&lt;br&gt;&#xA;भुवनेषु भवनेषु कृष्णाज्ञया हरीच्छया ॥८२॥&#xA;भूत्वा युगलकान्येव दम्पतीघर्मवन्त्यपि ।&lt;br&gt;&#xA;ययुर्वृद्धातिवात्सल्यैर्निवासार्थं सदा सुखात् ॥८३॥&#xA;बालकृष्णस्य पुत्राणामासीद्धस्तचतुष्टयम् ।&lt;br&gt;&#xA;द्वौ मुख्यौ चाऽऽजानुलम्बौ द्वौ हस्तौ स्कन्धजौ शुभौ ॥८४॥&#xA;कन्यकानां समस्तानां चतुर्भुजास्तथाऽभवन् ।&lt;br&gt;&#xA;द्वौ मुख्यौ चाऽऽजानुलम्बौ द्वौ ह्रस्वौ स्कन्धजौ तथा ॥८५॥&#xA;शङ्खचक्रगदापद्मरेखाः करेषु चाऽभवन् ।&lt;br&gt;&#xA;दीर्घाः पुष्टाः श्वेतरूपा देहास्तेषां सुरूपिणः ॥८६॥&#xA;अभवन्पुत्रवर्गाणां नारीणां तु ततोऽधिकाः ।&lt;br&gt;&#xA;प्रमाणन्यूनदेहा वै श्वेतरक्तास्तथाऽभवन् ॥८७॥&#xA;अणिमादिमहैश्वर्यवन्तोऽप्रधृष्यरूपिणः ।&lt;br&gt;&#xA;सर्वगाः सर्वधर्माढ्याः सङ्कल्पसिद्धमूर्तिकाः ॥८८॥&#xA;अनन्ताऽसीमशक्त्याढ्या अभवन् सर्वतः सुखाः ।&lt;br&gt;&#xA;सर्वगुणोपेतसंस्थानाश्चाऽभवन् प्रभान्विताः ॥८९॥&#xA;नास्ति लोको भवनानि चतुर्दशस्तरेष्विह ।&lt;br&gt;&#xA;यत्र नैशं हि सौगन्ध्यं वर्तते च यशःपरम् ॥4.102.९०॥&#xA;नास्ति सा वसतिर्द्वीपो लोकश्च भुवनान्यपि ।&lt;br&gt;&#xA;यत्र न स्यात् कृष्णवंशप्रजाः पावनमूर्तयः ॥९१॥&#xA;पातालेषु तथा नाकेष्वपि खण्डेषु सर्वशः ।&lt;br&gt;&#xA;चतुर्भुजात्मसृष्टीनां वसतिः सर्वतोऽभबत् ॥९२॥&#xA;बद्रिके कालयोगेन हस्तचिह्नक्षयोऽभवत् ।&lt;br&gt;&#xA;ललाटे पुण्ड्रकचिह्नमात्रं ततोऽवशिष्यते॥९३॥&#xA;तन्नष्टं कालयोगेन श्वैत्यमात्रं ततोऽभवत् ।&lt;br&gt;&#xA;गीर्वाणवचनान्येब कालान्तरे ततोऽभवन् ॥९४॥&#xA;ततः कालान्तरे बद्रि यज्ञोपवीतमात्रकम् ।&lt;br&gt;&#xA;पीताम्बस्तुतं चासीद् धारणे ब्रह्मदेहिनाम् ॥९५॥&#xA;तन्नष्टं कालयोगेन रूपं नष्टं गुणा गताः ।&lt;br&gt;&#xA;मानवा पशुतुल्या वै नार्यो निरयभूमयः ॥९६॥&#xA;आसन् विविधधर्माश्च भिन्नाचारक्रियादनाः ।&lt;br&gt;&#xA;कालयोगेन धर्माणां हासोऽभवत् प्रजास्वपि ॥९७॥&#xA;मिश्रणं क्षत्रविप्राणां धर्मकर्मादियोजितम् ।&lt;br&gt;&#xA;शनैस्ततोऽभवद् बद्रि सर्वाचारादिमिश्रणम् ॥९८॥&#xA;सत्यधर्मा विनष्टा वै त्रेतायां सम्भवन्ति हि ।&lt;br&gt;&#xA;त्रेताधर्मास्ततो नष्टा भवन्ति द्वापरेऽभितः ॥९९॥&#xA;द्वापरस्य ततो धर्मा नश्यन्ति तिष्यके युगे ।&lt;br&gt;&#xA;तिष्यस्य मानवा बद्रि कल्मषप्रचुराः खलु ॥4.102.१० ०॥&#xA;प्रजायन्ते क्लेशभाजो मृषाचाराः शठाः खलु ।&lt;br&gt;&#xA;स्वल्पमेधाः स्वल्पकालाः स्वल्पतृप्ताः कलिप्रियाः ॥१०१ ॥&#xA;ईश्वरा मानवा देव्यः पितरो देवताः सुराः ।&lt;br&gt;&#xA;सर्वे तिष्यगता बद्रि निर्बलास्ते भवन्ति हि ॥१ ०२॥&#xA;ओजोहीनाः क्षुधाव्याप्तास्तृष्णारागपरायणाः ।&lt;br&gt;&#xA;तेनैषां सिद्धयो बद्रि नश्यन्ति योगिनामपि ॥१ ०३॥&#xA;वैजात्यं तु यथा स्वर्णलोहयोः क्लेदरत्नयोः ।&lt;br&gt;&#xA;तथा प्रजायते तिष्ये वैगुण्यं ह्रास इत्यपि ॥१ ०४॥&#xA;हरेर्भक्ताः कालबलैर्नाभिभूयन्त एव च ।&lt;br&gt;&#xA;ब्रह्मशीलास्तथा नाभिभूयन्ते कालकृज्जवैः ॥१ ०५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने भगवतो युगलापत्यानां सङ्ख्यादि, संस्काराः, दाम्पत्यं, तत्प्रजाः, युगबलं चेत्यादिनिरूपणनामा द्व्यधिकशततमोऽध्यायः ॥१०२ ॥&lt;/p&gt;</description>
    </item>
    <item>
      <title>१०३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/103/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/103/</guid>
      <description>&lt;p&gt;श्रीबद्रीप्रियोवाच-&lt;br&gt;&#xA;हरे नारायण विष्णो कालबलं कियत् कथम् ।&lt;br&gt;&#xA;कदा कीदृग् भवत्येव तदुद्धारः कथं तथा ॥१ ॥&#xA;कृपया कालदग्धानां हितार्थं मे निवेदय ।&lt;br&gt;&#xA;हितं कीदृक् कदा केन कथं वा जायते वद ॥२ ॥&#xA;श्रीनरनारायण उवाच-&lt;br&gt;&#xA;सत्ये धर्मा मानसा वै सङ्कल्पकृतमूर्तयः ।&lt;br&gt;&#xA;ऋतम्भरा बुद्धिगम्याः सद्योजाताः समूर्तिकाः ॥३ ॥&#xA;सङ्कल्पितानि सर्वाणि तत्त्वानि मूर्तिमन्ति वै ।&lt;br&gt;&#xA;प्रजायन्ते तदर्थं न यत्नस्तदा त्वपेक्ष्यते ॥४ ॥&#xA;रसवर्षिणो वृक्षाश्च पुटके पुटके मधु ।&lt;br&gt;&#xA;सर्वाः कामदुघा गावः पतिव्रताश्च योषितः ॥५ ॥&#xA;सङ्कल्पसृष्टयस्तत्र कृषिस्तदा न विद्यते ।&lt;br&gt;&#xA;भूगर्भजलजाः सस्यसम्पदोऽर्धदिनस्थिराः ॥६ ॥&#xA;मध्याह्ने कणदाश्चापि जनाः प्राकाम्यसिद्धयः ।&lt;br&gt;&#xA;सर्वलोकगतिमन्तो लक्षाधिवर्षजीवनाः ॥७ ॥&#xA;गह्वरालयवासाश्च समाध्यात्मकृताश्रयाः ।&lt;br&gt;&#xA;पुष्पावतंसका नार्यश्चाञ्चल्यवर्जितास्तदा ॥८ ॥&#xA;ऋतवः ऋतुधर्माश्च नासन् पुरा कृते युगे ।&lt;br&gt;&#xA;युगलाद् युगलस्यैव प्राविर्भावोऽभवत्तदा ॥९ ॥&#xA;युगलं मानसं जातं दाम्पत्यधर्मसंयुतम् ।&lt;br&gt;&#xA;भ्रातृस्वसृव्यवहारस्तत्र नासीत् पुरामुखे ॥4.103.१ ०॥&#xA;सहजातोऽभवद्धर्मो दक्षवामाङ्गवत्तदा ।&lt;br&gt;&#xA;जायेते सह पित्रोस्तौ वर्तेते तौ सहैव च ॥१ १॥&#xA;सहैव च तिरोभावं दम्पतीरूपिणावितः ।&lt;br&gt;&#xA;सत्यः सर्वव्यवहारः प्रत्यक्षो गोचरो यथा ॥१ २॥&#xA;रागद्वेषतृषाहीनो नित्यतृप्तिभृतोऽभवत् ।&lt;br&gt;&#xA;यथेष्टनिधनाः सर्वे यथेष्टरूपधारिणः ॥१३॥&#xA;सङ्कल्पस्मृद्धयः सर्वे ह्यासन् कृतयुगे पुरा ।&lt;br&gt;&#xA;अथ त्रेतायुगे प्राप्ते ममाऽहम्भाब उद्गतः ॥१४॥&#xA;सत्यं तपो मखो दानं धर्मपानचतुष्टयात् ।&lt;br&gt;&#xA;सत्यस्य ह्रासयोगेन त्रिपाद् धर्मोऽवशिष्यते ॥१५॥&#xA;कृते सत्याधीनधर्माः सिद्धयश्च तदा तु याः ।&lt;br&gt;&#xA;त्रेतायां तास्तपोधीना अभवन् ऋतसत्फलाः ॥१ ६॥&#xA;सङ्कल्पा निर्बला जाता असत्यस्य प्रवेशनात् ।&lt;br&gt;&#xA;दर्शनं सबलं तत्र दर्शनोत्थाश्च सिद्धयः ॥१७॥&#xA;दृष्टा वृक्षाः फलन्त्येव दृष्टो धर्मः प्रशस्यते ।&lt;br&gt;&#xA;वृक्षाणां पोषणैवृत्तिर्जीविका जायते तदा ॥१८॥&#xA;सस्यानां वृष्टिजा सिद्धिवृष्टिवारिपिबो जनाः ।&lt;br&gt;&#xA;भौतिकाश्रयपुष्टाश्च कृतवृक्षनिकेतनाः ॥१९॥&#xA;स्वस्वसत्ताकभूभागोत्पन्नसस्यादिजीविकाः ।&lt;br&gt;&#xA;जाताः प्रजास्तदा बद्रि नियमो युगलस्य न ॥4.103.२०॥&#xA;यमलस्य न चोत्पत्तिश्चैकलस्योद्भवस्ततः ।&lt;br&gt;&#xA;कन्याकुमारदानानि प्रावर्तन्त तदा युगे ॥२१॥&#xA;रक्षणानि महर्द्धीणां जीवनार्थं ततोऽभवन् ।&lt;br&gt;&#xA;तपसामपि हानिश्च लोकेषु कालतोऽभवत् ॥२२॥&#xA;तापस्यः सिद्धयः सर्वा नष्टाः परात्तजीवनाः ।&lt;br&gt;&#xA;पराधीनाश्रया लोका अभवन् यत्नजीविनः ॥२३॥&#xA;कर्मलभ्याऽन्नवस्त्राद्यैर्वर्तयन्ति ततो जनाः ।&lt;br&gt;&#xA;कूपादिजलयोगाश्च कृषिलभ्यान्नभोजनाः ॥२४॥&#xA;प्रधृष्या भौतिकैस्तत्त्वैः स्वेच्छायानं लयं गतम् ।&lt;br&gt;&#xA;त्रेतान्ते च तपोहीनाः प्रजाः पुण्यविवर्जिताः ॥२५॥&#xA;यज्ञपूजाबलवत्योऽभवन् नान्यबलान्विताः ।&lt;br&gt;&#xA;स्पर्शजाश्च प्रजास्तत्र विवाहबन्धनास्तथा ॥२६॥&#xA;गर्भजाऽपत्यवत्यश्च बालयौवनभावनाः ।&lt;br&gt;&#xA;उप्तसस्योत्थकणजैर्जीविकावत्य एव च ॥२७॥&#xA;द्वापरे ताः प्रजाः सर्वा व्यापारजीविकापराः ।&lt;br&gt;&#xA;भूत्यदासीदासभावा गृहग्रामाऽऽलयास्तथा ॥२८॥&#xA;चौर्यशाठ्यतृषातृष्णाकापट्यादियुतास्ततः ।&lt;br&gt;&#xA;उप्तानां जायते कणस्मृद्धिश्चार्धा न चाधिका ॥२९॥&#xA;न्यूना वा जायते वृष्टिकूपवारिप्रसेचनैः ।&lt;br&gt;&#xA;तया जीवन्ति मनुजाश्चौरास्तथाऽपहारकाः ॥4.103.३०॥&#xA;प्रजासु मानवा ह्यजायन्त लुण्टनकर्मिणः ।&lt;br&gt;&#xA;तेषां दण्डप्रदानार्थं राजा दण्डधरोऽर्थितः ॥३ १॥&#xA;राज्यराष्ट्रप्रजा जाताः सर्वा दण्डवशम्वदाः ।&lt;br&gt;&#xA;रागो द्वेषो मृषा मिथ्या कापट्यं च छलं तथा ॥३२॥&#xA;असत्यं बहुलं क्लेशः कलहस्तेऽभवँस्ततः ।&lt;br&gt;&#xA;द्वापरान्ते दुर्गवासाः प्रजामिथुनसृष्टिजाः ॥३३॥&#xA;सुखात्मा दुःखबहुलाः प्रसह्य भोगवाञ्च्छनाः ।&lt;br&gt;&#xA;दुर्भिक्षबहुलाश्चापि मखपुण्यादिसिद्धयः ॥३४॥&#xA;अकालमरणाश्चापि मिथो विश्वासवर्जिताः ।&lt;br&gt;&#xA;स्वल्पायुर्मरणाश्चापि प्रयत्नार्धाऽर्धसत्फलाः ॥३५॥&#xA;अतृप्ता वासनावत्यः प्रजाः क्षुधाप्रधानिकाः ।&lt;br&gt;&#xA;द्वापरान्तेऽभवँस्तत्र यज्ञा ह्रासं ततो गताः ॥३६॥&#xA;बद्रिके कालवेगेन मिथ्याचारो व्यवर्धत ।&lt;br&gt;&#xA;इच्छन्ति प्रायशो लोका मद्यं मांसं च मैथुनम् ॥३७॥&#xA;धूम्रचूषणमेवापि प्राणचूषणमित्यपि ।&lt;br&gt;&#xA;रक्षका भक्षकास्तत्र व्यवर्धन्त गृहे गृहे ॥३८॥&#xA;राजा जारोऽभवच्चापि तिष्ये सत्त्वं लयं गतम् ।&lt;br&gt;&#xA;त्रेतायां दशसाहस्राधिजीवना हि मानवाः ॥३९॥&#xA;द्वापरे ते सहस्राधिजीवनाश्च शनैः शनैः ।&lt;br&gt;&#xA;कलौ ते तु शतकाधिजीवना नाधिकस्थिराः ॥4.103.४०॥&#xA;रोगदुःखबहुलाश्च फलाऽर्धाऽर्धाऽर्धविन्दकाः ।&lt;br&gt;&#xA;गृहे चौर्यं गृहे हानिर्गृहे क्लेशो विशेषतः ॥४१॥&#xA;दम्पत्योः कलहो नित्यो गृहे हिंसा वचोमयी ।&lt;br&gt;&#xA;अवमानं महतां प्रच्छन्नता स्वगृहेऽपि च ॥४२॥&#xA;प्रतारणं क्षणे तत्र शीलनाशः क्षणे क्षणे ।&lt;br&gt;&#xA;असत्या वाक् सदा तत्र पादक्रमोऽनृतात्मकः ॥४३॥&#xA;लेखाः कपटभाराश्च लुञ्चाव्याप्तं जगत्तदा ।&lt;br&gt;&#xA;अयत्नलभ्यधनिनस्तिष्ये तु बद्रिके तदा ॥४४॥&#xA;अधर्मवंशविस्तारा घर्मवंशविनाशिनः ।&lt;br&gt;&#xA;मनसा चात्मना दुष्टा नारीक्रयप्रजीविनः ॥४५ ॥&#xA;एकवर्णा एकपेया एकभोज्याः कलौ युगे ।&lt;br&gt;&#xA;एकशय्यासनवाहा एकपात्रादना जनाः ॥४६॥&#xA;पत्नीविनिमयीशय्याः सर्वाः सर्वस्य चाङ्गनाः ।&lt;br&gt;&#xA;अशुद्धिर्विद्यते नैव स्पर्शे भोज्ये कलौ युगे ॥४७॥&#xA;पेये शयने वासे च वस्त्रेऽङ्गे नाऽप्यशुद्धता ।&lt;br&gt;&#xA;सर्वस्य भक्ष्यो देवार्थः प्रत्यक्षान्य मृषा तदा ॥४८ ॥&#xA;न संस्काराः सूतकं न स्नानं पूजा न प्रोक्षणम् ।&lt;br&gt;&#xA;पूज्यपूजाविलोपश्च शास्तृशासनवर्जिता ॥४९ ॥&#xA;न धर्मनियमः श्रद्धा न दाम्पत्यं स्थिरं कलौ ।&lt;br&gt;&#xA;कन्यादानविलोपश्चाऽतिथिवार्ताविलोपनम् ॥4.103.५ ० ॥&#xA;साधुगुरुषु नास्तिक्यं सुराऽर्हा न दिवा निशि ।&lt;br&gt;&#xA;न देवदर्शनं शान्तिर्न निद्रा निशिथे सुखा ॥५ १ ॥&#xA;नाऽऽन्तरे कस्यचित्तोषः उद्वेगबहुला जनाः ।&lt;br&gt;&#xA;अर्थोपार्जनरक्तानां नाऽऽर्थाऽऽगमेऽपि पूर्णता ॥५२ ॥&#xA;न वेषैर्नरनारीणां जातिपरिचयोऽपि वै ।&lt;br&gt;&#xA;विक्रीतक्रीतभोज्याऽन्नादना आपणजीविकाः ॥५३ ॥&#xA;आपणे भोजनादाश्च पर्वसु पानतत्पराः ।&lt;br&gt;&#xA;सर्वे चत्वररसिका इन्द्रजालावलोकनाः ॥५४॥&#xA;बहुव्ययाः क्लेशपरा नग्नरुचयो मानवाः ।&lt;br&gt;&#xA;सर्वेषु कलिकालेषु पर्यायेणाऽऽगतेषु वै ॥५५॥&#xA;कन्यकाः सर्वभोगिन्यो भविष्यन्ति कलौ शनैः ।&lt;br&gt;&#xA;बालगर्भो मातृनाम्ना न्याय चालम्बयिष्यति ॥५६ ॥&#xA;पञ्चसहस्रवर्षान्ते तीर्थलोपः समूलतः ।&lt;br&gt;&#xA;वितस्तिजलवाहिन्या महानद्यो युगे कलौ ॥५७॥&#xA;अष्टोत्तरा सगर्भा स्याच्चत्वारिंशे मृतिं लभेत् ।&lt;br&gt;&#xA;स्वयंवरा लाजशून्या नग्नदेहास्तदा स्त्रियः ॥५८॥&#xA;सर्वपुम्पार्श्वशायिन्यो रजोऽशुद्ध्यप्रपालिकाः ।&lt;br&gt;&#xA;रुग्णाः स्वार्थपरा डाकिन्यश्च नार्यो युगे कलौ ॥५९॥&#xA;गृहे रात्रिनिगमो न सर्वत्र नरयोषितोः ।&lt;br&gt;&#xA;पितुर्नाम कलौ नास्ति जातिनाम न विद्यते ॥4.103.६ ० ॥&#xA;माताऽपि बालभावस्य ततो माता न विद्यते ।&lt;br&gt;&#xA;कुटुम्बसमुदायश्च नश्यत्येव कलौ द्रुतम् ॥६ १ ॥&#xA;यत्र रक्तं मनो यस्य यस्या वा तावदेव तौ ।&lt;br&gt;&#xA;कामनाधर्मभागो वै दाम्पत्यं नैव विद्यते ॥६२॥&#xA;अनावृतसुगुप्ताङ्गा अन्याङ्गानां तु का कथा ।&lt;br&gt;&#xA;एकलाया विहारश्च परदेशेष्वपि स्त्रियाः ॥६३॥&#xA;एकलायाः परक्षेत्रे निवासोऽति तदा स्त्रियाः ।&lt;br&gt;&#xA;पुंसां पराधीनता च स्त्रीवर्गाग्रे कलौ युगे ॥६४॥&#xA;स्त्रीशासनं निम्नवर्णशासनं च कलौ कलौ ।&lt;br&gt;&#xA;अविद्याऽध्ययनं तिष्ये भूतवादप्रधानता ॥६५॥&#xA;प्रप्यक्षरचना लोकाः परोक्षवर्जनाः कलौ ।&lt;br&gt;&#xA;अनायाससुखार्थाश्च स्वात्मश्रेयोविवर्जिताः ॥६६॥&#xA;हिंसाप्रधाना जनताश्छलधर्माग्रबोधनाः ।&lt;br&gt;&#xA;वान्ताशनास्तदा श्रेष्ठाः कनिष्ठा नितरां तथा ॥६७॥&#xA;तिष्ये माया तथाऽसूया वधश्चापि तपस्विनाम् ।&lt;br&gt;&#xA;तामसाश्च नरा नार्यो भवन्ति क्षुद्भयान्विताः ॥६८॥&#xA;देशानां चापि राष्ट्राणां विपर्ययाः पुनः पुनः ।&lt;br&gt;&#xA;प्रामाण्यं न श्रुतेस्तत्र प्रामाण्यं बलिनस्तदा ॥६९॥&#xA;अभिचारैर्दुराचारैर्दुष्कर्मिभिर्दुरागमैः ।&lt;br&gt;&#xA;लुञ्चादानां तदा राज्यैः प्रजानां मर्दनं कलौ ॥4.103.७०॥&#xA;सम्बन्धो नरनारीणां यथेष्टः शयनादिषु ।&lt;br&gt;&#xA;राजानः श्वपचास्तत्र बाधयन्ति सुधर्मिणः ॥७१ ॥&#xA;भ्रूणहत्या वीरहत्या स्त्रीहत्या च प्रजास्वति ।&lt;br&gt;&#xA;नीचास्तत्र सदाचारा उत्कृष्टा नीचिनो मताः ॥७२॥&#xA;राजवृत्तिगताश्चौराश्चौराचाराः प्रजेश्वराः ।&lt;br&gt;&#xA;एकपत्नीव्रतं नास्ति वर्धन्ते चाभिसारिकाः ॥७३॥&#xA;आसनस्था वीक्ष्य पूज्यान् नोत्तिष्ठन्ति कलौ सतः ।&lt;br&gt;&#xA;ताडयन्ति सुतास्तिष्ये पितॄन् पितामहादिकान् ॥७४॥&#xA;उच्चासनस्था नीचास्तु प्रधानाग्र्याः कलौ युगे ।&lt;br&gt;&#xA;नीचानां गोपुरे श्रेष्ठाः सदा तिष्ठन्ति सेवकाः ॥७५॥&#xA;सेवन्ते नीचवर्णाश्च स्तुवन्ति नीचयोनिजान् ।&lt;br&gt;&#xA;पुरुषादल्प्यं बहुस्त्रीत्वं तिष्ये भवन्ति चोत्तरे ॥७६॥&#xA;श्वापदानां बहुलत्वं गवादीनां परिक्षयः ।&lt;br&gt;&#xA;साधूनां विनिवृत्तिश्च तिष्ये तिष्ये भवन्ति वै ॥७७॥&#xA;चित्रवर्षी तदा मेघः सर्वे वणिक्क्रियाछलाः ।&lt;br&gt;&#xA;कुशीलचर्यापरमाः क्रूरवाक्याः कलौ कलौ ॥७८॥&#xA;निन्दकाः पतिता लोका मण्डलानि पुरे पुरे ।&lt;br&gt;&#xA;भवन्त्यल्पजला &amp;lsquo;पृथ्वी चाल्पफलाऽविनाफला ॥७९॥&#xA;दशसाहस्रवर्षाणां विगमे देवमूर्तयः ।&lt;br&gt;&#xA;प्रलयं यान्ति सर्वत्र मन्दिराणि न सन्त्यपि ॥4.103.८०॥&#xA;पञ्चदशसहस्राणां वर्षाणां विगमे कलौ ।&lt;br&gt;&#xA;प्रजाः षोडशवर्षान्ता प्रयान्ति वृद्धताम् मृतिम् ॥८१ ॥&#xA;चतुर्वर्षा युवती च जरठा द्वादशाब्दिका ।&lt;br&gt;&#xA;षण्मासे बालसूत्यश्च दशाब्दे तु रजःक्षयाः ॥८ २॥&#xA;गर्तालया वितस्तिमात्रका ह्रस्वा जनास्तदा ।&lt;br&gt;&#xA;भावो मुष्टिद्वयोत्सेधास्तिष्यप्रान्ते भवन्ति हि ॥८ ३ ॥&#xA;चौराश्चौरस्वहर्तारो हर्तुहर्ता तथाऽपरः ।&lt;br&gt;&#xA;कीटमूषकनकुला धर्षयन्ति कलौ तदा ॥८४॥&#xA;स्त्रीबालगोवधं कृत्वा हत्वा मिथो निजानपि ।&lt;br&gt;&#xA;मानवाँस्ते वृथाक्लेशान् साधयन्ति कलौ जनाः ॥८५॥&#xA;तदा दानं तारकं वै चार्धकलौ स्थितं ह्यपि ।&lt;br&gt;&#xA;नाशं याति समस्तं च दानवार्ताऽपि नास्ति हि ॥८ ६ ॥&#xA;तदा दानादिहीनेऽपि नारायणपरायणाः ।&lt;br&gt;&#xA;बद्रिके शरणं प्राप्ता हरेस्तरन्ति तिष्यजाः ॥८७॥&#xA;उत्सीदन्ति कलौ यज्ञा व्रतानि नियमा यमाः ।&lt;br&gt;&#xA;पाखण्डकर्मठा लोकाः प्रजायन्ते कलौ युगे ॥८८ ॥&#xA;दुःखप्रभूतमल्पायुः स्वल्पधैर्यं सरोगता ।&lt;br&gt;&#xA;अधर्मसम्भृता लोकाः सदा हत्यापरायणाः ॥८ ९॥&#xA;सत्ये वत्सरशतकस्त्रेतायां वत्सरात् स वै ।&lt;br&gt;&#xA;द्वापरे माससाध्यः स धर्मः कलौ दिनेन वै ॥4.103.९० ॥&#xA;दिनधर्मफलं कृष्णनारायणैककीर्तनात् ।&lt;br&gt;&#xA;तिष्ये प्रजायते बद्रि नारायणः प्रमोक्षदः ॥९१ ॥&#xA;प्रजास्तिष्ये यदा सर्वाः परस्परभयार्दिताः ।&lt;br&gt;&#xA;व्याकुलाश्च परिभ्रान्तास्त्यक्त्वा दारान्निजालयान ॥९२ ॥&#xA;निर्मर्यादाः प्रतिहता हित्वा जनपदानपि ।&lt;br&gt;&#xA;सरित्सागरकूपाँस्ताः सेवन्ते पर्वतानपि ॥९३ ॥&#xA;मधुमांसैर्मूलफलैर्वर्तयन्ति सुदुःखिताः ।&lt;br&gt;&#xA;जराव्याधिक्षुधाविष्टा भवन्त्यन्यपथिस्थिताः ॥९४॥&#xA;देवचित्राणि नग्नानि स्त्र्यङ्कस्थनरवन्ति वा ।&lt;br&gt;&#xA;नराङ्कस्थस्त्रीमयानि कलौ गृहे गृहे तदा ॥९५६॥&#xA;देव्यः सूक्ष्माम्बराधाना मिथुनारूढदर्शनाः ।&lt;br&gt;&#xA;चित्रिता देवमाश्लिष्टा दृश्यन्ते चत्वरे गृहे ॥९६॥&#xA;अमर्यादाऽऽलिङ्गनस्थाश्चित्र्यन्ते युगलान्यपि ।&lt;br&gt;&#xA;कलौ नृत्यानि नाट्यानि कन्यानां च पुरे पुरे ॥९७॥&#xA;कन्यकानां युवतीनां राशक्रियाश्च चत्वरे ।&lt;br&gt;&#xA;वधूनां लाजशून्यत्वं विवाहे च गृहेऽपि च ॥९८ ॥&#xA;कामे दोषा न दृश्यन्ते कामो गुणो महाँस्तदा ।&lt;br&gt;&#xA;रजोगुणक्रिया सर्वा धर्माख्यां लभते कलौ ॥९९ ॥&#xA;असत्यं सत्यवत्तत्र प्रतारणं तु धर्मवत् ।&lt;br&gt;&#xA;कन्या कुमारवत् तिष्ये नारी नरसमा कलौ ॥4.103.१०० ॥&#xA;मानुषकश्चैकविधो व्यवहारो न वै पृथक् ।&lt;br&gt;&#xA;भ्राता तु भगिनीं हन्यात् स्वसा हन्यात् स्वसोदरम् ॥१०१ ॥&#xA;भार्या हन्यात्पतिं पुत्रं तौ भार्यां वा परस्परम् ।&lt;br&gt;&#xA;अन्यायोपार्जननेत्राः प्रजास्तिष्ये स्थले स्थले ॥१०२ ॥&#xA;सर्वा राक्षसधर्मा वा दैत्यधर्माः प्रजास्तदा ।&lt;br&gt;&#xA;तथा पिशाचधर्मा वा तथा दानवधर्मिकाः ॥१०३ ॥&#xA;तथा वा लुण्टकधर्माश्चौरधर्मा गृहे गृहे ।&lt;br&gt;&#xA;निष्कामित्वं कलौ नास्ति मिथो वैरं गृहे गृहे ॥१ ०४॥&#xA;भवन्ति भ्रष्टकरणा मानवा मूषका इव ।&lt;br&gt;&#xA;बद्रिके तिष्यभावास्ते कथिता भ्रष्टमार्गिणः ॥१०५ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने तिष्यमानुषस्वभावानां निरूपणनामा त्र्यधिकशततमोऽध्यायः ॥१०३ ॥&lt;/p&gt;</description>
    </item>
    <item>
      <title>१०४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/104/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/104/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि तिष्योद्धारकरान् वृषान् ।&lt;br&gt;&#xA;दिने क्षणे कृतैश्चापि देह्युद्धारः प्रजायते ॥१ ॥&#xA;कालबलं समस्तेषु प्रवर्तते न संशयः ।&lt;br&gt;&#xA;देवानां दैवतं तिष्ये मान्द्यं याति क्रमात्तथा ॥२ ॥&#xA;ऋषीणां च तपश्चाप्यैश्वर्यं मान्द्यं प्रयात्यपि ।&lt;br&gt;&#xA;सतीनां वै सतीत्वं तु तिष्ये ह्रासं प्रयाति च ॥३ ॥&#xA;योगिनां योगचर्यापि शक्तिशून्या प्रजायते ।&lt;br&gt;&#xA;ईश्वराणामीशनत्वं निःसत्त्वं जायते कलौ ॥४ ॥&#xA;ब्रह्मतेजो ब्राह्मणानां विलीयते न संशयः ।&lt;br&gt;&#xA;मन्त्राणां च बलं शीलं शैथिल्यं याति वै कलौ ॥५ ॥&#xA;हवनानां मखानां च फलं विशीर्यते कलौ ।&lt;br&gt;&#xA;जपानां च व्रतानां च सामर्थ्यं लीयते कलौ ॥६ ॥&#xA;दानानां सफलत्वं च भिद्यते तिष्ययौवने ।&lt;br&gt;&#xA;योगिनीनां परा सत्ता तिरोभवति वै कलौ ॥७ ॥&#xA;सिद्धानां सिद्धता छन्ना जायते तिष्यकालिका ।&lt;br&gt;&#xA;पूजायाः प्रतिफलता शून्यायते कलौ तदा ॥८ ॥&#xA;साधूनां सद्गुणावासः कुवास इव जायते ।&lt;br&gt;&#xA;धर्मस्य च गतिः शान्ता ह्रासं याति कलौ तदा ॥९ ॥&#xA;ज्ञानस्यापि फलं नैव शान्त्यर्थं सम्प्रजायते ।&lt;br&gt;&#xA;वैराग्यस्य विवासो वै जायते सर्वथा कलौ ॥4.104.१० ॥&#xA;ऐश्वर्याणां क्लेशदत्वं गर्विता जायते कलौ ।&lt;br&gt;&#xA;तीर्थानां मग्नशीलत्वं वर्धते च कलौ कलौ ॥११ ॥&#xA;तारकाणां च निस्तारस्तारणे निर्बला यतः ।&lt;br&gt;&#xA;पृथ्वी दोहे समर्था न जलं तृप्तौ च निर्बलम् ॥१२॥&#xA;वह्निः पाके न वै शक्तः कलौ वायुर्न सौख्यदः ।&lt;br&gt;&#xA;लक्ष्मीः कलावशुद्धा च सम्पदो विपदन्विताः ॥१३॥&#xA;आश्रया व्रणयुक्ताश्च गुरुत्वं न गुरौ कलौ ।&lt;br&gt;&#xA;गौरवं गर्त्तगं तिष्ये प्रतिष्ठा क्लिष्टताहता ॥१४॥&#xA;सम्मानं भानहीनं च क्रिया ध्यानविवर्जिता ।&lt;br&gt;&#xA;स्थितिर्विश्वासरहिता भवत्येव कलौ कलौ ॥१५॥&#xA;बद्रिके प्रतिमाः सर्वा देवताश्च शवा इव ।&lt;br&gt;&#xA;कलौ सर्वत्र जायन्ते द्यौस्तमोवद् विभाति च ॥१६॥&#xA;आशा तृष्णा च वर्धेते कलेरायुष्यतोऽधिके ।&lt;br&gt;&#xA;आशावान् म्रियते तिष्ये न त्वाशा म्रियते क्वचित् ॥१७॥&#xA;पर्व पर्व दिनं तिष्ये श्रद्धाहीनं प्रजायते ।&lt;br&gt;&#xA;धर्मकर्मादि च कृत्यविषयं वै कलौ कलौ ॥१८॥&#xA;दीक्षा भिक्षा च शिक्षा च क्षयमेति कलौ तदा ।&lt;br&gt;&#xA;कक्षा चक्षा च पक्षा च यक्षा रक्षा न विद्यते ॥१९॥&#xA;उद्याने फलवद्वृक्षस्तरलो बहुशोऽफलाः ।&lt;br&gt;&#xA;मानवे नयवल्लोको विरलो बहुशोऽनयाः ॥4.104.२०॥&#xA;खातेषु जलवद्गर्तो दुर्लभः सुलभोऽबलाः ।&lt;br&gt;&#xA;स्वामिषु हितकृन्नेता क्वचित् सर्वत्र नाशकाः ॥२१ ॥&#xA;यात्रासु दानकृत् कश्चिद् बहुलाः पानकारिणः ।&lt;br&gt;&#xA;व्यवहारे परार्थस्तु कश्चित् स्वार्था गृहे गृहे ॥२२॥&#xA;सत्यवाग् दुर्लभस्तत्र मिथ्यावाक् तु पदे पदे ।&lt;br&gt;&#xA;आपत्तौ हासकास्तिष्ये सम्पत्तौ चाभ्यसूयकाः ॥२३॥&#xA;अवमानेऽमृतजिह्वाः सम्माने नेत्रवह्नयः ।&lt;br&gt;&#xA;व्यसने तालिकावादाः कलौ भवन्ति मानवाः ॥२४॥&#xA;द्यूते हास्ये कलौ नाट्ये कुतूहले विनाशने ।&lt;br&gt;&#xA;सन्धिनो मानवास्तिष्ये सत्कार्ये पृष्ठपादिनः ॥२५॥&#xA;धर्मे व्रते सहाये च भजने बोधने हले ।&lt;br&gt;&#xA;कथायां विरला लोकाः कलौ भवन्ति सेवने ॥२६॥&#xA;नाशोन्मुखास्तु बहुधा रक्षोन्मुखाः क्वचित् कलौ ।&lt;br&gt;&#xA;आराधनायां विरला बाधायां सङ्घशो जनाः ॥२७॥&#xA;त्यागे तिष्ये नाऽधिका वै ग्रहणे सर्वतो जनाः ।&lt;br&gt;&#xA;मारणे संहिताः सर्वे तारणे नैक इत्यपि ॥२८॥&#xA;प्रपातने प्रवीणाश्चोत्तारणे मूर्ध्निमारकाः ।&lt;br&gt;&#xA;उन्नयने तु रिक्तांऽका बूडने बहुसङ्ख्यकाः ॥२९॥&#xA;आगमे तु कृतोत्साहा विगमे म्लानमानसाः ।&lt;br&gt;&#xA;अवग्रहे तनुत्यागा विग्रहे मदगञ्जनाः॥३०॥&#xA;असत्सु च कृतावेशाः सत्सु चाऽऽदरवर्जिताः ।&lt;br&gt;&#xA;भवन्त्येव जनास्तिष्ये शिष्ये प्रतारणार्थिनः ॥३ १ ॥&#xA;ग्रामा दुर्गविहीनाश्च लोका लज्जाविहीनकाः ।&lt;br&gt;&#xA;विवाहा वह्निरहिताः कलौ भवन्ति सर्वशः ॥३२॥&#xA;ज्ञानं पालनशून्यं च दानं मानविवर्जितम् ।&lt;br&gt;&#xA;गानं च देवताशून्यं तिष्ये सर्वत्र जायते ॥३३॥&#xA;आदानं सर्वतस्तिष्ये प्रदानं शून्यतापरम् ।&lt;br&gt;&#xA;निदानं बाह्यतो मिथ्या तिष्ये भवति धीरधीः ॥३४॥&#xA;पानं तु सरसं तिष्ये भोजनं विरसं सदा ।&lt;br&gt;&#xA;भञ्जनं परकार्याणां तिष्ये सर्वत्र विद्यते ॥३५॥&#xA;रञ्जनं चेन्द्रियाणां चोद्वेजनं तु कुटुम्बिनाम् ।&lt;br&gt;&#xA;आटाटोपाऽञ्जनं तिष्ये भोजने व्यञ्जनं बहु ॥३६॥&#xA;परगृहे धनं तिष्ये परहस्ते सुता प्रिया ।&lt;br&gt;&#xA;पारवश्यं निजे देहे पारवश्यं गृहे गृहे ॥३७॥&#xA;निद्रा स्वल्पा कलौ स्वप्नबाहुल्यं कलहो बहुः ।&lt;br&gt;&#xA;शान्तिरल्पा महाचिन्ता रक्तनाशोऽधिकः कलौ ॥३८॥&#xA;वैद्यालयास्तु बहुलाः प्रजालयाः सुरोगिणः ।&lt;br&gt;&#xA;प्रलया नित्यशस्तिष्ये निलया भयसम्भृताः ॥३९॥&#xA;भूषा भषकबालाद्याः प्रतिष्ठा वेषलग्नता ।&lt;br&gt;&#xA;म्लेच्छभाषा च विद्वत्ता कलौ सर्वत्र जायते ॥4.104.४०॥&#xA;धूम्रपानं महत्ता च गालीवादः सरस्वती ।&lt;br&gt;&#xA;साङ्कर्यं चोत्सवे धर्मस्तितष्ये भवति सर्वशः ॥४१॥&#xA;नीतिश्चूषणरूपा च लाभो धनसहायिनः ।&lt;br&gt;&#xA;भार्या मिष्टान्नदातुश्च कलौ सर्वत्र जायते ॥४२॥&#xA;सर्वे सर्वत्रपाकाश्च पामराणां गृहेशयाः ।&lt;br&gt;&#xA;हत्यायां जन्तुमूल्याश्च तिष्ये सन्ति स्थले स्थले ॥४३॥&#xA;श्मश्रूहीना नरास्तिष्ये केशकबरीशालिनः ।&lt;br&gt;&#xA;पात्रस्थधातुजाऽपत्यप्रजा भवन्ति तिष्यके ॥४४॥&#xA;अलिङ्गगर्भाः पशवश्चाऽनात्मपुत्तला भटाः ।&lt;br&gt;&#xA;अधारशस्त्राः सङ्ग्रामास्तिष्ये भवन्ति बद्रिके ॥४५॥&#xA;अयत्नसाध्याः कूट्टन्यः कुटिका भोजनालयाः ।&lt;br&gt;&#xA;नाट्यशालाश्च शिक्षाङ्ग्यस्तिष्ये भवन्ति बद्रिके ॥४६॥&#xA;नार्यश्च बहुनाथा वै नराः स्त्रीभावशोभनाः ।&lt;br&gt;&#xA;कृत्रिमपुत्तलाऽऽनन्दास्तिष्ये भवन्ति मानवाः ॥४७॥&#xA;कृत्रिमदन्तका लोकाः कृत्रिमस्तनधारिणः ।&lt;br&gt;&#xA;कृत्रिमदृश्यतृप्ताश्च कृत्रिमस्त्रीविहारिणः ॥४८॥&#xA;स्वहस्तक्षुरकर्माणः स्वहस्तदेहमर्दनाः ।&lt;br&gt;&#xA;यन्त्रदोहनपशवस्तिष्ये पाकाश्च यान्त्रिकाः ॥४९॥&#xA;विद्युद्वाहासना लोका निःसत्त्वपानभोजनाः ।&lt;br&gt;&#xA;रक्तविक्रयनिर्वाहास्तिष्ये भवन्ति मानवाः ॥4.104.५०॥&#xA;पशुस्नेहपरा नार्यो नराः पशुसुयोगिनः ।&lt;br&gt;&#xA;पाशववृत्तिचर्याश्च तिष्ये भवन्ति मानवाः ॥५१ ॥&#xA;हृदि चान्ये वचस्यन्ये कर्मण्यन्ये फलेऽपरे ।&lt;br&gt;&#xA;रहस्यन्ये प्रकाशेऽन्ये कलौ भवन्ति मानवाः ॥५२॥&#xA;स्वल्पेऽपि क्लेशकर्तारस्तामसा बहुला जनाः ।&lt;br&gt;&#xA;मानाभिमानजीवाश्च वितण्डामात्रवीरकाः ॥५३॥&#xA;नारीमग्रे व्यवस्थाप्य विजयाऽऽकाङ्क्षिणः सदा ।&lt;br&gt;&#xA;बहुचित्राम्बरा नार्यो नारीवेषा नराः कलौ ॥५४॥&#xA;दैत्यम्लेच्छादरपराः शास्त्रसाधुविरोधिनः ।&lt;br&gt;&#xA;चिरधर्मविहन्तारो वृत्तिधर्मपराः कलौ ॥५५॥&#xA;प्रतारका देवकार्ये गृहकार्ये कुसीदिनः ।&lt;br&gt;&#xA;बहुमृषासम्प्रदाया मिथो देवाऽतिनिन्दकाः ॥५६॥&#xA;शब्दाडम्बरविद्वांसो युक्तिऋतपरायणाः ।&lt;br&gt;&#xA;सन्दिग्धाः सर्वकृत्येषु गुरुष्वत्यन्तनिर्घृणाः ॥५७॥&#xA;जिह्वापोषाः सम्प्रदायाः शिश्नपोषा गृहाश्रमाः ।&lt;br&gt;&#xA;कीर्तिपोषा यतयश्च भवन्त्येव कलौ जनाः ॥५८॥&#xA;पुत्रवत् पुत्रिकामानं पुत्री पुत्रायते कलौ ।&lt;br&gt;&#xA;आश्रिता सुभगा नारी पक्षीयति परार्थिनी ॥५९॥&#xA;लोहपात्रव्यवाहारा नालिकावारितर्पिणः ।&lt;br&gt;&#xA;अशिखाः प्रायशो विप्रा द्विजास्तिष्ये न सन्ति च ॥4.104.६०॥&#xA;प्रतारणं पुरुषार्थो न्यायो लुञ्चां प्रगच्छति ।&lt;br&gt;&#xA;द्रव्यं कुटुम्बवत् सर्वं धर्मस्तु शत्रुवत् कलौ ॥६१ ॥&#xA;गृहे गृहे चापणानि विष्टालया गृहे गृहे ।&lt;br&gt;&#xA;विधवा विधुराश्चापि तेषां योगा गृहे गृहे ॥६२॥&#xA;भृत्याधीनाः स्वामिनश्च स्त्र्यधीनाः पतयस्तथा ।&lt;br&gt;&#xA;प्रजाधीनानि राज्यानि भवन्ति वै कलौ युगे ॥६३॥&#xA;समुदायाऽपीनराष्ट्रं मर्यादाहीनमण्डलम् ।&lt;br&gt;&#xA;भाण्डानां गणिकानां च प्राबल्यं तु कलौ कलौ ॥६४॥&#xA;भोजनस्य स्थले वारिपानं सत्काररूपकम् ।&lt;br&gt;&#xA;वारिपानस्थले धूम्रपानं सत्काररूपकम् ॥६९॥&#xA;पयोवार्युष्णपानं च कलौ सत्कारकारणम् ।&lt;br&gt;&#xA;महीमानाऽतिथिसाधुसत्कारो वाङ्मयः कलौ ॥६६॥&#xA;न नेत्रयोर्न हृदये स्नेहः सत्कारकारणम् ।&lt;br&gt;&#xA;उच्चासनस्थाः श्वपचा नीचस्था ब्राह्मणाः कलौ ॥६७॥&#xA;मिथ्याप्रचारः शतधा मिथ्यावाणी सहस्रधा ।&lt;br&gt;&#xA;मिथ्याव्ययोऽयुतधा च कलौ भवति बद्रिके ॥६८॥&#xA;अफलाः ऋतवस्तिष्ये चारम्भा विफलाः कलौ ।&lt;br&gt;&#xA;सर्वकर्मकलानार्यो नराः कृष्णाः कलौ युगे ॥६९॥&#xA;कापट्यपटलं पृथ्व्यां पर्वते गगनेऽपि च ।&lt;br&gt;&#xA;सर्ववस्तुषु साङ्कर्यं धूलिधुर्याः कलौ जनाः ॥4.104.७०॥&#xA;परदोषारोपकाश्च स्वदोषे गुणमानिनः ।&lt;br&gt;&#xA;भग्नपादा ललज्जिह्वा मानवा वै कलौ कलौ ॥७१॥&#xA;कृष्णकर्दममार्गाश्च नीलीस्पर्शाम्बरास्तथा ।&lt;br&gt;&#xA;कालुष्यादिप्रपूर्णाश्च मानवा वै कलौ कलौ ॥७२॥&#xA;गृहस्थिनोऽस्थिरस्थानास्त्यागिनः सपरिग्रहाः ।&lt;br&gt;&#xA;व्याघ्राः सिंहा ग्रामसीमवासाः श्ववत् कलौ कलौ ॥७३॥&#xA;चत्वरे चत्वरे द्वीपा गोमायवो गृहे गृहे ।&lt;br&gt;&#xA;आपणे चापणे धूर्ताश्चौरास्तिष्ये पदे पदे ॥७४॥&#xA;धिष्ण्ये धिष्ण्ये शठास्तिष्ये वृन्दे वृन्दे च वृन्दलाः ।&lt;br&gt;&#xA;प्रसह्य च करग्राहास्तिष्ये भवन्ति बद्रिके ॥७५॥&#xA;राक्षसाभाश्च भूताभाः पिशाचाभाश्च मानवाः ।&lt;br&gt;&#xA;दैत्याभा वामना ह्रस्वाः कुब्जास्तिष्ये हि मानवाः ॥७६॥&#xA;कुसूलान्यन्नहीनानि जलहीनं प्रपास्थलम् ।&lt;br&gt;&#xA;हृदयं स्नेहशून्यं च मानवानां मिथः कलौ ॥७७॥&#xA;रात्रिन्दिवं व्यवसायपराणामपि नैव ह ।&lt;br&gt;&#xA;पूर्णमुपार्जनं तिष्ये रूक्षः कलिस्ततो मतः ॥७८॥&#xA;तथापि बद्रिके तत्र सत्कार्यं चेत् कृतं भवेत् ।&lt;br&gt;&#xA;सहस्रगुणितं तद्वै फलदं श्रद्धया कृतम् ॥७९॥&#xA;सर्वदोषनिधानेऽपि कलौ गुणो महानपि ।&lt;br&gt;&#xA;कृष्णकीर्तनमात्रेण शुद्धिं यातीति मानवः ॥4.104.८०॥&#xA;पूजनं जलमात्रेण कीर्तनं नाममात्रतः ।&lt;br&gt;&#xA;स्मरणं रूपमात्रस्य कलौ वै मोक्षदं हरेः ॥८१॥&#xA;यादृशास्तादृशा वाऽपि काषायाऽम्बरसाधवः ।&lt;br&gt;&#xA;आश्रितास्तारकास्तिष्ये श्रीकृष्णांऽकस्थिता यतः ॥८२॥&#xA;सधूम्रो वा मन्दवर्चाः छन्नो वा मलिनाश्रयः ।&lt;br&gt;&#xA;दुष्टादो वाऽनलः शुद्धस्तथा साधुः कलौ शुचिः ॥८३॥&#xA;गृहं क्षेत्रं धनं नारीं ग्रामं त्यक्त्वा स्वकं निजम् ।&lt;br&gt;&#xA;कृष्णाऽङ्केऽवस्थितः साधुः श्रैष्ठ्यं चाऽस्य ततः सदा ॥८४॥&#xA;सत्तां त्यक्त्वा पारवश्यं त्यक्त्वा शक्तिं च दीनताम् ।&lt;br&gt;&#xA;शास्तिं विहाय शरणं जग्राहाऽतो वरो मुनिः ॥८५॥&#xA;कलिदोषेऽपि हृदये जिह्वायां शरणेऽपि च ।&lt;br&gt;&#xA;हरिं रक्षति गृह्णाति शृणोत्यतो वरो मुनिः ॥८६॥&#xA;देहाचारदुराचारपरोऽपि भक्तिमोदनः ।&lt;br&gt;&#xA;पावनो ब्रह्मवित् साधुर्यतः स लोकपावनः ॥८७॥&#xA;व्यभिचारपरश्चापि शाट्यधौर्त्यपरोऽपि वा ।&lt;br&gt;&#xA;द्रव्यतृष्णान्वितश्चापि कृष्णपुत्रो वरो मुनिः ॥८८॥&#xA;कृष्णस्मृतेस्तु कर्ता सः कारयिता विलोकितः ।&lt;br&gt;&#xA;मिलितो रामवक्ता च वाचयिता वरो मुनिः ॥८९ ॥&#xA;कृष्णवेषधरो नाट्ये कृष्णस्य स्मारको यथा ।&lt;br&gt;&#xA;स्मृत्या पापविहन्ता स्यात् तथा तादृग्वरो मुनिः ॥4.104.९० ॥&#xA;काषायाऽम्बरमालोक्य पापा नमन्ति तं मुनिम् ।&lt;br&gt;&#xA;ब्रह्मात्मभावनाधानं तस्मात् साधुर्वरः सदा ॥९ १ ॥&#xA;बद्रिके दर्शनात् साधोः स्पर्शनात् सेवनात्तथा ।&lt;br&gt;&#xA;मर्दनाद् भोजनाद् वारिपानाच्छुद्ध्यन्ति मानवाः ॥९२॥&#xA;साधोश्चरणरजसा प्रसादभोजनादपि ।&lt;br&gt;&#xA;साधोस्तत्त्वाऽऽसादनाच्च सद्यः शुद्ध्यन्ति मानवाः ॥९३ ॥&#xA;कृष्णदीक्षावतो योगाद् भक्तस्य शीलनादपि ।&lt;br&gt;&#xA;साधुजीवनकरणात् कलौ शुद्ध्यन्ति मानवाः ॥९४॥&#xA;साधुसाध्व्यो सुसत्सङ्गात् तयोः प्रसादनादपि ।&lt;br&gt;&#xA;साध्वाज्ञाकरणात् तिष्ये सद्यः शुद्ध्यन्ति मानवाः ॥९५ ॥&#xA;साधोः पादाऽमृतपानात् साध्वाश्लेषविधापनात् ।&lt;br&gt;&#xA;साधुदेहस्य योगाच्च सद्यः शुद्ध्यन्ति मानवाः ॥९६ ॥&#xA;साधवे देहदानाच्च तथेन्द्रियसमर्पणात् ।&lt;br&gt;&#xA;मनोऽर्पणाज्जीवदानान्मुक्तिं प्रयान्ति मानवाः ॥९७॥&#xA;साधौ तादात्म्ययोगाच्च ह्यनावरणसङ्गमात् ।&lt;br&gt;&#xA;तद्रूपाऽऽकारतायोगान्मुक्तिं प्रयान्ति मानवाः ॥९८॥&#xA;यथेष्टवस्तुदानाच्च कुटुम्बसम्पदर्पणात् ।&lt;br&gt;&#xA;श्रीकृष्णार्पणकरणान्मुक्तिं प्रयान्ति मानवाः ॥९९ ॥&#xA;कृष्णन्यासात् कृष्णभावात् कृष्णरहस्यसेवनात् ।&lt;br&gt;&#xA;कृष्णसाधुव्रताचारान्मुक्तिं प्रयान्ति मानवाः ॥4.104.१०० ॥&#xA;तिष्ये तु बद्रिके देवा मूर्तयो न पुनन्ति हि ।&lt;br&gt;&#xA;तीर्थानि न पुनन्त्येव सद्यः पुनन्ति साधवः ॥१०१ ॥&#xA;सेवां दत्वा द्रुतं सन्तः पुनन्ति मानवान् कलौ ।&lt;br&gt;&#xA;सेवां कृत्वा सतां सद्यः शुद्ध्यन्ति मानवाः कलौ ॥१०२॥&#xA;आशीर्वादैः सतां साध्यः साधवश्च यथा कलौ ।&lt;br&gt;&#xA;पवित्राः पावका यद्वत्तथा भवन्ति मानवाः ॥१०३ ॥&#xA;सतां सङ्गादाश्रयाच्च कृष्णकान्तस्य कीर्तनात् ।&lt;br&gt;&#xA;स्मृतेर्नार्यो नरा दिव्या भूत्वा मोक्षं प्रयान्ति वै ॥१ ०४॥&#xA;अनादिश्रीकृष्णनारायणस्वामिसतां मुहुः ।&lt;br&gt;&#xA;सेवनात् कीर्तनात् बद्रि मोक्षो भवति देहिनाम् ॥१० ५॥&#xA;इत्येतत् सरलं तिष्ये साधनं बद्रिके मया ।&lt;br&gt;&#xA;मोक्षस्य कथितं सर्वार्पणात्मकं सुनिश्चितम् ॥१०६ ॥&#xA;प्रभोः कृपावतः स्वामिनश्च कृष्णस्य योगिनः ।&lt;br&gt;&#xA;सेवनादस्य पठनाच्छ्रवणात् स्मरणात्तथा ॥१ ०७॥&#xA;सर्वार्पणाद्याचरणात् तादात्म्यभावयोजनात् ।&lt;br&gt;&#xA;तिष्ये भुक्तिर्मुक्तिरस्ति देहिनां शाश्वती शुभा ॥१ ०८॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कलिदोषाणां मोक्षसाधनगुणानां सतां सेवादीनां च प्रदर्शननामा चतुरधिकशततमोऽध्यायः ॥१०४ ॥&lt;/p&gt;</description>
    </item>
    <item>
      <title>१०५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/105/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/105/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि मायापालस्य भूभृतः ।&lt;br&gt;&#xA;सर्वपापरतस्यापि साध्वर्पणात् प्रमोक्षणम् ॥१ ॥&#xA;कामरूपे पूर्वदेशे मायापालोऽभवन्नृपः ।&lt;br&gt;&#xA;मांसादो मद्यपश्चापि व्यवायकर्मतत्परः ॥२ ॥&#xA;द्रव्यापहारकश्चापि कन्यादूषणकारकः ।&lt;br&gt;&#xA;प्रजासु यत्र कुत्रापि विलोकयति शोभनाम् ॥३ ॥&#xA;युवतीं कन्यकां वापि वधूं सुवासिनीं च वा ।&lt;br&gt;&#xA;प्रसह्य राजदूतैः स समाहृत्य भुनक्ति ताम् ॥४ ॥&#xA;नित्यं वधं पशूनां च करोति मांसहेतवे ।&lt;br&gt;&#xA;पक्षिणां सर्वजातीनां मांसं खादति भूपतिः ॥५ ॥&#xA;यादसां भक्षकश्चापि सुरामद्यपरायणः ।&lt;br&gt;&#xA;परराष्ट्रे निजदूतैश्चौर्यं कारयतीत्यपि ॥६ ॥&#xA;विप्राणां वा विधवानां देवानां धर्मवर्तिनाम् ।&lt;br&gt;&#xA;धनान्याहृत्य राजाऽपि स्वकोशे स्थापयत्यपि ॥७ ॥&#xA;मखानां धर्मकार्याणां विरोधी दाननिन्दकः ।&lt;br&gt;&#xA;साधूनां च सतीनां च तिरस्कारपरायणः ॥८ ॥&#xA;भिक्षुकानां दुःखकर्ता होमरोधनतत्परः ।&lt;br&gt;&#xA;मन्दिराणां नाशयिता पूजारोधकरस्तथा ॥९ ॥&#xA;देवतां मनुते नैव मूर्तौ श्रद्धाऽस्य नो गुरौ ।&lt;br&gt;&#xA;ईश्वरं नैव मनुते परमेशं कुतोऽपि न ॥4.105.१० ॥&#xA;अहमेवाऽस्मि भगवान् राजा हि परमेश्वरः ।&lt;br&gt;&#xA;यजन्तु नृपतिं मां वै प्रजेश्वरं महेश्वरम् ॥११ ॥&#xA;पूजयन्तु प्रजा मां च प्रसादय मां हरिम् ।&lt;br&gt;&#xA;राजा साक्षाद्धरिर्लोके नान्यो हरिरगोचरः ॥१२॥&#xA;पातिव्रत्यं राजरूपे हरौ कार्यं स्त्रिया सदा ।&lt;br&gt;&#xA;राज्ञे करः प्रदातव्यो धर्मार्थ एव जायते ॥१ ३॥&#xA;राजा भोक्ता समस्तानां शास्ता नेता च रक्षकः ।&lt;br&gt;&#xA;मूर्तिर्ब्रह्ममयी राजा यष्टव्यः स मखे द्विजैः ॥१४॥&#xA;कामनातर्पणं श्राद्धं नान्यच्छ्राद्धं विधेयवत् ।&lt;br&gt;&#xA;पुमर्थः कामनातृप्तिरिन्द्रियाणां च तर्पणम् ॥१५॥&#xA;भोगः श्रेयस्करो लोके परः पुमर्थ एव सः ।&lt;br&gt;&#xA;न स्वर्गो नापवर्गश्च प्रेतता नहि कस्यचित् ॥१ ६॥&#xA;याम्यलोको न चैवाऽस्ति कारागारो ममैव सः ।&lt;br&gt;&#xA;यमोऽहं च कुबेरोऽहं नारायणो भवाम्यहम् ॥१७॥&#xA;मां भजन्तु ततः सर्वेऽन्यथा दण्ड्या ममेति वै ।&lt;br&gt;&#xA;बद्रिके स नृपो मायापालश्चैवं समन्ततः ॥१८॥&#xA;घोषणां कारयामास प्रजासु राष्ट्रगासु वै ।&lt;br&gt;&#xA;आजीविका हृतास्तेन पूर्वराजभिरर्पिताः ॥१९॥&#xA;देवालयाः सार्गलाश्च कृतास्तेनाऽधिनाऽभितः ।&lt;br&gt;&#xA;पूजाप्रवाहा निहता विप्राश्च दण्डिता मुहुः ॥4.105.२० ॥&#xA;सतीनार्यो दूषिताश्च मूर्तयः खण्डिता हरेः ।&lt;br&gt;&#xA;तीर्थदानादिविधयो हतास्तेन दुरात्मना ॥२ १॥&#xA;देवयजना विप्रास्तु कारागारे निपातिताः ।&lt;br&gt;&#xA;साधवो बहवस्तेन निजदण्डेन ताडिताः ॥२२॥&#xA;साध्व्यो देव्यः पुरुषेभ्यः प्रसह्य तेन चार्पिताः ।&lt;br&gt;&#xA;तीर्थं नाम हतं तेन नास्तिक्येन तु भूभृता ॥२३॥&#xA;निजपत्नी महाराज्ञी कामाक्षी नामतः कृता ।&lt;br&gt;&#xA;सैव देवी सैव लक्ष्मीर्दुर्गा सैवेति घोषिता ॥२४॥&#xA;सा तीर्थं सा देवमाता सा मान्येति प्रघोषिता ।&lt;br&gt;&#xA;समद्यमांसनैवेद्यार्पणं तस्यै करोति सः ॥२५॥&#xA;राज्ञे सर्वार्पणं कार्यं चेत्येवं स करोत्यपि ।&lt;br&gt;&#xA;प्रातः सिंहासने नित्यं राजा राज्ञी प्रतिष्ठितः ॥२६॥&#xA;प्रजाः शासनरोधेन नित्यं प्रातर्यथाक्रमम् ।&lt;br&gt;&#xA;आगत्य देववन्नत्वाऽर्चयन्ति तावुभावपि ॥२७॥&#xA;ब्राह्मणा नृपतेर्लोकानुच्चार्य पूजयन्ति तौ ।&lt;br&gt;&#xA;भोजयन्ति च भूपालं राज्ञीं च सततं प्रजाः ॥२८ ॥&#xA;एवं वै बद्रिके चाऽऽन्ध्यं प्रावर्तत तदा खलु ।&lt;br&gt;&#xA;मायापाले हिं नृपतौ कामरूपे प्रदेशके ॥२९॥&#xA;देवकोपस्ततो जातः प्रजाकोपोऽपि वै महान् ।&lt;br&gt;&#xA;दुर्भिक्षं चाऽभवद् राष्ट्रे रोगाः प्रजासु चाऽभवन् ॥4.105.३०॥&#xA;दावाग्निर्वनभूभागे व्यजायत पुनः पुनः ।&lt;br&gt;&#xA;राज्ञो दोषेण वै बद्रि प्रजापीडाः समागताः ॥३ १॥&#xA;यतो राजानुयायिन्यो नास्तिक्यश्च प्रजा अपि ।&lt;br&gt;&#xA;राजाशयानुसारिण्यस्तदाऽभवन गृहे गृहे ॥३२॥&#xA;दुर्भिक्षेण तदा बद्रि हाहाकारो महानभूत्॥&#xA;नाऽन्नं न सलिलं क्वापि लभते मानवः खलु ॥३ ३॥&#xA;ब्रह्मपुत्री जलहीना महानदी व्यजायत ।&lt;br&gt;&#xA;हिमाद्रौ वर्षणं नास्ति देवतानां प्रकोपतः ॥३४॥&#xA;अरण्यानि समस्तानि पर्वतीयानि सर्वशः ।&lt;br&gt;&#xA;दावानलैः प्रदग्धानि पर्वता भस्मशोभनाः ॥३५ ॥&#xA;अभवन् बद्रिके भूमिर्दग्धेव दृश्यते तदा ।&lt;br&gt;&#xA;पशवः पक्षिणश्चापि मृता यादांसि सर्वथा ॥३६ ॥&#xA;नाऽऽहारो लभ्यते राष्ट्रे भवन्ति व्यसवो जनाः ।&lt;br&gt;&#xA;मांसादा मानवास्तत्र मानुषादास्ततोऽभवन् ॥३७॥&#xA;राक्षसा इव चान्योन्यं भक्षयन्ति नरान् मिथः ।&lt;br&gt;&#xA;नार्यश्च बालकाँश्चापि मृतमांसान्यदन्ति च ॥८ ॥&#xA;एवं वै दैवकोपेन रोगेणापि हताः प्रजाः ।&lt;br&gt;&#xA;पापिनां चातिपापानां फलानि त्वत्र जन्मनि ॥३९ ॥&#xA;आयान्त्येव न सन्देहस्तीव्रवेगवतां द्रुतम् ।&lt;br&gt;&#xA;सङ्गदोषेण पुण्याढ्या अपि दह्यन्ति वेगगाः ॥4.105.४०॥&#xA;शुष्कमध्यस्थितं चार्द्रं दावाग्निना हि दह्यति ।&lt;br&gt;&#xA;राज्ञः पुत्रशतं नष्टं रोगेण कन्यकाशतम् ॥४१ ॥&#xA;रोगग्रस्तौ नृपो राज्ञी व्यजायेतां क्षयान्वितौ ।&lt;br&gt;&#xA;दासा दास्यो मृताः सर्वे रोगेण पशवोऽपि च ॥४२॥&#xA;वाहनानि विनष्टानि क्षुधया पीडितानि वै ।&lt;br&gt;&#xA;कामाक्ष्याः परमः कोपो राज्येऽभितो व्यजायत ॥४३ ॥&#xA;भूताः प्रेताः पिशाचाश्च भ्रमन्ति नगरे तदा ।&lt;br&gt;&#xA;यमदूतास्ताडयन्ति मारयन्ति नयन्ति च ॥४४॥&#xA;एवं याम्यालयो राष्ट्रं द्वितीय इव चाऽभवत् ।&lt;br&gt;&#xA;पादौ हस्तौ विक्षिपन्तो दृश्यन्ते मानवा भुवि ॥४५॥&#xA;क्षुधया तृषया व्याप्ता मूर्छिताश्चत्वरादिषु ।&lt;br&gt;&#xA;नग्ना विवस्त्रा निर्लज्जा महादुःखातिपीडिताः ॥४६।!&lt;br&gt;&#xA;जलं जलं च क्रोशन्तश्चान्नं चान्नं मुहुः क्षितौ ।&lt;br&gt;&#xA;विलुण्ठन्तोऽप्यशक्तास्ते समुत्थातुं विमूर्छिताः ॥४७॥&#xA;कण्ठरावान् भयदाँश्च कृत्वा त्यजन्ति तै ह्यसून् ।&lt;br&gt;&#xA;न दाता विद्यते कश्चिन्न हर्ता शान्तिदोऽपरः ॥४८॥&#xA;समानावस्थगाः सर्वे कः कं सम्भालयेदहो ।&lt;br&gt;&#xA;राष्ट्रं वै प्रलयावस्थं मायापालस्य दृश्यते ॥४९॥&#xA;पापफलं समस्तं वै समायातं समूहितम् ।&lt;br&gt;&#xA;हाहाकारोऽभितो जातो राष्ट्रान्तरेषु कर्णगः ॥4.105.५०॥&#xA;मम लोके तथा स्वर्गे सा वार्ताऽवर्तताऽपि च ।&lt;br&gt;&#xA;मायापालेन राज्ञा वै फलं पापस्य भुज्यते ॥५ १॥&#xA;प्रजाभिर्भुज्यते चापि प्रत्यक्षं चेह जन्मनि ।&lt;br&gt;&#xA;ब्रह्मपुत्री नदी चापि ब्रह्माऽग्रेऽकथयत् कथाम् ॥५२॥&#xA;सनत्कुमारो भगवान् श्रुत्वा दयापरोऽभवत् ।&lt;br&gt;&#xA;नत्वा स्वपितरं तूर्णं ब्रह्मपुत्र्या समं तदा ॥५३॥&#xA;दयावशो भुवं गत्वा व्यलोकयद् दशां च ताम् ।&lt;br&gt;&#xA;कामाक्षी देविका लज्जानम्रा सत्कारमाचरत् ॥५४॥&#xA;दिव्यः सनत्कुमारः स ब्रह्मपुत्री स्वसा नदी ।&lt;br&gt;&#xA;कामाक्ष्या पूजितौ चोभौ निषेदतुः स्वमन्दिरे ॥५५॥&#xA;शुभासने राजमानौ पप्रच्छाऽऽगमकारणम् ।&lt;br&gt;&#xA;सनत्कुमारो भगवानाह कामाक्षिकां सतीम् ॥५६॥&#xA;दुर्भिक्षेऽत्र प्रदेशे वै त्वयाऽनुष्ठितभूतले ।&lt;br&gt;&#xA;आर्ता नश्यन्ति बहवः प्रजा नाशं प्रयान्ति च ॥५७॥&#xA;राजा पापफलं भुङ्क्ते पापात्मा प्रजया सह ।&lt;br&gt;&#xA;देवा देवालया यज्ञा विप्रा हताश्च भूभृता ॥५८॥&#xA;जाताः प्रजाश्च तन्मय्यस्ततः पीडां प्रयान्ति ताः ।&lt;br&gt;&#xA;वार्तैषा दिवि सत्ये च देवर्षयो वदन्ति हि ॥९९॥&#xA;ब्रह्मपुत्रीमुखाच्छ्रुत्वा जातदयोऽहमागतः ।&lt;br&gt;&#xA;निरीक्षितुं समीकर्तुं सान्त्वयितुं तदापदः ॥4.105.६०॥&#xA;यदि मातुः कृपा चास्ति चिकीर्षामि प्ररक्षणम् ।&lt;br&gt;&#xA;श्रुत्वैवं बद्रिके कामाक्षिणो प्राह सनत्मुनिम् ॥६१ ॥&#xA;राजा पापतमश्चास्ते ततः प्रजा च तादृशी ।&lt;br&gt;&#xA;दण्डाऽर्हो विद्यते राजा साक्षाद् दण्ड्योऽस्ति सर्वथा ॥६२॥&#xA;शिक्षोत्तरं कृपा युक्ता देवद्रोही यता नृपः ।&lt;br&gt;&#xA;इतिकामाक्षिणीवाक्यं श्रुत्वोवाच सनत्मुनिः ॥६३॥&#xA;अस्त्वेवं पापकृद् राजा दण्डं भुनक्तु गोचरम् ।&lt;br&gt;&#xA;तावद् देव्या स्मृतस्तत्र यमदूतः समाययौ ॥६४॥&#xA;विकरालः करालास्यः कज्जलाभो गिरिप्रभः ।&lt;br&gt;&#xA;समुद्गरो व्योममार्गेणाऽवाततार सन्निधौ ॥६५॥&#xA;मायापालं विनिगृह्य बध्वा सदेहमम्बरे ।&lt;br&gt;&#xA;निनाय मारयन्मारं मुद्गरेण यमालयम् ॥६६॥&#xA;चित्रगुप्तोदितकर्मफलभोगार्थमेव सः ।&lt;br&gt;&#xA;क्षिप्तो लोहमयीसूर्म्यालिङ्गनार्थं महानले ॥६७॥&#xA;ततोऽतितप्ततैलाढ्यकटाहे भर्जितः स तु ।&lt;br&gt;&#xA;महारौरवनरके भक्षितो रौरवैस्ततः ॥६८॥&#xA;असिपत्रवने राजा चालितो भेदितो बहुः ।&lt;br&gt;&#xA;वृषदंशो वृश्चिकाद्यैर्दृष्टः सर्पादिभिस्तथा ॥६९॥&#xA;विशस्तः प्राणिभिश्चापि नृपो विशसने मुहुः ।&lt;br&gt;&#xA;सप्तलोहरसै राजा पायितश्च पुनः पुनः ॥4.105.७०॥&#xA;लकुटैः क्षारयष्ट्याद्यैस्ताडितश्च विघातितः ।&lt;br&gt;&#xA;अधोमस्तकवान् राजा वह्निकुण्डे प्रदाहितः ॥७१ ॥&#xA;ताम्रभूमौ चालितश्च चूर्णितो यन्त्रकैस्ततः ।&lt;br&gt;&#xA;पेषितश्चक्रकैश्चापि रन्धितो भक्षितो यमैः ॥७२॥&#xA;सन्दंशेन नृपजिह्वा निष्कासिता च कर्तिता ।&lt;br&gt;&#xA;कर्णयोः सीसकं तप्तं सेचितं च मुखेऽपि च ॥७३॥&#xA;शूलं तप्तं नेत्रयोश्च निहितं च गलेऽपि च ।&lt;br&gt;&#xA;शक्त्या राजा भेदितश्च वक्षस्येव पुनः पुनः ॥७४॥&#xA;उत्कृत्य चर्म भूपस्य मांसं वै खादितं यमैः ।&lt;br&gt;&#xA;रुधिरं च यमैः पीतं मज्जाऽस्याऽऽस्वादिता यमैः ॥७५॥&#xA;श्वापदैः फाडितश्चापि कुम्भिपाके निपातितः ।&lt;br&gt;&#xA;लोहयन्त्रे पेषितश्च पर्वतात् पातितस्तथा ॥७६॥&#xA;वैतरण्यां वाहितश्च लिङ्गं तस्य विकर्तितम् ।&lt;br&gt;&#xA;नपुंसकीकृतो राजा निर्वृषणोऽभवत्ततः ॥७७॥&#xA;स्त्रीभगाढ्यः शरीरे च सहस्रभगवान् कृतः ।&lt;br&gt;&#xA;स्त्रीमूत्रं पायितस्तत्र प्राशितः पाशवं मलम् ॥७८॥&#xA;शङ्कुन्यासान्नासिकायां गुदायां च प्रपीडितः ।&lt;br&gt;&#xA;गलरोधान्मारितश्च करस्पर्शेन जीवितः ॥७९॥&#xA;पुनश्च भक्षितो राजा पुनः स्वस्थीकृतो मुहुः ।&lt;br&gt;&#xA;इत्येवं कर्मणां राजा फलानि तेन वर्ष्मणा ॥4.105.८ ०॥&#xA;दैवेच्छ्याऽऽप्तवान् कष्टान्यनन्तानि यमालये ।&lt;br&gt;&#xA;सनत्कुमारो भगवान् ध्यानेन च समाधिना ॥८ १ ॥&#xA;व्यलोकयद्धि तत्सर्वं पापफलं नृपे तदा ।&lt;br&gt;&#xA;पुनर्दयां परां प्राप्योवाच कामाक्षिकां सतीम् ॥८२॥&#xA;दुष्टानां दमनं धर्मः स च जातोऽस्ति भूभृति ।&lt;br&gt;&#xA;देवानां तु दया धर्मः कर्तव्योऽद्य नृपादिषु ॥८३॥&#xA;भुङ्क्ते कष्टानि भूपालश्चाक्रोशं प्रकरोत्यपि ।&lt;br&gt;&#xA;हा हतोऽस्मि हा हतोऽस्मि त्राता मे त्राणमावह ॥८४॥&#xA;न नास्तिक्यं करिष्येऽहं न व्यवायं न हिंसनम् ।&lt;br&gt;&#xA;न चौर्यं हरणं वापि निन्दनं शठतां न च ॥८५॥&#xA;न यज्ञानां निरोधं वा पूजावरोधनं न वा ।&lt;br&gt;&#xA;न करिष्येऽवमानं च साधूनां योगिनां तथा ॥८६॥&#xA;हा चेद् रक्षाकरः कश्चिन्नारायणो नरोऽपि वा ।&lt;br&gt;&#xA;मां प्ररक्ष्य निजं लोकं सदेहं प्रापयन्त्वितः ॥८७॥&#xA;प्रणमामि परात्मानं यमं धर्मं नमामि च ।&lt;br&gt;&#xA;विष्णुं हरं वेधसं च प्रणमामि जनार्दनम् ॥८८॥&#xA;कामाक्षीं च सतीं दुर्गां लक्ष्मीं नमामि रक्षिकाम् ।&lt;br&gt;&#xA;तीर्थानि प्रणमाम्यत्र साधून्नमामि रक्षकान् ॥८९॥&#xA;देवान् सर्वान् प्रणमामि रक्षन्तु मां यमालयात् ।&lt;br&gt;&#xA;भजिष्ये परमात्मानं पूजयिष्ये द्विजान् सतः ॥4.105.९०॥&#xA;सत्सङ्गतिं विधास्येऽहं तीर्थस्नानं गुरूत्सवम् ।&lt;br&gt;&#xA;दानयज्ञं ब्रह्मयज्ञं करिष्ये ज्ञानयज्ञकम् ॥९ १ ॥&#xA;जपयज्ञं होमयज्ञं करिष्ये साधुसेवनम् ।&lt;br&gt;&#xA;एवं प्रलपन् विलपन् ननाम चाम्बरे मुहुः ॥९॥&#xA;तावद् देवाज्ञया साधुः सनत्कुमारको मुनिः ।&lt;br&gt;&#xA;क्षणमात्रेण चाऽदर्शि यमालये नृपाग्रतः ॥९३॥&#xA;सूर्यवद्भासुराङ्गं तं तपोनिधिं हरेः प्रियम् ।&lt;br&gt;&#xA;भक्तिपात्रं जगत्त्राणकरं सिद्धं दयान्वितम् ॥९४॥&#xA;आगतं शान्तमनसं पुण्यनिधिं सुयोगिनम् ।&lt;br&gt;&#xA;ब्रह्मशीलपरं दृष्ट्वा यमदूता भयं ययुः ॥६५॥&#xA;त्यक्त्वा नृपं ययुस्तूर्णं धर्मराजसभां प्रति ।&lt;br&gt;&#xA;जगदुस्तं च वृत्तान्तं यमेशो विस्मयं ययौ ॥९६॥&#xA;उत्थाय सहसा धर्मराजः स्वागतमाचरत् ।&lt;br&gt;&#xA;सत्कारं पूजनं चापि स्तवं चकार वै मुनेः ॥९७॥&#xA;पप्रच्छ चान्ये हेतुं मुनेः पादजलं पपौ ।&lt;br&gt;&#xA;राज्ञः पाशविमुक्त्यर्थमागतोऽस्म्याह तं मुनिः ॥९८॥&#xA;पापिनां पापनाशार्थं साधूनां कर्म शस्यते ।&lt;br&gt;&#xA;तदहं चास्य पापानां नाशार्थं पाशमुक्तये ॥९९॥&#xA;समागतोऽस्मि धर्मन्द्र विमोचयैनमत्र ह ।&lt;br&gt;&#xA;मा चिरं कुरु धर्मेन्द्र विमोचय नृपं द्रुतम् ॥4.105.१० ०॥&#xA;अस्य दुःखस्य चानन्त्यं न द्रष्टुं शक्यते मया ।&lt;br&gt;&#xA;तस्मान्मोचय राजेन्द्रं नेष्ये सदेहमेव तम् ॥१०१ ॥&#xA;इत्युक्त्वा विरराम द्राङ् मुनिः सनत्कुमारकः ।&lt;br&gt;&#xA;धर्मो विचार्य वाक्यानि मुनये समुवाच ह ॥१० २॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने मायापालनृपस्यनास्तिक्यं महापापानि च, तत्फलानि, सदेहस्य याम्यदण्डभोगः, तद्रक्षार्थं सनत्कुमारागमश्चेत्यादिनिरूपणनामा पञ्चाऽधिकशततमोऽध्यायः ॥१०५ ॥&lt;/p&gt;</description>
    </item>
    <item>
      <title>१०६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/106/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/106/</guid>
      <description>&lt;p&gt;श्रीनरनारायप उवाच-&lt;br&gt;&#xA;बद्रिके धर्मराजस्तं सनत्कुमारकं मुनिम् ।&lt;br&gt;&#xA;विनयेन नृपस्यैव चेष्टितं प्राह चाऽघभृत् ॥१ ॥&#xA;दण्डपात्रं स्वयं राजा सनत्कुमार! सर्वथा ।&lt;br&gt;&#xA;न मोक्तव्योऽतिपापात्मा महापापकरो हि सः ॥२ ॥&#xA;मद्यं मांसं घसाशित्वं कृतवानयमुल्बणम् ।&lt;br&gt;&#xA;देवानां निन्दनं मूर्तिनाशं मखविघातनम् ॥३ ॥&#xA;देवद्विजधनानां चापहारं कृतवानयम् ।&lt;br&gt;&#xA;उच्छेदं दानयज्ञानां कृतवान् स्तैन्यमुल्बणम् ॥४ ॥&#xA;कन्याशीलविहन्ताऽयं व्यवायं कृतवानयम् ।&lt;br&gt;&#xA;परदाररतश्चायं पशुपक्षिप्रभक्षकः ॥५ ॥&#xA;धर्मकार्यविहन्ताऽयं हरिम्मन्योऽतिगर्ववान् ।&lt;br&gt;&#xA;नारायणस्य भागान् वै भुक्तवान् स्वयमेव ह ॥६ ॥&#xA;यादसां भक्षकश्चाऽयं लुञ्चादो लुण्टकोऽप्ययम् ।&lt;br&gt;&#xA;सतीसाध्वीधर्षयिता स्नानतीर्थादिलोपनः ॥७ ॥&#xA;देवानां देवतानां च मन्दिराणां विनाशकः ।&lt;br&gt;&#xA;निन्दकश्च सतां धर्मकर्मणां पापवाचनः ॥८॥&#xA;पापश्रवणकारश्च नास्तिकोऽधर्मवर्त्तनः ।&lt;br&gt;&#xA;वृत्तिहा जीविकाहन्ता प्रसह्य शीलनाशकः ॥९ ॥&#xA;शरणागतहन्ताऽयं स्वर्गमार्गनिरोधकः ।&lt;br&gt;&#xA;देवहविर्विरोधी च वह्निपूजाविनाशनः ॥4.106.१ ०॥&#xA;साधूनां नाशकश्चाऽयं न मोक्तव्यः कथञ्चन ।&lt;br&gt;&#xA;कोटिवर्षसहस्राणि कोटिवर्षाऽर्बुदान्यपि ॥१ १॥&#xA;भुञ्जानस्य स्वपापानां निस्तारोऽत्र तथापि न ।&lt;br&gt;&#xA;एवंविधोऽयं पापिष्ठो भगवन्निन्दकः सदा ॥१२॥&#xA;कृष्णधिष्ण्यस्थितो नित्यं नैवेद्यं भुक्तवानयम् ।&lt;br&gt;&#xA;यावत् क्षितिर्भवेद् याम्यलोको यावच्च विद्यते ॥१ ३॥&#xA;तावच्च निजपापानि भुञ्जानस्यापि नाऽवधिः ।&lt;br&gt;&#xA;एवं पापतमश्चाऽयं मोक्तव्यो न कथञ्चन ॥१४॥&#xA;साधो राजा स्वयं पापी प्रजानां पापयोगदः ।&lt;br&gt;&#xA;प्रजानां पापमार्गेषु प्रेरकोऽयं यतः सदा ॥१५॥&#xA;अतः प्रजानां पापात्मा प्रजापापफलाश्रयः ।&lt;br&gt;&#xA;ब्रह्मणो वर्षपर्यन्तं मोक्तव्योऽयं न वै क्वचित् ॥१६॥&#xA;सर्वपापैर्मुच्यतेऽपि देवद्रोहान्न मुच्यते ।&lt;br&gt;&#xA;विश्वासघातकर्तुश्च द्रोग्धुर्देवस्य सद्गुरोः ॥१७॥&#xA;धर्मघातकिनश्चापि निष्कृतिर्नैव विद्यते ।&lt;br&gt;&#xA;देवानां निन्दकस्यापि यज्ञनाशकरस्य च ॥१८॥&#xA;मूर्तेर्हर्तुर्न वै चास्ति निष्कृतिस्तु मुने क्वचित् ।&lt;br&gt;&#xA;तस्मादयं न मोक्तव्यो ब्रह्माण्डपापवानयम् ॥१९॥&#xA;श्रीसनत्कुमार उवाच-&lt;br&gt;&#xA;योग्यं दण्डप्रदानं वै यमस्य दण्डशासितुः ।&lt;br&gt;&#xA;योग्यं दण्डान्मोचनं वै साधोर्दयावतस्तथा ॥4.106.२०॥&#xA;पापिनां पापनाशार्थं साधवो निर्मिताः पुरा ।&lt;br&gt;&#xA;ब्रह्मणा निर्मितश्चाऽहं पापनाशाय मुक्तये ॥२१ ॥&#xA;ऋभुश्च सनकाद्या मे भ्रातरोऽपि तथा कृताः ।&lt;br&gt;&#xA;दयालवोऽघहन्तारो मुक्तिदाः सर्वदेहिनाम् ॥२२॥&#xA;राजा तु प्राप्तवान् दण्डं बहुधा शिक्षणाय वै ।&lt;br&gt;&#xA;प्रजादुःखं महच्चापि विद्यते कामरूपके ॥२३ ॥&#xA;अनावृष्टिकृतं रोगकृतं दैवापराधजम् ।&lt;br&gt;&#xA;मोक्तव्यास्ताः प्रजाश्चापि मया वृष्टिविधापनात् ॥२४॥&#xA;द्रुतं मोचय राजानं नीत्वा प्रयामि नान्यथा ।&lt;br&gt;&#xA;स्वस्ति तेऽस्तु सदा धर्म साधोर्वाक्यानि पालय ॥२५॥&#xA;हरेर्वाचः सतां वाचो नोल्लङ्घ्या वै कदाचन ।&lt;br&gt;&#xA;अप्रसन्नेषु सत्स्वत्र हानिर्महती चापतेत् ॥२६॥&#xA;श्रीधर्मराज उवाच-&lt;br&gt;&#xA;अस्य पापानि कस्मैश्चिद् देयानि तु मुने त्वया ।&lt;br&gt;&#xA;राज्ञे देयानि शेषाणि ततो मुक्तिं प्रयास्यति ॥२७॥&#xA;पापदानं कष्टदानं दुष्टदानं हि विद्यते ।&lt;br&gt;&#xA;पापशुद्धिं ऽ ना कर्ता न विमोक्तुं समर्हति ॥२८॥&#xA;पुत्रो वा प्रमदा पुत्री भ्राता गुरुश्च वा सखा ।&lt;br&gt;&#xA;पापं चेन्नृपतेः सर्वं गृह्णीयान्मुच्यते तदा ॥२९॥&#xA;श्रीसनत्कुमा उवाच-&lt;br&gt;&#xA;तिष्ठ धर्म क्षणं पत्नी विद्यतेऽस्य नयाम्यहम् ।&lt;br&gt;&#xA;उक्त्यैवं क्षणमात्रेणाऽनयद् राज्ञीं मुनिर्यमम् ॥4.106.३० ॥&#xA;वद राजा मुच्यतेऽत्र पापं गृहाण भूभृतः ।&lt;br&gt;&#xA;सा प्राह नाऽहं गृह्णामि पापं कष्टप्रदं यतः ॥३१ ॥&#xA;पुण्यं गृह्णामि पत्युश्च न पापं कष्टद्ं क्वचित् ।&lt;br&gt;&#xA;मया कृतानि पापानि तानि गृह्णातु भूपतिः ॥३२॥&#xA;राज्ञः पापेन मे पुत्राः पुत्र्यो नष्टाः शतं शतम् ।&lt;br&gt;&#xA;प्रजानाशो वर्तते च पापं गृह्णामि नैव ह ॥३३ ॥&#xA;रुग्णाऽहं दुःखसंव्याप्ता कथं गृह्णामि पापकम् ।&lt;br&gt;&#xA;पुण्यस्य भागिनी स्यां वै न स्यां पापस्य भागिनी ॥३४॥&#xA;इत्युक्त्वा विररामाऽसौ पत्नी मौनं दधार ह ।&lt;br&gt;&#xA;धर्मराजस्तदा बद्रि प्राह सनत्कुमारकम् ॥३१॥&#xA;गृहाणर्षेऽस्य पापानि नय तं निजराष्ट्रकम् ।&lt;br&gt;&#xA;ओमित्याह दयालुः स पापं जग्राह वारिणा ॥३ ६॥&#xA;राजा निर्दोषतां प्राप्तो यमेन मोचितस्तदा ।&lt;br&gt;&#xA;सनत्कुमारो भगवान् पूजितोऽथ यमादिभिः ॥३७॥&#xA;नृपं नीत्वा च यावत् सः प्रस्थितस्तावदेव तु ।&lt;br&gt;&#xA;नारकाश्चासङ्ख्य जीवाश्चक्रुराक्रोशमुल्बणम् ॥३८ ॥&#xA;प्रत्वलामो वयं साधो माऽस्मान् विहाय याहि वै ।&lt;br&gt;&#xA;तवाऽऽगमेन कुण्डस्था वयं त्वद्वायुना तथा ॥३ ९॥&#xA;दर्शनेन तव साधो परा शान्तिं गतास्त्विह ।&lt;br&gt;&#xA;दुःखानि देहसंस्थानि याम्यविषोल्बणानि च ॥4.106.४०॥&#xA;तैजसानि ज्वलनानि नष्टानि चान्तराण्यपि ।&lt;br&gt;&#xA;तस्मादायाहि साधो त्वं रक्षयाऽत्र च नः सदा ॥४१ ॥&#xA;इत्येवं नारकाः साधु प्रार्थयामासुरुत्सुकाः ।&lt;br&gt;&#xA;सनत्कुमारो भगवान् दयां प्राप्य पुनस्तदा ॥४२॥&#xA;धर्मराजं समुवाच राजन्नेताँश्च नारकान् ।&lt;br&gt;&#xA;विमोचय महादुःखान्नरकान्मम वाञ्च्छया ॥४३।.।&lt;br&gt;&#xA;साधोः समागमो नित्यं दुःखिनां दुःखनाशकः ।&lt;br&gt;&#xA;शान्तिदश्चाऽघहश्चापि परमोद्धारकारकः ॥४४॥&#xA;यमराज महाबाहो दयां कृत्वा विमोचय ।&lt;br&gt;&#xA;नाऽन्यथाऽहमितो यामि तिष्ठाम्यत्रैव ते गृहे ॥४५॥&#xA;इत्युक्तो यमराजश्च प्रत्युवाच मुनिं शनैः ।&lt;br&gt;&#xA;मुने समर्थ एवाऽसि किन्तु न्यायो न विद्यते ॥४६॥&#xA;पापिनां मोचनं नैव योग्यं यमालयात् क्वचित् ।&lt;br&gt;&#xA;पापभोगं विना नैव त्यक्तव्या निगडस्थिताः ॥४७॥&#xA;यद्येवं मोचये दुष्टान् न्यायालयो निरर्थकः ।&lt;br&gt;&#xA;साधूनादाय बहवश्चायास्यन्तीह मानवाः ॥४८॥&#xA;निजान् विमोचयिष्यन्ति नारकान् वा तथाऽपरान् ।&lt;br&gt;&#xA;अन्धन्यायप्रवाहोऽयं प्रवर्त्स्यते ततः परम् ॥४९॥&#xA;तस्मादिमे समस्ता वै त्यक्तव्या नारका नहि ।&lt;br&gt;&#xA;नृपं नीत्वा मुने याहि यथेष्टं कुरु भूतले ॥4.106.५० ॥&#xA;इत्युक्तो बद्रिके साधुः सनत्कुमार आचरत् ।&lt;br&gt;&#xA;निषद्य भगवन्नामरटनं धुन्यमुत्तमम् ॥५१ ॥&#xA;&amp;lsquo;बालकृष्ण हरेकृष्ण कृष्णनारायण प्रभो ।&lt;br&gt;&#xA;अनादिश्रीकृष्णनारायण विष्णो हरे विभो&amp;rsquo; ॥५२॥&#xA;सततं श्रावयामास भ्रमित्वाऽखिलतत्पुरम् ।&lt;br&gt;&#xA;नारकाश्च समाकर्ण्य मुक्तबन्धास्तदाऽभवन् ॥५३॥&#xA;यमदूता ययुर्दूरं श्रुत्वा नाम हरेस्तदा ।&lt;br&gt;&#xA;नारका नरकं त्यक्त्या ययुः स्वर्गं तदोत्तरम् ॥५४॥&#xA;सनत्कुमारः सततं बभ्राम दशवारकम् ।&lt;br&gt;&#xA;यमलोके मुहुः संश्रावयन् कृष्णनरायण ॥५५ ॥&#xA;अनादिश्रीकृष्णनारायण गोपालबालक ।&lt;br&gt;&#xA;कम्भराश्रीमहालक्ष्मीनन्दनाऽच्युत केशव ॥५६॥&#xA;प्रभोकृष्ण परस्वामिन् कृष्णनारायणाऽच्युत ।&lt;br&gt;&#xA;स्वामिन्नारायणविष्णो पुरुषोत्तम माधव ॥५७॥&#xA;तालिकां वादयित्वैवं मुनिर्धुन्यं यमालये ।&lt;br&gt;&#xA;चकार परितस्तत्र विचरन् मोक्षयन् जनान् ॥५८॥&#xA;नारका नरकान् हित्वा हित्वा भयं च दूतजम् ।&lt;br&gt;&#xA;निर्गत्य दिव्यदेहाश्च भूत्वा भूत्वा दिवं ययुः ॥५९॥&#xA;कुण्डानि प्रायशस्तत्र रिक्तानि चाऽभवँस्तदा ।&lt;br&gt;&#xA;मुनेर्भजनवेगेन कुण्डानि रिक्ततां ययुः ॥4.106.६ ०॥&#xA;नैकोऽपि नारकी तत्र दृश्यते तु यमालये ।&lt;br&gt;&#xA;एवं वै कृतवान् चानुग्रहं सनत्कुमारकः ॥६ १ ॥&#xA;मायापालो नृपश्चापि व्यधाद् भजनमुत्तमम् ।&lt;br&gt;&#xA;अन्तरात्मन् हरे स्वामिन् कृष्णनारायणेति च ॥६ २॥&#xA;तालिकां वादयित्वैव चक्रे धुन्यं प्रवेगतः ।&lt;br&gt;&#xA;नारकाः सुखितास्तेन मोचिताश्च यमालयात् ॥६३ ॥&#xA;धर्मराजस्तथा दूताश्चित्रगुप्तादयोऽपि च ।&lt;br&gt;&#xA;यमाश्च भृत्यवर्गाश्चाऽभवन् गलितगर्वकाः ॥६४॥&#xA;याम्यलोके न चैकोऽपि शिष्यते दण्डदोषवान् ।&lt;br&gt;&#xA;सनत्कुमारो भगवान् प्रेषयामास तान् दिवम् ॥६९॥&#xA;यमो विस्मयमापन्नो पूजायामास तं मुनिम् ।&lt;br&gt;&#xA;अहो साधोः प्रमाहात्म्यं हरेरिव महत्तमम् ॥६६॥&#xA;अन्यथाकर्तुमेवाऽपि समर्थोऽस्ति हरिर्यथा ।&lt;br&gt;&#xA;राजा प्रसन्नतां प्राप्तो यथा निगडबन्धिनः ॥६७॥&#xA;विमोचयति तूर्णं स्वेच्छया तद्वन्महामुनिः ।&lt;br&gt;&#xA;समर्थानां प्रभावाऽग्रे नियमा यान्ति सङ्क्षयम् ॥६८ ॥&#xA;पापिनां पापनाशाय समर्थाः सन्त एव ह ।&lt;br&gt;&#xA;भाग्यरेखासुसंव्यत्यासेऽपि शक्ता हि साधवः ॥६९॥&#xA;शापाऽनुग्रहशक्ताश्च तारकाः पापवारकाः ।&lt;br&gt;&#xA;पुण्यपुञ्जप्रदातारः समर्थाः साधवोऽन्वहम् ॥4.106.७ ० ॥&#xA;यत्र नारायणकृष्णस्वामीश्रीर्वर्तते हृदि ।&lt;br&gt;&#xA;सर्वा हि शक्तयस्तत्र वसन्ति साधुमाधवे ॥७ १ ॥&#xA;इत्युक्त्वाऽऽह यमेशस्तं क्षन्तव्योऽहं सदा त्वया ।&lt;br&gt;&#xA;साधुनाऽभ्युदयायाऽपि क्षन्तव्या गृहधर्मिणः ॥७२॥&#xA;इत्यभ्यर्थ्य ददौ पूजां मुनये यमराट् स्वयम् ।&lt;br&gt;&#xA;पुष्पमालां चन्दनं च नीराजनं च दण्डवत् ॥७३ ॥&#xA;नैवेद्यं मिष्टमिष्टं च क्षीरामृतं सुभोजनम् ।&lt;br&gt;&#xA;जलामृतं शुभं चापि मुखवासं तथोत्तमम् ॥७४॥&#xA;पादौ प्रक्षाल्य दुग्धेन पपौ धर्मः स्वयं मुनेः ।&lt;br&gt;&#xA;धूम्रोर्णाऽपि च तत्पत्नी पपौ पादजलं मुनेः ॥७५॥&#xA;चित्रगुप्तादयश्चापि ब्रह्मपुत्राश्च लेखकाः ।&lt;br&gt;&#xA;पपुर्मुनेः पादवारि प्रसादं जगृहुस्ततः ॥७६॥&#xA;यमदूता समस्ताश्च श्रवणा पितरस्तथा ।&lt;br&gt;&#xA;अन्येऽपि भृत्यवर्गाश्च यमराजकुटुम्बिनः ॥७७॥&#xA;सर्वे चक्रुर्दण्डवच्च सनत्कुमारकं मुनिम् ।&lt;br&gt;&#xA;विदायं चार्पयामासुर्जयशब्दैः सुघोषितैः ॥७८॥&#xA;सनत्कुमारस्तान् सर्वानाशीर्वादैः प्रयुज्य च ।&lt;br&gt;&#xA;व्योममार्गेण राजानं नीत्वा कामाक्षिणीं ययौ ॥७९॥&#xA;राजपत्नी च राजानं चास्थापयत्तदालये ।&lt;br&gt;&#xA;सदेहौ तौ प्रवीक्ष्यैव याम्यदुःखानि सर्वथा ॥4.106.८ ० ॥&#xA;जातौ तदास्तिकौ सर्व दैवकार्यपरायणौ ।&lt;br&gt;&#xA;यज्ञारम्भं चक्रतुश्च विप्रैर्महर्षिभिः शुभम् ॥८ १ ॥&#xA;विष्णुयागे ददतुस्तौ दक्षिणां कोशरिक्तताम् ।&lt;br&gt;&#xA;सर्वस्वं नाणकं स्वर्णं रौप्यं ददतुर्भावतः ॥८२॥&#xA;सनत्कुमारो भगवान् वर्तयामास चाऽध्वरम् ।&lt;br&gt;&#xA;मेघो ववर्ष चात्यर्थं रोगा नष्टाः समन्ततः ॥८ ३॥&#xA;राजयक्ष्मा नृपतेश्च नष्टो निर्मूल एव ह ।&lt;br&gt;&#xA;मुनेः कृपया राष्ट्रं च सस्यसम्पत्सुशोभनम् ॥८४॥&#xA;जातं यावच्च वै तावत् साधुर्ददौ नृपाय तु ।&lt;br&gt;&#xA;अक्षयां तुम्बिकां दिव्यां मिष्टान्नपूरितां शुभाम् ॥८५॥&#xA;साच्छादनां तथा चाऽन्यामक्षय्यवारिसम्भृताम् ।&lt;br&gt;&#xA;आज्ञां च दत्तवान् राज्ञे राज्ञ्यै सनत्कुमारकः ॥८ ६॥&#xA;अरिक्ताभ्यां तुम्बिकाभ्यामन्नवारि प्रपूर्णकम् ।&lt;br&gt;&#xA;आच्छाद्य दक्षहस्तेन दातव्यं च निरन्तरम् ॥८७॥&#xA;अक्षयं तज्जलमन्नं वर्षमात्रं भविष्यति ।&lt;br&gt;&#xA;ततस्ते तुम्बिके मह्यं स्वयमेवाऽऽगमिष्यतः ॥८८॥&#xA;&amp;lsquo;ओं नमः श्रीकृष्णनारायणाय स्वामिने स्वाहा&amp;rsquo; ।&lt;br&gt;&#xA;मन्त्रं ददौ नृपायाऽपि राज्ञ्यै प्रजाभ्य इत्यपि ॥८ ९॥&#xA;इत्युक्त्वा दक्षिणां लब्ध्वा प्रदत्वा तुम्बिके ततः ।&lt;br&gt;&#xA;मुनिर्ययौ व्योमपथा सत्यलोकं सुखाश्रयम् ॥4.106.९० ॥&#xA;मृतानां च तदा राजाऽवभृथे श्राद्धमाचरत् ।&lt;br&gt;&#xA;तेऽपि पीत्वा च भुक्त्वा च पितरः प्रेतसञ्ज्ञकाः ॥९१ ॥&#xA;ब्रह्मपुत्रीजले स्नात्वा मुक्ता भूत्वा ययुर्दिवम् ।&lt;br&gt;&#xA;कामाक्षी सुप्रसन्ना च सञ्जाता सर्वकामदा ॥९२।&lt;br&gt;&#xA;राजा तां प्रत्यहं राज्ञी चापि पुपूज मातरम् ।&lt;br&gt;&#xA;देवालयान् समस्तांश्च कारयामास वै पुनः ॥९३ ॥&#xA;प्रतिष्ठां कारयामास मायापालः पुनस्तथा ।&lt;br&gt;&#xA;जीविकां दापयामास योजयामास भूसुरान् ॥९४॥&#xA;अहिंसां ब्रह्मचर्यं चाऽस्तेयं ररक्ष भूपतिः ।&lt;br&gt;&#xA;मांसमद्यादिसन्त्यागं चकार सर्वथा नृपः ॥९५॥&#xA;कथोत्सवान् सुबहुलान् कारयामास वै नृपः ।&lt;br&gt;&#xA;अन्नसत्राणि रम्याणि विद्याशालाः सुशोभनाः ॥९ ६॥&#xA;साध्वाश्रमाँश्च विपुलान् कारयामास शोभनान् ।&lt;br&gt;&#xA;धर्मकृत्यानि दादानि सतीसाध्व्यादिसेवनम् ॥९७॥&#xA;अनाथदीनरक्षां च कारयामास भूपतिः ।&lt;br&gt;&#xA;भजनार्थं मण्डलानि क्लृप्तयामास राष्ट्रके ॥९८॥&#xA;&amp;lsquo;बालकृष्ण हरिकृष्णाऽनादिकृष्णनरायण ।&lt;br&gt;&#xA;राधालक्ष्मीपते मुक्तपते मोक्षपरायण&amp;rsquo; ॥९९॥&#xA;एवं धुन्यं प्रजाश्चक्रुर्मन्त्रजापं प्रचक्रिरे ।&lt;br&gt;&#xA;कृपया परमेशस्य वैष्णवं राष्ट्रमेव तत् ॥4.106.१०० ॥&#xA;सञ्जातं भगवन्मार्गपरायणं समस्तकम् ।&lt;br&gt;&#xA;मोक्षमार्गगतं सर्वं प्रजाः कालेन मोक्षणम् ॥१०१ ॥&#xA;प्रापुर्नृपोऽपि कालेन सनत्कुमारतारितः ।&lt;br&gt;&#xA;विमानेन स्त्रिया साकं ययौ धामाऽक्षरं हरेः ॥१ ०२॥&#xA;एवं बद्रीप्रिये! साधुः सर्वपापप्रणाशकः ।&lt;br&gt;&#xA;सर्वपुण्यप्रदश्चाऽपि कृपालुः सेवितो यदि ॥१० ३॥&#xA;मोक्षं दद्याद् दिवं दद्याद् व्यसनानि विनाशयेत् ।&lt;br&gt;&#xA;कलिकालमहादोषान्नाशयेत् क्षणमात्रतः ॥१ ०४॥&#xA;निगडानि नाशयेच्च मायाबन्धं विमोचयेत् ।&lt;br&gt;&#xA;प्रापयेत् परमात्मानं कृपापात्रं निजाश्रितम् ॥१ ०२॥&#xA;साधुर्वै साधनं तस्मात् कलौ मोक्षप्रदं महत् ।&lt;br&gt;&#xA;दिव्यं पात्रं परेशस्य साधुः सर्वार्थसम्प्रदः ॥१ ०६॥&#xA;बद्रिके चातिपापानां नाशकः साधुसत्तमः ।&lt;br&gt;&#xA;सेवनीयः कलौ लोकैः सर्वेच्छापूरको हरिः ॥१ ०७॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कामरूपभूपतेर्नाम्ना मायापालस्य सदेहयमलोके यातनाभोगः, सनत्कुमारसाधुना कृतस्तस्योद्धारश्चेत्यादिनिरूपणनामा षडधिकशततमोऽध्यायः ॥१०६ ॥&lt;/p&gt;</description>
    </item>
    <item>
      <title>१०७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/107/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/107/</guid>
      <description>&lt;p&gt;श्रीबद्रीप्रियोवाच-&lt;br&gt;&#xA;नरनारायण विष्णो कृष्ण केशव माधव ।&lt;br&gt;&#xA;कलौ चार्धे गते धर्माः पाल्या लोकैस्तु कीदृशाः? ॥१ ॥&#xA;द्रव्यह्रासे गुणह्रासे बलह्रासोऽपि जायते ।&lt;br&gt;&#xA;कालह्रासे धर्मह्रासः श्रद्धाह्रासोऽपि जायते ॥२ ॥&#xA;प्रातिकूल्ये नेष्टसिद्धिस्ततो ह्रासाः समस्तकाः ।&lt;br&gt;&#xA;प्रवर्तन्ते प्रजावर्गे नास्तिक्यप्रेरिता मुहुः ॥३ ॥&#xA;तदानीं शुद्धयः शौचं व्रतानि कीदृशानि वै ।&lt;br&gt;&#xA;पूजादिकं कीदृशं च मखा वा कीदृशास्तदा ॥४ ॥&#xA;कलौ पालयितव्यान् मे सदाचारान् प्रकीर्तय ।&lt;br&gt;&#xA;प्रायः केचन तिष्येऽपि पालयन्ति समास्तिकाः ॥५ ॥&#xA;श्रीनरनारायण उवाच-&lt;br&gt;&#xA;बद्रिके निम्नवेगे वै तिष्ये निम्ना वृषा मताः ।&lt;br&gt;&#xA;समासेन कथयामि शृणु सर्वान् तदास्थितान् ॥६ ॥&#xA;शीतोदकेन वै स्नानं कलौ नास्त्येव सर्वथा ।&lt;br&gt;&#xA;उष्णोदकेन वै स्नानं क्वचित् क्वचित्तदा मतम् ॥७ ॥&#xA;भस्मस्नानं कलौ त्यागिवर्गे प्रायः कलौ युगे ।&lt;br&gt;&#xA;करास्यक्षालनमात्रं प्रातःस्नानं कलौ युगे ॥८ ॥&#xA;मुखशुद्धिर्गण्डुषैश्च भस्मना कर्दमेन वा ।&lt;br&gt;&#xA;क्वचित् काष्ठेन भवति धूम्रपानेन सर्वथा ॥९ ॥&#xA;तैलक्षेपः शिरःशुद्धिश्चूर्णेन मुखशुद्धिका ।&lt;br&gt;&#xA;आचमनं कलौ मिष्टोदकपानात्मकं तदा ॥4.107.१० ॥&#xA;देवपूजा जलेनैव कलौ वा जायते न वा ।&lt;br&gt;&#xA;नैवेद्यं कल्पनामात्रं मानसं वै कलौ न वा ॥११ ॥&#xA;आरार्त्रिकं चैकवर्त्तिवह्निनाऽद्भिश्च वा न वा ।&lt;br&gt;&#xA;नमस्कारो दण्डवत् स जयशब्दः स्तुतिर्न वा ॥१२॥&#xA;मखस्तु चुल्लिकावह्नौ तैलबिन्दूपसर्पणम् ।&lt;br&gt;&#xA;नैवेद्यं श्रीफलं मासे मासे वा वत्सरेऽथवा ॥१ ३॥&#xA;वेषदानं तथा मासे वत्सरे वा सुरादिषु ।&lt;br&gt;&#xA;सिन्दूरदानकं वर्षे वस्त्रदानादि वा नवा ॥१४॥&#xA;स्नापनं वा तथैवेति मासे वा वत्सरेऽथवा ।&lt;br&gt;&#xA;एवं देवविधिस्तिष्ये ह्रासं गतो विजायते ॥१५॥&#xA;आतिथ्यं जलमात्रेण कलौ वाचा च केवलम् ।&lt;br&gt;&#xA;वैश्वदेवो मुखे नैजे कवलस्य प्रदानकम् ॥१ ६॥&#xA;सायम्पूजा तरूद्याने भ्रमणं नाटकेऽथवा ।&lt;br&gt;&#xA;उत्सवः स्त्रीधनयोगः कलौ चास्ते गृहे गृहे ॥१७॥&#xA;केशप्रसाधनं स्त्रीणां सौभाग्यं चूर्णलेपनम् ।&lt;br&gt;&#xA;रन्धितान्नं कणवद्वै न दुष्टं स वृषः कलौ ॥१८॥&#xA;अस्पृश्यं रन्धितान्नं न नाऽभक्ष्यं कस्यचिद् वृषः ।&lt;br&gt;&#xA;सर्वविधं जलं पेयं पूतं जलं सदा वृषः ॥१ ९॥&#xA;पात्रेऽपि भ्रष्टता नास्त्युच्छिष्टं पात्रं सु पावनम् ।&lt;br&gt;&#xA;उच्छिष्टजलधान्या वै क्षिप्तं धौतं सदा शुचि ॥4.107.२० ॥&#xA;वस्त्रेण मार्जितं पात्रं शुद्धं सर्वविधं तदा ।&lt;br&gt;&#xA;ऊर्णावच्छुचि कार्पासाम्बरं सर्वत्र वै कलौ ॥२ १॥&#xA;मलत्यागोत्तरं स्नानं कलौ नास्त्येव नास्ति हि ।&lt;br&gt;&#xA;करशुद्धिर्जलेनैव वस्त्रेण गुह्यशुद्धिकाः ॥२२॥&#xA;पादप्रक्षालनं नास्ति कलौ भूशोधनं नहि ।&lt;br&gt;&#xA;प्रायश्चित्तं कलौ नास्ति राजदण्डो हि शोधनम् ॥२३॥&#xA;वायुना शोधनं सूर्यकिरणैः शोधनं कलौ ।&lt;br&gt;&#xA;मार्जनेन च वा शुद्धिर्लेपनं न कलौ तदा ॥२४॥&#xA;पशुपक्ष्यादिसंस्पर्शो भोज्येषु नास्ति दूषणम् ।&lt;br&gt;&#xA;उच्छिष्टदूषणं नैव पर्युषितस्य नैव च ॥२५॥&#xA;पात्रौष्ठस्पर्शदोषो न कलौ तदा गृहे गृहे ।&lt;br&gt;&#xA;साङ्कर्यं सम्प्रदायानां सधर्मो वै कलौ गृहे ॥२६॥&#xA;शवस्पर्शे सूतकं तु स्नानात् तिष्ये गतं भवेत् ।&lt;br&gt;&#xA;राहुस्पर्शः सूतकं न कलौ प्रायस्तु सर्वथा ॥२७॥&#xA;मरणं सूतकं तावद् यावच्छोकस्मृतिः खलु ।&lt;br&gt;&#xA;कलौ चैकादशाहादिश्राद्धभोज्यं गृहे गृहे ॥२८॥&#xA;एकाहादूर्ध्वमपि तद् भोजनं गृह्यते कलौ ।&lt;br&gt;&#xA;जन्मनः सूतकं यावन्मातुः स्वास्थ्यं न शोभनम् ॥२९॥&#xA;मातुरेवापि तत्तत्र नान्येषां सूतकं कलौ ।&lt;br&gt;&#xA;राजस्वल्यं सूतकं न कलौ स्त्रीणां मतं तदा ॥4.107.३०॥&#xA;रजोदर्शनमात्रं तु मूत्रवद् गण्यते कलौ ।&lt;br&gt;&#xA;मैथुनस्याऽप्यशुद्धिर्न कलौ कल्मषशालिनोः ॥३ १॥&#xA;मलत्यागे ह्मशुद्धिर्न गण्यते वमने यथा ।&lt;br&gt;&#xA;मलवाहाः श्वपचाश्च शुद्धाः कलौ पुरे पुरे ॥३२॥&#xA;मृतमांसादनाश्चापि शुद्धा कलौ गृहे गृहे ।&lt;br&gt;&#xA;यवनाः श्वपचाश्चर्मकारा भृत्या गृहे गृहे ॥३३॥&#xA;पाचकास्ते सूदकास्ते ब्रह्मक्षत्रालयादिषु ।&lt;br&gt;&#xA;सूकरगर्दभश्वोष्ट्रस्पर्शदोषो कलौ नहि ॥३४॥&#xA;म्लेच्छानां मन्दिरे वासः पवित्रो वै कलौ तदा ।&lt;br&gt;&#xA;व्यसनानां सुसम्मानं व्रतानां त्याग एव च ॥३५॥&#xA;सदान्नभोजनं धर्मः कलौ भवति शस्तिमान् ।&lt;br&gt;&#xA;एकभुक्तं व्रतं तिष्ये गण्यते चोपवासवत् ॥३६॥&#xA;एकपत्नीव्रतस्तिष्ये गण्यते नैष्ठिकः स वै ।&lt;br&gt;&#xA;गृहस्थधर्मवाँस्तिष्ये त्यागी प्रगण्यते तदा ॥३७॥&#xA;कामद्वेषभराचार्या गण्यन्ते मोक्षदाः कलौ ।&lt;br&gt;&#xA;द्वेषमार्गप्रणेतारो गुरवो मोक्षदाः कलौ ॥३८॥&#xA;वैतण्डिकाः सुविद्वाँसः पूज्यन्ते चेशवत् कलौ ।&lt;br&gt;&#xA;आज्ञायां किङ्करस्त्यागी गृहस्थस्य महागुरुः ॥३९॥&#xA;गृहस्थदास्यकर्मा च त्यागी कलौ प्रपूज्यते ।&lt;br&gt;&#xA;गृहस्थः स्त्रीप्रदाता च त्यागिकृपापरः कलौ ॥4.107.४०॥&#xA;स एव भक्तराट् तिष्ये यौनसम्बद्ध उत्तमः ।&lt;br&gt;&#xA;तिष्ये भिक्षान्नभोक्तारो गृहस्था धार्मिका इति ॥४१॥&#xA;साधुभ्यो भृत्यतां नैजां कारयन्ति गृहस्थिताः ।&lt;br&gt;&#xA;निजसेवाकरः साधुः श्रेष्ठो गृहसुधर्मिणाम् ॥४२॥&#xA;कलौ तु गुरुशिष्याणां दारैक्यं धर्म उत्तमः ।&lt;br&gt;&#xA;उदरार्थं तु नारीणां परभोग्यत्वमित्यपि ॥४३॥&#xA;कलौ कलौ जायते तु गृहे गृहे जने जने ।&lt;br&gt;&#xA;मृत्तिकानां तु पात्राणां सदा शुद्धिः कलौ कलौ ॥४४॥&#xA;चर्मस्पर्शो दूषणं न पत्त्राणस्पर्श इत्यपि ।&lt;br&gt;&#xA;मलस्पर्शो दूषणं न कलौ सर्वप्राजासु वै ॥४५॥&#xA;श्मशानवसतिर्दोषो शवधूम्रोऽपि दूषणम् ।&lt;br&gt;&#xA;कलौ न गण्यते तिर्यक्शवस्पर्शोऽपि दूषणम् ॥४६॥&#xA;मूत्रस्पर्शो दूषणं न गण्यते तिष्यगैर्जनैः ।&lt;br&gt;&#xA;नासिकामलसंस्पृष्टनक्तकश्च कलौ शुचिः ॥४७॥&#xA;धोत्रं शुद्धं कटिवस्त्रं शुद्धं कलौ च घर्घरी ।&lt;br&gt;&#xA;कौपीनकं कलौ शुद्धं सुरवालः सदा शुचिः ॥४८॥&#xA;वामहस्तः कलौ शुद्धो नासा शुद्धा मलान्विता ।&lt;br&gt;&#xA;कलौ कलावती नाली शुद्धा वारिप्रदा प्रपा ॥४९॥&#xA;चर्मकोशः कलौ शुद्धः कूपपात्रं घटी तथा ।&lt;br&gt;&#xA;तैलकारस्य यन्त्रं वै शुद्धं शुद्धश्च तैलकृत् ॥4.107.५० ॥&#xA;मदिराकृत् कलौ शुद्धः शुद्धं च रुधिरं कलौ ।&lt;br&gt;&#xA;अस्थि शुद्धं कलौ सर्वं दन्तिदन्तनिभं तदा ॥५१ ॥&#xA;मज्जा शुद्धा तु मत्स्यानां सूकराणां घृतं शुचि ।&lt;br&gt;&#xA;अण्डानि कुक्कुटादीनां शुद्धानि वै कलौ तदा ॥५२॥&#xA;जलपक्वं पिष्टकादि शुद्धं कलौ गृहे गृहे ।&lt;br&gt;&#xA;नापितश्च क्षुरश्चापि शुद्धा वाटकिकाऽस्य च ॥५१३ ॥&#xA;म्लेच्छस्य दुग्धदध्यादिपात्रं शुद्धं कलौ सदा ।&lt;br&gt;&#xA;औषधं मांसमद्याढ्यं शुद्धं कलौ जने जने ॥५४॥&#xA;भोज्यपात्रे रोमपातो भोजनेऽपि कलौ शुचिः ।&lt;br&gt;&#xA;समुद्रपारयात्रादि शुचि सौधे च तालकम् ॥५५॥&#xA;पलाण्डुलशुनाद्यं च शुचि तिष्ये गृहे गृहे ।&lt;br&gt;&#xA;पत्रकः कर्गदश्चापि शुचिस्तिष्ये च कर्दमः ॥५६॥&#xA;गृहकोणे तथा भित्तौ ष्ठीवनं द्वारि गोपुरे ।&lt;br&gt;&#xA;चुल्लीभस्मनि शय्यायाः पार्श्वे तत्पावनं कलौ ॥९७॥&#xA;सूर्योदयनादूर्ध्वं जाग्रतिस्तु स कलौ वृषः ।&lt;br&gt;&#xA;रात्र्यर्धेऽपि व्यवसायो धर्मो भवति वै कलौ ॥५८॥&#xA;दिवारात्रं तु यन्त्राणां गतिः कृतिश्च चालनम् ।&lt;br&gt;&#xA;आयोधनं मिथः क्षुद्रलाभार्थं स वृषः कलौ ॥५९॥&#xA;गृहाश्रमोऽपि वृद्धानां शस्यते तु वृषः कलौ ।&lt;br&gt;&#xA;अन्यायविजयो धर्मः कलौ क्लेशकरो महान् ॥4.107.६० ॥&#xA;यो मृषाऽऽन्दोलनकरस्तिष्ये धर्मगुरुर्हि सः ।&lt;br&gt;&#xA;कलौ किञ्चित्प्रधीः प्राणी गुरुरेव स धर्मवित् ॥६१ ॥&#xA;अशास्त्रज्ञाश्च लुञ्चादाः कलौ वै धर्ममूर्तयः ।&lt;br&gt;&#xA;ब्राह्मं मुहूर्तं निद्रायां केलिकर्मणि वा वृषः ॥६२॥&#xA;अदेवस्मरणं सायं गायत्रीवर्जनं दिवा ।&lt;br&gt;&#xA;अजपश्चाप्यहोत्रश्च ग्राम्याध्ययनमित्यपि ॥६३॥&#xA;अपितृतर्पणं धर्माः द्यूतं भवन्ति सर्वशः ।&lt;br&gt;&#xA;प्रतिमा पुत्तली स्पष्टा न भावस्तत्र वै कलौ ॥६४॥&#xA;नखकेशोत्कर्तनेऽपि नाऽशुद्धिर्हि कलौ मता ।&lt;br&gt;&#xA;विष्टागृहोपशीलेऽपि नाऽशुद्धिस्तत्र गण्यते ॥६५ ॥&#xA;श्वशुरस्पर्शनं वध्वा दूषणं न कलौ तदा ।&lt;br&gt;&#xA;परगोत्रस्वगोत्रादिसम्बन्धो भूषणं कलौ ॥६६ ॥&#xA;निम्नकन्याग्रहणं च प्रशंसाधर्म उत्तमः ।&lt;br&gt;&#xA;यज्ञोपवीतकं कण्ठी दैवचिह्नं सचन्द्रकम् ॥६७॥&#xA;तिलकं दूषणं भाले कलौ धर्मो विचन्द्रकः ।&lt;br&gt;&#xA;पितरि जीवति पुत्रश्मश्रुमुण्डनमित्यपि ॥६८ ॥&#xA;धर्मः कलौ प्रशस्तो वै वह्निं विना विवाहनम् ।&lt;br&gt;&#xA;विप्रं विना च दातारं विना कन्यार्पणं वृषः ॥६९ ॥&#xA;आपणे तु महीमानभोजनं चोत्तमो वृषः ।&lt;br&gt;&#xA;संस्काराऽकरणं धर्मो व्ययहीनो वृषः कलौ ॥4.107.७० ॥&#xA;हत्यागृहाणि तिष्ये तु पुण्यस्थानानि वै तदा ।&lt;br&gt;&#xA;धेनूनां तु कलौ तत्र शकट्यां योजनं वृषः ॥७ १ ॥&#xA;बहूनामेकपत्नी च कलौ धर्मो मतस्तदा ।&lt;br&gt;&#xA;प्रातस्तु वाचनं ग्राम्यपत्राणां च वृषस्तदा ॥७२॥&#xA;विधवाग्रहणं तिष्ये परोपकार उत्तमः ।&lt;br&gt;&#xA;पापिनां स्वीकृतिस्तिष्ये धर्मः श्रेयस्करस्तदा ॥७३ ॥&#xA;अगालितानां पानं च रसानां च कलौ वृषः ।&lt;br&gt;&#xA;अधवायाः पुत्रवत्त्वं सगर्भात्वं वृषः कलौ ॥७४॥&#xA;कुमार्या अपि बालस्य जननीत्वं वृषः कलौ ।&lt;br&gt;&#xA;गणिकायाश्च पूज्यत्वं भाण्डस्यापि कलौ वृषः ॥७५॥&#xA;मौनिश्लोकमयी चेष्टा व्यवहारः कलौ बहुः ।&lt;br&gt;&#xA;शाठ्यमैतिह्यमेवापि प्रथमं निर्णये कलौ ॥७६ ॥&#xA;त्यागिनश्च कलौ सर्वे व्यापारिणो मठे मठे ।&lt;br&gt;&#xA;बहुस्त्रीमण्डलाध्यक्षाः सन्न्यासकल्पिनः कलौ ॥७७॥&#xA;भृत्यद्वारा सुरपूजाक्षेपकास्त्यागिनः कलौ ।&lt;br&gt;&#xA;गृहस्थाः पूजया हीना अपत्यार्चापरायणाः ॥७८ ॥&#xA;शासकानामुभयतोमुखवत्त्वं वृषं कलौ ।&lt;br&gt;&#xA;धर्मलक्ष्मीप्रभोक्तृत्वं कलौ धर्मो गृहस्थितेः ॥७९॥&#xA;कलौ धर्मदासंस्थाया भक्षणं मानवो वृषः ।&lt;br&gt;&#xA;दानं स्वल्पं बहुलं चाऽऽदानं धर्मो हि देहिनाम् ॥4.107.८ ० ॥&#xA;उत्सवेषु कृपणता कन्याधनस्य भक्षणम् ।&lt;br&gt;&#xA;प्रजाशोषणं बहुलं कलौ धर्मोऽभितस्तदा ॥८ १ ॥&#xA;अन्याययुद्धकरणं सेवा च कर्मचारिता ।&lt;br&gt;&#xA;स्वल्पाऽऽशाबहुला लब्धेर्धर्मः कलौ तदाऽभितः ॥८२॥&#xA;मर्यादानां विलोपश्च राजसी मानसी स्थितिः ।&lt;br&gt;&#xA;पदे पदेऽनृतता च कलौ वृषोऽभितस्तदा ॥८३ ॥&#xA;सर्वजातीयलोकानां सर्वकार्यप्रकारिता ।&lt;br&gt;&#xA;सर्ववेषाद्यभिधृतिर्धर्मः कलौ समानता ॥८४॥&#xA;औरसाः क्षेत्रजा दासीपुत्राः कलौ समाः सदा ।&lt;br&gt;&#xA;दायभागे समास्ते च पुत्र्यश्चापि समास्तथा ॥८५॥&#xA;धिष्ण्याधिकारवान् यः स समुदायप्रतिष्ठितः ।&lt;br&gt;&#xA;शिष्यः पुत्रश्च मित्रं वा कलौ सङ्घकृतो महान् ॥८६ ॥&#xA;विप्रत्वं तनुमात्रं वै तिष्यान्ते तन्तुनाशनम् ।&lt;br&gt;&#xA;क्षत्त्रत्वं बलवत्त्वं वै तिष्यान्ते बलनाशनम् ॥८७॥&#xA;वैश्यत्वं धनवत्त्वं वै तिष्यान्ते धननाशनम् ।&lt;br&gt;&#xA;शूद्रत्वं भृत्यता तिष्ये तिष्यान्ते भृत्यतालयः ॥८८॥&#xA;एकाकारं समस्तं वै समधर्माः कलौ जनाः ।&lt;br&gt;&#xA;बद्रिके तत्र पापं न कलेर्बलाज्जनेषु वै ॥८९॥&#xA;स्वल्पं दानं साधवेऽपि स्वर्गमोक्षप्रदं तदा ।&lt;br&gt;&#xA;हरेः कीर्तनमात्रं वै कलौ मोक्षस्य साधनम् ॥4.107.९० ॥&#xA;मालिकया जपः कृष्णनारायणेति मोक्षदः ।&lt;br&gt;&#xA;जपः पापौषधं तिष्ये नाशकं चाघहारकम् ॥९१ ॥&#xA;कल्मषाणां क्षालनं सेवनं सतां गुरोर्हरेः ।&lt;br&gt;&#xA;आन्तरे स्मरणं विष्णोः शोधकं पावनं परम् ॥९२॥&#xA;भावशुद्धिर्महाशुद्धिस्तिष्ये शुद्धिस्तु नेतरा ।&lt;br&gt;&#xA;बाह्यशुद्धिः कलौ काचित् सत्त्वशुद्धिस्तु वै क्वचित् ॥९३ ॥&#xA;कर्मशुद्धिः कलौ नास्ति पुण्यशुद्धिर्न सर्वथा ।&lt;br&gt;&#xA;जपशुद्धिः कलौ तत्र शस्यते धार्मिकी हि सा ॥९४॥&#xA;सर्वार्पणं हरौ कृष्णे गुरौ सनातने प्रभौ ।&lt;br&gt;&#xA;कलौ धर्मः प्रशस्तो वै मोक्षदस्तत्र चान्तिमः ॥९५॥&#xA;औदासीन्यं परकृत्ये स्वकृत्ये शान्तवृत्तिता ।&lt;br&gt;&#xA;कृत्यार्पणं हरौ कृष्णे कलौ मोक्षस्य साधनम् ॥९६॥&#xA;सर्वेषां देहिनां तिष्ये षट्कं वै मोक्षसाधनम् ।&lt;br&gt;&#xA;सेवनं चार्पणं भक्तिर्ध्यानं दानं च कीर्तनम् ॥९७॥&#xA;कृष्णस्य सद्गुरोः सेवा महाशीर्वाददायिनी ।&lt;br&gt;&#xA;पावनी स्नेहकर्त्री च परधामप्रदायिनी ॥९८॥&#xA;श्रीहरौ वा गुरौ सर्वार्पणं निष्कर्मरूपि तत् ।&lt;br&gt;&#xA;नैष्कर्म्यं भोगवर्ज्यं तच्छुद्धिदं मोक्षदं तदा ॥९९॥&#xA;भक्तिः स्नेहेन दास्यं वै यथाज्ञावर्तनं सदा ।&lt;br&gt;&#xA;हरौ गुरौ हि कैङ्कर्यं स्नेहकृन्मोक्षदं तदा ॥4.107.१०० ॥&#xA;ध्यानं मूर्तेर्धारणं श्रीहरेस्तु हृद्ये सदा ।&lt;br&gt;&#xA;गुरोर्ध्यानं च हृद्ये तन्मयत्वप्रदायकम् ॥१०१ ॥&#xA;तदात्मकता मोक्षो वै नारायणस्वरूपवान् ।&lt;br&gt;&#xA;नारायणसमा या तु स्थितिः सा ध्यानसत्फला ॥१०२ ॥&#xA;विशिष्यते ततो ध्यानं दिव्यवृषः कलौ सदा ।&lt;br&gt;&#xA;ध्यानं मोक्षप्रदं तस्मान्नारायणाङ्गवासदम् ॥१०३ ॥&#xA;दानं नारायणे साधौ दीने विप्रे गुरौ द्विजे ।&lt;br&gt;&#xA;सत्यां साध्व्यां च विद्यायां परोपकरणादिषु ॥१ ०४॥&#xA;सर्वाऽन्तर्यामिरूपे वै कृष्णे दानं प्रमोक्षदम् ।&lt;br&gt;&#xA;अक्षय्यफलकं दानं स्वल्पं तच्छाश्वतं हरौ ॥१ ०५॥&#xA;दानं सकामनादत्तं स्वर्गदं सम्पदाम्प्रदम् ।&lt;br&gt;&#xA;कृष्णबुद्ध्याऽर्पितं सर्वं निर्गुणं मोक्षदं कलौ ॥१० ६॥&#xA;कीर्तनं सततं विष्णोर्नाम्नां कृष्ण हरे प्रभो ।&lt;br&gt;&#xA;नारायण महाविष्णो पुरुषोत्तम सद्विभो ॥१ ०७॥&#xA;स्वाम्यनादिकृष्णनारायणश्रीकृष्णमाधव ।&lt;br&gt;&#xA;प्रभोकृष्ण पाशवतीकृष्ण लक्ष्मीश वल्लभ ॥१०८ ॥&#xA;भजनं मोक्षदं तिष्ये पापहं च प्रमोददम् ।&lt;br&gt;&#xA;बद्रिके तै स्मासाद्वै मयोक्तं तिष्यवर्तनम् ॥१०९ ॥&#xA;न विस्तारो हि धर्माणां ह्रासशीले कलौ तदा ।&lt;br&gt;&#xA;कल्पिताश्चानुकूलाश्च धर्मास्तत्र कलौ कृताः ॥4.107.११० ॥&#xA;स्वल्पधर्मोऽपि तिष्ये वै त्रायते महतो भयात् ।&lt;br&gt;&#xA;पठनाच्छ्रवणादस्य तिष्यस्थो निर्भयो भवेत् ॥१११ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने कलिधर्माणां सङ्क्षेपतो वर्णनं सेवार्पणभक्तिध्यानदानकीर्तनेतिषट्काऽन्यतमं मोक्षसाधनमित्यादिनिरूपणनामा सप्ताधिकशत-&lt;br&gt;&#xA;तमोऽध्यायः ॥१०७ ॥&lt;/p&gt;</description>
    </item>
    <item>
      <title>१०८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/108/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/108/</guid>
      <description>&lt;p&gt;श्रीबद्रीप्रियोवाच-&lt;br&gt;&#xA;नरनारायण कृष्णनारायण जगत्प्रभो ।&lt;br&gt;&#xA;कलेरन्ते पुनर्धर्माः सत्या भवन्ति वा न वा ॥१ ॥&#xA;अन्तिमस्य कलेरन्ते कल्पान्ते कीदृशी स्थितिः ।&lt;br&gt;&#xA;पुनः किं जायते शून्यं यद्वा मूर्तं नवं परम् ॥२ ॥&#xA;श्रीनरनारायण उवाच-&lt;br&gt;&#xA;शृणु बद्रीप्रिये देवि कलेरन्ते हरीच्छया ।&lt;br&gt;&#xA;सम्भवामि तु सत्यानां धर्माणां स्थापनाय वै ॥३ ॥&#xA;तदा त्वं चाऽसिरूपा वै श्वेतस्वरूपधारिणी ।&lt;br&gt;&#xA;देवैरभिष्टुता दिव्या जलभूव्योमचारिणी ॥४ ॥&#xA;जायसे तीक्ष्णधाराऽति नरोऽयं चाऽश्वरूपवान् ।&lt;br&gt;&#xA;श्वेतरूपो भूमिवारिखादिवह्निप्रचारवान् ॥&amp;lsquo;९ ॥&#xA;भूत्वा देवैरभिवन्द्यो यत्पार्श्वे सम्प्रतिष्ठति ।&lt;br&gt;&#xA;तदाऽहं तं मत्स्वरूपं श्वेताश्वं नररूपिणम् ॥६ ॥&#xA;आरुह्य धर्मपुत्रोऽहं विष्णुनामिद्विजात्मजः ।&lt;br&gt;&#xA;त्वां तदा दिव्यशक्त्याढ्यामसिरूपां सुशोभनाम् ॥७ ॥&#xA;सङ्गृह्य भूतले बद्रि! विचरामि जले स्थले ।&lt;br&gt;&#xA;कलिकल्मषपापानां नाशो मद्वायुना तदा ॥८ ॥&#xA;पापिनां कल्कदेहानां विनाशश्च ममाऽसिना ।&lt;br&gt;&#xA;मानसानामनिष्टानां मद्ध्यानैः परिवर्तनम् ॥९ ॥&#xA;मानवानां सात्त्विकानां तदायुष्यविवर्धनम् ।&lt;br&gt;&#xA;धर्मे स्थिरस्वभावानां निसर्गतः प्रसञ्जनम् ॥4.108.१ ०॥&#xA;कृतधर्माभिपन्नानां महर्षीणां प्रकाशनम् ।&lt;br&gt;&#xA;गुरूणां देवकोटीनां तदा मम सहायनम् ॥११ ॥&#xA;नारीणां कन्यकानां च सतीनां च विवर्धनम् ।&lt;br&gt;&#xA;शीलव्रतपराणां च तापसानां तदोदयः ॥१२॥&#xA;कर्मठानां सतां लोके प्रायशश्च सुमेलनम् ।&lt;br&gt;&#xA;सन्न्यासानां दिव्यदृष्टिर्बालानां बहुवेदिनाम् ॥१ ३॥&#xA;दिव्याचार्यगुरूणां च प्रभावो जन्मयोगिनाम् ।&lt;br&gt;&#xA;नैर्मल्यं भूविकाराणां मत्प्रभावकृतं तदा ॥१४॥&#xA;स्फुरणं पूर्वधर्माणां कर्मणां मोक्षदायिनाम् ।&lt;br&gt;&#xA;सत्कर्मणां दर्शनं च प्रवृत्तिर्मखधर्मिणाम् ॥१५ ॥&#xA;देवानां च तदा पृथ्व्यामागमनं ममाऽन्तिके ।&lt;br&gt;&#xA;धर्मसृष्टेः प्रचारश्च जने जने तदाऽस्ति वै ॥१६ ॥&#xA;पृथिवी मत्पादयोगा पवित्रा पावनी शुभा ।&lt;br&gt;&#xA;जलानि मम योगेन दिव्यानि साधकान्यपि ॥१७॥&#xA;मत्प्रसङ्गेन तीर्थानि भवन्ति शक्तिमन्त्यपि ।&lt;br&gt;&#xA;चैत्यानां चेतनत्वं च तदा समुपजायते ॥१८॥&#xA;मानसानां बलवत्त्वं सफला कल्पना तदा ।&lt;br&gt;&#xA;सुखदुःखसहिष्णुत्वं शरीरिणां च पुष्टता ॥१ ९॥&#xA;दीर्घायुष्ट्वं च बालानां सतीत्वं कन्यकादिषु ।&lt;br&gt;&#xA;संहारश्चापि दुष्टानां म्लेच्छानां योषितामपि ॥4.108.२०॥&#xA;कल्कसम्पन्नदेहानामस्तित्वं तत्र नास्ति वै ।&lt;br&gt;&#xA;तथा चरामि खड्गेन बहुवेगेन खे भुवि ॥२ १ ॥&#xA;वर्षमात्रेण लोकानां करोमि युगपर्ययम् ।&lt;br&gt;&#xA;मद्भक्ताः कृतयोग्या ये ते तिष्ठन्ति न चेतरे ॥२२॥&#xA;धेनवश्चोषधयश्च वनान्युद्यानवाटिकाः ।&lt;br&gt;&#xA;सरसा दुग्धपूर्णाश्च दीर्घजीवा भवन्ति ते ॥२३॥&#xA;मद्भयाच्चौरलोकानां विलयश्च क्षितेस्तलात् ।&lt;br&gt;&#xA;विनाशो मम सैन्यैश्च दिव्यस्वरूपधारिभिः ॥२४॥&#xA;त्वत्सङ्कल्पात्तदा श्वेता अश्वाश्च दिव्यविग्रहाः ।&lt;br&gt;&#xA;लक्षशस्तव पुत्रास्ते सैन्यवाहा भवन्ति हि ॥२५॥&#xA;मत्सङ्कल्पाज्जायमाना देवाः सैन्यात्मकास्तदा ।&lt;br&gt;&#xA;नाशयन्ति परितस्ते म्लेच्छदुष्टाधिराक्षसान् ॥२६॥&#xA;अधर्मिदानवदैत्यान् विधर्मिमानवान् मुहुः ।&lt;br&gt;&#xA;निर्मलं भूतलं सर्वं सर्वपापाऽस्पृशं शुभम् ॥२७॥&#xA;जायते तु तदा बद्रि कलेरन्ते ममाश्रयात् ।&lt;br&gt;&#xA;धर्मांस्तदाऽहं बहुधा सत्यरूपान् वदामि ह ॥२८॥&#xA;प्रजाः सर्वा मम भक्ता अहिंसासत्यवृत्तिकाः ।&lt;br&gt;&#xA;शीलव्रतपराश्चापि मनोबलसमन्विताः ॥२९॥&#xA;उदयन्ति कृतकृत्याः शान्तिधर्मपरायणाः ।&lt;br&gt;&#xA;विरलाः स्वल्पसाहस्रा योजने त्वेकमानवाः ॥4.108.३०॥&#xA;अन्ये विनाशमायान्ति मम कालाऽसिना तु ते ।&lt;br&gt;&#xA;मम पृथ्व्यां भ्रमणेन देवानां मण्डलान्यपि ॥३ १ ॥&#xA;विचरन्ति क्षितौ तत्र महर्षयोऽप्यगोचराः ।&lt;br&gt;&#xA;तीर्थानि धर्मदेवश्च धर्मपुत्राश्च शक्तयः ॥३२॥&#xA;मत्प्रतापेन चाकृष्टा महानन्दा भ्रमन्ति ते ।&lt;br&gt;&#xA;पूर्वत्यक्तप्रदेशेष्वालयेषु चैत्यभूमिषु ॥३ ३॥&#xA;आचरन्ति निवासं स्वं यथापूर्वं कृताय ते ।&lt;br&gt;&#xA;मम सङ्कल्पयोगेन कालपर्ययतस्तथा ॥३४॥&#xA;भाविपुण्यबलेनापि प्रजानां सत्यपर्ययः ।&lt;br&gt;&#xA;स्थले स्थले वर्तमानः प्रकाशते कृतात्मकः ॥३५॥&#xA;शान्तिर्लोके प्रवृद्धा च वर्तते देहिनां तदा ।&lt;br&gt;&#xA;यदा चन्द्रश्च सूर्यश्च तथा पुष्यबृहस्पती ॥३६॥&#xA;एकराशौ सम्मिलन्ति तदा कृतयुगं मतम् ।&lt;br&gt;&#xA;एवं योगे तु सञ्जाते सर्वं कृताऽर्हणं तदा ॥३७॥&#xA;ब्रह्मसत्राणि जायन्ते विष्णुयागाः स्थले स्थले ।&lt;br&gt;&#xA;प्रायश्चित्तानि जायन्ते तीर्थयात्राश्च देहिनाम् ॥३८॥&#xA;उत्सवा मे प्रजायन्ते राष्ट्रे राष्ट्रे गृहे गृहे ।&lt;br&gt;&#xA;बद्रिके सत्त्वनैर्मल्यं सत्त्वप्रकर्षता तथा ॥३९॥&#xA;साधुवत् सर्ववर्णानां नैर्मल्यं काशते तदा ।&lt;br&gt;&#xA;मेघानां वर्षणं शश्वत् रसानामुदयो बहुः ॥4.108.४०॥&#xA;दुग्धानां च मधूनां च प्रवाहा बहवस्तदा ।&lt;br&gt;&#xA;सम्पदां चाभिविवृद्धिः पुनः पुनः स्वतोऽधिका ॥४१॥&#xA;प्रवर्तते कृते तत्र देहिनां दिव्यदर्शिता ।&lt;br&gt;&#xA;सुराणां च क्षितौ साक्षादागमनं प्रजायते ॥४२॥&#xA;मानवानां दिवं प्रत्यप्यस्ति गतिस्तदा कृते ।&lt;br&gt;&#xA;सतीत्वं योषितां चापि तापसानां तपस्विता ॥४३॥&#xA;शान्तत्वमिन्द्रियाणां च दावाग्नीनां शमस्तदा ।&lt;br&gt;&#xA;उत्तापानां प्रशान्तिश्चोद्वेगानां शमनं तदा ॥४४॥&#xA;ब्रह्मभक्तिप्रधाना वै शिष्टाः प्रजाजनास्तदा ।&lt;br&gt;&#xA;वेदाः स्वयं हृदयेषु स्फुरन्ति देहिनां तदा ॥४५॥&#xA;वर्णाश्रमव्यवस्था च शौचाचारप्रतिस्थितिः ।&lt;br&gt;&#xA;आस्तिक्यं सत्यवृत्तिश्च प्रजायन्ते कृते पुनः ॥४६॥&#xA;ब्राह्ममुहूर्ते स्तवनं ध्यानं स्नानं प्रपूजनम् ।&lt;br&gt;&#xA;देवाराधनमेवाऽपि पितृतर्पणपूजनम् ॥४७॥&#xA;वृद्धाभिवादनं चात्मचिन्तनं दैवयोगिता ।&lt;br&gt;&#xA;पञ्चयज्ञविधानं च सत्ये स्वभावतः पुनः ॥४८॥&#xA;प्रवर्तन्ते प्रजास्वेव नैसर्गिकविचारतः ।&lt;br&gt;&#xA;धर्मसजीवनं पादचतुष्टयेन वै कृते ॥४९॥&#xA;प्रतिष्ठाकर्म देवानां चमत्काराश्च मानसाः ।&lt;br&gt;&#xA;दर्शनं चापि देवानां स्वप्ने प्राग् जायते कृते ॥4.108.५०॥&#xA;ततः शनैः शनैर्विप्रसाधुरूपेण दर्शनम् ।&lt;br&gt;&#xA;ततश्चागमनं साक्षात् कृते पृथ्व्यां तु नाकिनाम् ॥५१॥&#xA;उद्भवाश्च महर्षीणां सतां कृते ससिद्धिकाः ।&lt;br&gt;&#xA;चमत्कारयुता बालाः प्रजायन्ते च बालिकाः ॥५२॥&#xA;वाक्सिद्धयः प्रवर्तन्ते कर्माणि सफलान्यपि ।&lt;br&gt;&#xA;सस्यानां स्मृद्धयश्चापि प्रद्योतन्ते कणान्विताः ॥५३॥&#xA;देवानां भक्तिरिष्टा च प्रजाजने प्रवर्तते ।&lt;br&gt;&#xA;रागद्वेषादिदोषाणां ह्रासो भवेत् कृतागमे ॥५४॥&#xA;वह्नयः सम्प्रकाशन्ते निर्मलाः सुखदाः शिवाः ।&lt;br&gt;&#xA;अरोगा वायवश्चापि सुखस्पर्शाः प्रशान्तिदाः ॥५५॥&#xA;भूतानि पक्षिणश्चापि यादांसि पशवस्तथा ।&lt;br&gt;&#xA;सत्त्वविशेषकाः सत्ये प्रजायन्ते युगानुगाः ॥५६॥&#xA;मानवानां शरीराणि सत्यबलान्महान्ति च ।&lt;br&gt;&#xA;पशवः पक्षिणो वृक्षा उच्चदेहा भवन्ति च ॥५७॥&#xA;बलं शतगुणं पश्चात् सहस्रगुणितं कृते ।&lt;br&gt;&#xA;वीर्यं ज्ञानं वीरता च सहस्रगुणिता कृते ॥५८॥&#xA;अन्नेषु शक्तयश्चापि सहस्रगुणिताः कृते ।&lt;br&gt;&#xA;अस्थिजीवा असवश्च कृते पुनर्भवन्ति च ॥५९॥&#xA;विमानानि मन्दिराणि नगराणि नवानि च ।&lt;br&gt;&#xA;प्रजायन्ते कारुबुद्धिभवानि सत्यवर्तने ॥4.108.६०॥&#xA;प्रजानां दृष्टयो दिव्याः सतीनां सत्यदिव्यता ।&lt;br&gt;&#xA;साधूनां दिव्यवाचश्च प्रजायन्ते कृते पुनः ॥६१॥&#xA;समुद्रगर्भे गतयश्चाकाशे गतयस्तदा ।&lt;br&gt;&#xA;भूविवर्ते गतयश्च जायन्ते देहिनां कृते ॥६२॥&#xA;म्लेच्छानां विलये बद्रि राज्ञां रक्षणकारिणाम् ।&lt;br&gt;&#xA;स्थापनं वै मया तत्र क्रियते द्विजजातिषु ॥६३॥&#xA;एवं धर्मस्य सत्ये वै चतुष्पात्त्वं प्रवर्तते ।&lt;br&gt;&#xA;सत्यं तपो मखो दानं प्रवर्तन्ते स्थले स्थले ॥६४॥&#xA;सत्यान्ते च पुनस्त्रेताधर्मा भवन्ति शोभनाः ।&lt;br&gt;&#xA;ततो द्वापरधर्माश्च ततस्तिष्यस्य वै पुनः ॥६५॥&#xA;एवं युगानां सततं चावर्तते तु चक्रकम् ।&lt;br&gt;&#xA;सहस्रयुगपर्यन्तं ततः कल्पाऽवसानकम् ॥६६॥&#xA;जायते बद्रिके सायं कलेरन्ते शतं समाः ।&lt;br&gt;&#xA;अनावृष्टिर्हि महतो सर्वसत्त्वविनाशिनी ॥६७॥&#xA;ततः सूर्यास्तापयन्ति पृथ्वीं ते भर्जयन्ति वै ।&lt;br&gt;&#xA;रूक्षाङ्गारसमा पृथ्वी जायते सूर्यतापतः ॥६८॥&#xA;वह्निमयं समस्तं वै भूतलं जायते ततः ।&lt;br&gt;&#xA;वह्निबाष्पोद्भवा मेघाः प्रवर्षन्ति शतं समाः ॥६९॥&#xA;स्वर्गान्तं जलपूर्णं वै ब्रह्माण्डार्धं प्रजायते ।&lt;br&gt;&#xA;दशलोका निमज्जन्ति भस्मरूपा जलान्तरे ॥4.108.७०॥&#xA;कर्दमास्ते भवन्त्येव कल्पान्ते निम्नगा यदा ।&lt;br&gt;&#xA;पाताले कर्दमाः सर्वे विश्रमन्ति जलप्लुताः ॥७१ ॥&#xA;मत्स्यस्वरूपो भगवानहं बीजानि सर्वथा ।&lt;br&gt;&#xA;रक्षामि च पुनः सृष्टिहेतवे जलमध्यगः ॥७२॥&#xA;कल्किस्तु भगवान् सायं साऽश्वः साऽसिः ससैन्यकः ।&lt;br&gt;&#xA;सूक्ष्मरूपः स्वयं भूत्वा तिरो महः प्रयामि वै ॥७३॥&#xA;रात्रौ मत्स्यस्वरूपोऽहं रात्र्यन्ते तु भुवः कृते ।&lt;br&gt;&#xA;कृतयत्नो भवाम्येव वाराहरूपबान् भवान् ॥७४॥&#xA;मत्स्योऽहं तु विचरामि सलिले प्रातरेव ह ।&lt;br&gt;&#xA;वाराहोऽहं तले गत्वा कार्दमं गोलकं महत् ॥७५॥&#xA;कृत्वा नयामि तं गोलं जलपृष्ठे प्रभाववान् ।&lt;br&gt;&#xA;ततोऽहं वाडवो वह्निर्भवामि वडवामुखः ॥७६॥&#xA;शोषयामि जलाधिक्यं चाऽष्टलोकसुखार्थकम् ।&lt;br&gt;&#xA;यथापेक्षं च रक्षामि शुष्कयामि क्षितिं ततः ॥७७॥&#xA;श्वासैर्मुहुर्मुहुः सप्तपातालान् रचयामि च ।&lt;br&gt;&#xA;तत्र सर्वत्र बीजानि क्षिप्त्वा प्रजाः सृजामि च ॥७८॥&#xA;मत्स्योऽहं तु ततस्तिरो भवामि जलसञ्चरः ।&lt;br&gt;&#xA;पृथ्वीं स्थिरां चाऽष्टपटां कृत्वा तिरोभवामि हि ॥७९॥&#xA;हयग्रीवस्ततो भूत्वा प्रजाभ्यो वेदसम्भवम् ।&lt;br&gt;&#xA;ज्ञानं ददामि सर्वाभ्यस्तूर्णं कृताद्यसञ्चरे ॥4.108.८० ॥&#xA;ततोऽनादिकृष्णनारायणश्रीवल्लभः प्रभुः ।&lt;br&gt;&#xA;पृथ्व्यामादौ कृते स्वेच्छारूपधृक् सम्भवामि वा ॥८ १॥&#xA;दिवि वाऽन्यस्तटे तत्र करोमि वर्णरक्षणम् ।&lt;br&gt;&#xA;उपासनां प्रवर्त्यैव स्थित्वा सपादलक्षकम् ॥८२॥&#xA;वर्षाणां भूतले सर्वधर्मस्थितिं करोम्यपि ।&lt;br&gt;&#xA;मोक्षमार्गं हरिस्तत्र प्रवर्तयामि सर्वतः ॥८३॥&#xA;क्षीरोदं च ततो लक्ष्मीनारायणो भवन् प्रभुः ।&lt;br&gt;&#xA;आविर्भवामि लक्ष्मीशस्तत्र स्वपिमि वै पुनः ॥८४॥&#xA;बद्रिके च ततः कालान्तरे सम्पत्क्षयोत्तरम् ।&lt;br&gt;&#xA;समुद्रमथनं सर्वरत्नार्थं कारयाम्यहम् ॥८५॥&#xA;कच्छपं तु तदा रूपं धारयामि गिरेः स्थितेः ।&lt;br&gt;&#xA;मोहिनीस्त्री दैत्यमोहकरी भवामि सुन्दरी ॥८६॥&#xA;अमृतं देवताः सर्वाः पाययामि तदाप्यहम् ।&lt;br&gt;&#xA;तिरोभूत्वा पुनः सिंहरूपं धरामि हेतवे ॥८७॥&#xA;हयशोर्षा भवाम्येव क्वचिद् दैत्यक्षयाय वै ।&lt;br&gt;&#xA;ज्ञानदानाय हंसात्मा भवामि कपिलोऽपि च ॥८८॥&#xA;यज्ञभिक्षुर्वामनश्च भवाम्यासुरलोपकृत् ।&lt;br&gt;&#xA;हरिश्चाऽहं भक्तकृते भवामि दुःखहारकः ॥८९॥&#xA;नरो नारायणः कृष्णो हरिर्भवामि धर्मतः ।&lt;br&gt;&#xA;पृध्वीपतिर्दोहनाय भवामि चक्रवर्तनः ॥4.108.९०॥&#xA;तापसः साधुधर्मा च दत्तदानो भवाम्यपि ।&lt;br&gt;&#xA;बोधदश्च तथा योगी भवामि वनगोचरः ॥९ १ ॥&#xA;पर्शुधृक् क्षत्रदण्डात्मा भवाम्यपि क्वचित्ततः ।&lt;br&gt;&#xA;चक्रधृग्धर्मधारी च भवामि गोप इत्यपि ॥९२॥&#xA;यज्ञश्चाऽहं तथा स्वामी कृष्णनारायणोऽपि च ।&lt;br&gt;&#xA;भवामि कृषिकर्ताऽपि राजराजो भवामि च ॥९३॥&#xA;विप्रश्च क्षत्रियो वैश्यः किङ्करोऽपि भवामि च ।&lt;br&gt;&#xA;यथाकालं तथाऽऽचार्यो भवामि व्यास इत्यपि ॥९४॥&#xA;गुरुर्वा प्रमदा वाऽथ गोरूपः सुसती ह्यपि ।&lt;br&gt;&#xA;पत्नीव्रताख्यविप्रोऽहं भवाम्यप्यत्र भूतले ॥९५॥&#xA;जिष्णुर्भवामि वै स्वर्गे पाताले हाटकेश्वरः ।&lt;br&gt;&#xA;शेषेश्वरः सागरे च मेरौ विष्णुश्चतुर्भुजः ॥९६॥&#xA;देवो वा मानवो वापि गान्धर्वः सम्भवामि च ।&lt;br&gt;&#xA;चारणो वा च विद्याध्रो दक्षो वापि भवामि च ॥९७॥&#xA;वनी वा न्यासयोगी वा यतिर्वा ब्रह्मशीलकः ।&lt;br&gt;&#xA;भवामि भूतले बद्रि बहुरूपधरः प्रभुः ॥९८॥&#xA;यथापेक्षो यथाकालो यथारूपो भवामि च ।&lt;br&gt;&#xA;रक्षार्थं मम सृष्टीनां मोक्षार्थं तु विशेषतः ॥९९॥&#xA;आराधनावशीभूतः क्वचिद्भवामि तादृशः ।&lt;br&gt;&#xA;क्वचित्पुत्रोऽर्थितश्चापि भवामि सुखदात्मकः ॥4.108.१०० ॥&#xA;ब्रह्मा विष्णुर्महेशश्च रूपत्रय सदा मम ।&lt;br&gt;&#xA;आभूतसम्प्लवं चास्ते प्रवाहहेतवे सदा ॥१०१ ॥&#xA;एवं ते कथितं बद्रि प्राविर्भावप्रयोजनम् ।&lt;br&gt;&#xA;प्रयोजनं प्रसाध्यैवाऽऽनन्दयित्वा निजाश्रितान् ॥१ ०२॥&#xA;तिरोभवामि सहसा वारं वारं हि लीलया ।&lt;br&gt;&#xA;नाऽन्तोऽस्मि मे विभूतेश्च न सङ्ख्या जन्मनां मम ॥१ ०३॥&#xA;न कर्मणां न रूपाणां चरित्राणां न चाऽवधिः ।&lt;br&gt;&#xA;श्रेयसां जनकश्चाऽहं प्रजाश्रेयः करोमि तु ॥१ ०४॥&#xA;दुष्टानां दण्डनं भक्तजनानां रक्षणं तथा ।&lt;br&gt;&#xA;धर्मस्य स्थापनं भक्तेः प्रवर्तनं क्रिया मम ॥१ ०५॥&#xA;स्तुतो देवैर्विशिष्टोऽहं भवाम्यतर्कितो मुहुः ।&lt;br&gt;&#xA;भक्तस्तुतो भवाम्येव भक्तमात्रस्य गोचरः ॥१ ०६॥&#xA;सुराष्ट्रे धर्मराष्ट्रे वै निवसामि विशेषतः ।&lt;br&gt;&#xA;लीलया देवकार्याणि कृत्वा तिरोभवामि च ॥१ ०७॥&#xA;मत्प्रसङ्गगता लोका नरा नार्यश्च वै तदा ।&lt;br&gt;&#xA;प्रजायन्ते दिव्यरूपा मोक्षगाश्च ततः परम् ॥१ ०८॥&#xA;इत्येवं मे रहस्य ते कथितं बद्रिके परम् ।&lt;br&gt;&#xA;येन केनापि रूपेण त्वं चास्ते हि मयाऽन्विता ॥१ ०९॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने तिष्यान्ते भगवदपेक्षा कल्परात्रौ कल्पप्रातर्दिवाऽपि च भगवत्प्राविर्भावादिकथननामाऽष्टाऽधिकशततमोऽध्यायः ॥१०८ ॥&lt;/p&gt;</description>
    </item>
    <item>
      <title>१०९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/109/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/109/</guid>
      <description>&lt;p&gt;श्रीबद्रीप्रियोवाच -&lt;br&gt;&#xA;यदा यदा भवान् पृथ्व्यां स्वर्गे सत्ये तलादिषु ।&lt;br&gt;&#xA;वर्तते च तदा तत्र भवाम्यहं न संशयः ॥१ ॥&#xA;क्वचिन्मूर्तौ क्वचिच्चिह्ने क्वचित् पार्श्वे क्वचिद्धृदि ।&lt;br&gt;&#xA;क्वचित्त्वाज्ञाकरी यत्र क्वापि वर्ते पृथक् स्थिता ॥२ ॥&#xA;तत्र सर्वत्र भगवन् तवाऽऽश्रयेण मच्छ्रिताः ।&lt;br&gt;&#xA;मुक्तिं प्रयान्ति परमां निष्कामाः साधुसंश्रयाः ॥३ ॥&#xA;सकामास्तु मम भक्ताः स्वर्गं राज्यं प्रयान्ति वा ।&lt;br&gt;&#xA;तद्राज्यं भुज्यते भक्तनृपैः स्वर्गे तु सत्सुरैः ॥४ ॥&#xA;पार्थिवं यन्महद्राज्यं पुरा कृतयुगे तदा ।&lt;br&gt;&#xA;अनादिश्रीकृष्णनारायणेन परमात्मना ॥५ ॥&#xA;कस्मै दत्तं भूमिभृते कश्च राजा ततः परम् ।&lt;br&gt;&#xA;हैमखण्डमहाराज्यं कस्मै स प्रददौ पुरा ॥६ ॥&#xA;ततः परं च किं कृष्णः कृतवान् वंशविस्तृतः ।&lt;br&gt;&#xA;कियान् कालो हि कृष्णस्य पृथ्व्यां यातस्ततः परम् ॥७ ॥&#xA;इत्येतत् सर्वमेवाऽत्र कृपया वक्तुमर्हति ।&lt;br&gt;&#xA;अनादिश्रीकृष्णनारायणलीला मनोहराः ॥८ ॥&#xA;श्रोतुमिच्छामि तत्पश्चाज्जाता या याः स्मृता अपि ।&lt;br&gt;&#xA;मोक्षदात्र्यो भवन्त्येव परमानन्दशान्तिदाः ॥९ ॥&#xA;यन्नाथस्य स्मृतेश्चापि तापा यान्ति लयं द्रुतम् ।&lt;br&gt;&#xA;तत्कथाः श्रावयोदारा नरनारायणप्रभो ॥4.109.१ ०॥&#xA;श्रीनरनारायण उवाच-&lt;br&gt;&#xA;शृणु बद्रीप्रिये देवि कृष्णनारायणप्रभुः ।&lt;br&gt;&#xA;ब्रह्माण्डानां साधकं च सृष्ट्वा वैराजपूरुषम् ॥११ ॥&#xA;तद्द्वारा च समुत्पाद्य विश्वसृजो विधीन् बहून् ।&lt;br&gt;&#xA;चतुर्वक्त्रे पद्मजाय दत्वोत्पत्तिविधानकम् ॥१२॥&#xA;महाराज्यं महाण्डस्य चतुर्दशस्तरात्मनः ।&lt;br&gt;&#xA;तद्द्वारा जनयामास स्वायम्भुवं मनुं नृपम् ॥१३।&lt;br&gt;&#xA;आग्नीध्राद्याश्च तनयाः स्वायम्भुवमनोः सुताः ।&lt;br&gt;&#xA;मानसास्ते महावीर्या द्वीपराज्यानि चक्रिरे ॥१४॥&#xA;आग्नीध्रश्चाजनाभाय ददौ खण्डं हिमालयम् ।&lt;br&gt;&#xA;आजनाभं महावर्षं दशसाहस्रयोजनम् ॥१५॥&#xA;अजनाभे भूपतौ तु वैराग्यवेगमास्थिते ।&lt;br&gt;&#xA;वनं याते तु तपसे पृथिवीगर्वमास्थिता ॥१६॥&#xA;सस्यानां सम्पदो रत्नभेदान् रसानचोरयत् ।&lt;br&gt;&#xA;तदा तु पृथवे पृथ्वीराजं ददौ हरिः स्वयम् ॥१७॥&#xA;पृथुर्दुदोह पृथिवीं ददौ दुग्धानि सर्वशः ।&lt;br&gt;&#xA;प्रजाभ्यः प्रययौ पश्चात्तपसेऽथ ततः परम् ॥१८॥&#xA;खण्डराज्यानि भक्तेभ्यो नृपेभ्यः प्रददौ प्रभुः ।&lt;br&gt;&#xA;दिव्यराज्यानि देवेभ्यः प्रददौ पुरुषोत्तमः ॥१ ९॥&#xA;चन्द्राय तु ददौ राज्यमोषधीनां च शाखिनाम् ।&lt;br&gt;&#xA;यज्ञव्रतानां तपसां नक्षत्राणां द्विजन्मनाम् ॥4.109.२०॥&#xA;वरुणाय ददौ राज्यमपां च यादसां तथा ।&lt;br&gt;&#xA;कुबेराय ददौ राज्यं धनकोशादिसम्पदाम् ॥२१ ॥&#xA;रवीणां च ददौ राज्यं विष्णवे द्वादशात्मने ।&lt;br&gt;&#xA;वसूनां च ददौ राज्यमग्नये धातुयोगिने ॥२२॥&#xA;प्रजापतीनां राज्यं च दक्षाय प्रददौ प्रभुः ।&lt;br&gt;&#xA;शक्राय मरुतां राज्यं ददौ वै द्युनिवासिनम् ॥२३॥&#xA;दैत्यदानवकोटीनां प्रह्लादाय ददौ तु तत् ।&lt;br&gt;&#xA;पितॄणां प्रददौ राज्यं यमाय याम्यवासिनाम् ॥२४॥&#xA;पिशाचरक्षसां भूतवेतालानां शिवाय च ।&lt;br&gt;&#xA;गिरीणां प्रददौ राज्यं हिमालयाय वै तदा ॥२५॥&#xA;नदीनां च नदादीनां राज्यं तदाऽब्धये ददौ ।&lt;br&gt;&#xA;गन्धर्वाणां किन्नराणां विद्याध्राणां तदा ददौ ॥२६॥&#xA;राज्यं चित्ररथायाऽपि किम्पुंसामपि शोभनम् ।&lt;br&gt;&#xA;नागराज्यं वासुकये ददौ तामसयामकम् ॥२७॥&#xA;सर्पाणां च महाराज्यं तक्षकाय ददौ तदा ।&lt;br&gt;&#xA;करिणां दिग्गजेन्द्राणां राज्यमैरावताय वै ॥२८॥&#xA;पतत्त्रिणां सुपर्णायोच्चैःश्रवसे तु वाजिनाम् ।&lt;br&gt;&#xA;मृगाधिपत्यं सिंहाय वृषभाय गवां तथा ॥२९॥&#xA;वनस्पतीनां तु कल्पद्रुमाय च ददौ तदा ।&lt;br&gt;&#xA;सुधर्मणे पूर्वदिशां शङ्खपदाय दक्षिणाम् ॥4.109.३ ०॥&#xA;केतुमते प्रतीचीं चोत्तरां हिरण्यरोमिणे ।&lt;br&gt;&#xA;एवं राज्यानि भगवान् ब्रह्मद्वारा ह्यदापयत् ॥३१ ॥&#xA;आजनाभेऽत्र खण्डे तु हिमालयाऽऽख्यपर्वते ।&lt;br&gt;&#xA;पृथौ गते तु तपसे विश्वगस्तस्य चात्मजः ॥३२॥&#xA;राज्यं चक्रेऽथ यमुनां नन्दिभिल्लो ह्यरोधयत् ।&lt;br&gt;&#xA;दिलावरीं च नगरीं स्त्रीनाम्नाऽस्थापयन्नवाम् ॥३३॥&#xA;यमुनायास्तटे रम्ये महादुर्गसमन्विताम् ।&lt;br&gt;&#xA;दिलावरीमहाराज्यं कृष्णनारायणप्रभुः ॥३४॥&#xA;नागविक्रमभूपाय ददौ हत्वा तु भिल्लकम् ।&lt;br&gt;&#xA;नन्दिभिक्ले हते नागविक्रमः प्रशशास तत् ॥२५॥&#xA;अनादिश्रीकृष्णनारायणोपास्तिबलान्वितः ।&lt;br&gt;&#xA;तपस्तप्त्वोपासनया प्राप प्रालेयकं धनुः ॥३६॥&#xA;अनादिश्रीकृष्णनारायणाच्छ्रीपरमात्मनः ।&lt;br&gt;&#xA;धनुषा तेन दिव्येन विमानेन विहायसा ॥३७॥&#xA;पृथ्वीं जेतुं प्रचचार नारायण इवाऽपरः ।&lt;br&gt;&#xA;भूपालास्तेन परितो धनुषा करदीकृताः ॥३८॥&#xA;वैष्णवं भूतलं सर्वं चक्रे स नागविक्रमः ।&lt;br&gt;&#xA;दक्षपश्चसमुद्रान्तं दशसाहस्रयोजनम् ॥३९॥&#xA;आजनाभं महाराज्यं प्राप वै नागविक्रमः ।&lt;br&gt;&#xA;दिलावरी राजधानी रक्षिता तेन सर्वदा ॥4.109.४० ॥&#xA;नागपुरीति सैवाऽपि कृता तेन स्वबोधिनी ।&lt;br&gt;&#xA;नागविक्रमभूपस्य भार्याऽऽसीद्धस्तिमालिनी ॥४१ ॥&#xA;पतिव्रता महाभागा वैष्णवी सात्त्वती सती ।&lt;br&gt;&#xA;तस्या नाम्ना कृता पार्श्वे नगरी हास्तिनीपुरी ॥४२॥&#xA;प्राप्तवैराग्यवेगाढ्यो राजा तु नागविक्रमः ।&lt;br&gt;&#xA;युक्तः स हस्तिमालिना तीर्थार्थं निर्ययौ गृहात् ॥४३॥&#xA;यमुनां सरयूं गङ्गां गोगरां गण्डकीं ततः ।&lt;br&gt;&#xA;स्नात्वा काञ्चनगङ्गां च ब्रह्मपुरीं ततः परम् ॥४४॥&#xA;कापिलं सागरं स्नात्वा पुरुषोत्तममन्दिरम् ।&lt;br&gt;&#xA;ययौ महानदीं गोदावरीं कृष्णां च दक्षिणाम् ॥४५॥&#xA;स्नात्वोदधिं श्रीमहाद्रिं स्नात्वा तापीं च नर्मदाम् ।&lt;br&gt;&#xA;महीं शत्रुञ्जयां स्नात्वा सोमनाथं ययौ ततः ॥४६॥&#xA;मूलद्वारवतीं कृत्वा कुशस्थलीं च गोमतीम् ।&lt;br&gt;&#xA;भद्रां स्नात्वा ययावश्वपट्टसरोवरं महत् ॥४७॥&#xA;कुङ्कुमवापिकाक्षेत्रं कृष्णनारायणाश्रितम् ।&lt;br&gt;&#xA;लोमशं प्रथमं नत्वा पूजयित्वा ततस्तु सः ॥४८॥&#xA;अश्वपट्टजले स्नात्वाऽनादिकृष्णनरायणम् ।&lt;br&gt;&#xA;इष्टं पूजयितुं स्वेष्टदेवं प्रति ययौ नृपः ॥४९॥&#xA;गजासने स्थितं स्वर्णे स्मृद्धे दिव्याक्षिकारके ।&lt;br&gt;&#xA;हरिं विलोक्य नृपतिः प्रपूज्य विधिना ततः ॥4.109.५०॥&#xA;पादामृतं पपौ पत्नीसहितो भृत्यसंयुगः ।&lt;br&gt;&#xA;राज्ञी पपौ हरेः पादामृतं भावसमन्विता ॥५१॥&#xA;उपदा विविधाः कृष्णस्वाम्यग्रे न्यस्य वै ततः ।&lt;br&gt;&#xA;आरार्त्रिकं हरेः राज्ञी नृपयुक्ता चकार सा ॥५२॥&#xA;हरिं तुष्टाव बहुधा निषसादाऽर्पिताऽऽसने ।&lt;br&gt;&#xA;स्वागतं च प्रसत्कारं चक्रे नारायणः स्वयम् ॥५३॥&#xA;भोजयामास विधिना नृपं राज्ञीं च माधव ।&lt;br&gt;&#xA;श्रीमद्गोपालकृष्णाद्या राजस्वागतमाचरन् ॥५४॥&#xA;अथ राजा सभार्यश्च कृताऽऽवसथ एव च ।&lt;br&gt;&#xA;विश्रामं चाप्तवान्निद्रां गतः समाधिमाप ह ॥५५॥&#xA;तत्राऽपयज्जगत्सर्वं ब्रह्मेशविष्णुपालितम् ।&lt;br&gt;&#xA;स्वर्गं सत्यं व्यपश्यत् स मेरुं तत्तन्निवासिनः ॥५६॥&#xA;आवृतिस्थानीश्वराँश्च व्यपश्यत् स नराधिपः ।&lt;br&gt;&#xA;क्षीरसागरसंस्थं च श्वेतद्वीपगतं प्रभुम् ॥५७॥&#xA;बदरीस्थं नरनारायणं सूर्ये हिरण्मयम् ।&lt;br&gt;&#xA;वह्नौ वैश्वानरं नारायणं राजा व्यलोकयत् ॥५८॥&#xA;साध्यलोकान् पितृलोकान् यज्ञनारायणं तथा ।&lt;br&gt;&#xA;ध्रुवलोकं याम्यलोकं महेन्द्रभवं तथा ॥५९॥&#xA;ब्रह्मसभां विष्णुलोकं शिवलोकं व्यलोकयत् ।&lt;br&gt;&#xA;वैराजलोकं ललिताश्रीधामाऽव्याकृतं तथा ॥4.109.६०॥&#xA;अमृताख्यं भूमलोकं वासुदेवालयं तथा ।&lt;br&gt;&#xA;सदाशिवस्य कैलासं साकेतं स व्यलोकयत् ॥६ १ ॥&#xA;मायालोकं महाविष्णुलोकं गोलोकमित्यपि ।&lt;br&gt;&#xA;वैकुण्ठं सीमधामानि धामाऽक्षरं व्यलोकयत् ॥६२॥&#xA;परन्धाम परब्रह्माऽनादिकृष्णनरायणम् ।&lt;br&gt;&#xA;सर्वाऽवतारधर्तारं ह्यपश्यत् त्वक्षरेश्वरम् ॥६३॥&#xA;सुन्दरं षोडशवर्षं मुक्ताख्यं पुरुषोत्तमम् ।&lt;br&gt;&#xA;मुक्तानिकाऽर्चितं तेजोव्याप्तं भूषाविभूषितम् ॥६४॥&#xA;दिव्यमालाधरं दिव्यकोटिमन्मथशोभनम् ।&lt;br&gt;&#xA;रमणीयं युवानं चाऽऽप्राणखात् सुसुवर्णकम् ॥६५॥&#xA;राधारमाप्रियालक्ष्मीपद्मावतीप्रसेवितम् ।&lt;br&gt;&#xA;माणिकीस्वामिनं बद्रीश्वरं कृष्णं व्यलोकयत् ॥६६॥&#xA;सर्वलावण्यसौन्दर्याऽमृतपीयूषसम्भृतम् ।&lt;br&gt;&#xA;प्रेमस्नेहप्रमोदानामाश्रयं वरमूर्तिकम् ॥६७॥&#xA;कोटिकोट्यर्कतेजांसि यस्थैकरोमरेणुके ।&lt;br&gt;&#xA;वर्तन्ते शाश्वततुष्टितृप्तिदानि सुखानि च ॥६८॥&#xA;सकौस्तुभं समुकुटं दिव्याभरणभूषितम् ।&lt;br&gt;&#xA;व्यलोकयद्धरिं राजा पितृभ्यां सहितं तदा ॥६९॥&#xA;राज्ञी चापि कृपया वै सर्वं व्यलोकयत् सती ।&lt;br&gt;&#xA;विभूतीश्च तथा दिव्याः सौभाग्यानि व्यलोकयत् ॥4.109.७०॥&#xA;दिव्यभोगान् दिव्ययोगान् सर्वाश्च दिव्यसम्पदः ।&lt;br&gt;&#xA;दिव्याऽमृतानि सर्वाणि दिव्याः सिद्धीर्व्यलोकयत् ॥७१॥&#xA;दिव्यालयान् मन्दिराणि दिव्यरत्नालयाँस्तथा ।&lt;br&gt;&#xA;दिव्यतेजोमयान्नैजान् विग्रहानवलोकयत् ॥७२॥&#xA;अनन्तसुखमासाद्य कृष्णनारायणस्य तौ ।&lt;br&gt;&#xA;विहाय तत्त्विमं लोकं प्रत्यागन्तुं न चेच्छतः ॥७३॥&#xA;अजराऽमृतभावं वै प्राप्य बद्रि तु को जनः ।&lt;br&gt;&#xA;इच्छेन्मायामये गन्तुं पुनर्यो बहिरूर्ध्वगः ॥७४॥&#xA;तथापि तौ हरेस्तत्राऽऽज्ञया पुनः स्ववर्ष्मणोः ।&lt;br&gt;&#xA;आययतुः प्रसह्यैव कुङ्कुमवापिकाजुषोः ॥७५॥&#xA;उत्थितौ सहसा कृष्णसन्निधौ दिव्यवैभवौ ।&lt;br&gt;&#xA;इन्द्रियाऽन्तःकरणानि दिव्यान्नभवन्नेतयोः ॥७६॥&#xA;न रूपं रोचते मायामयं विलोकितुं तदा ।&lt;br&gt;&#xA;न स्पर्शो रोचते मायामयः स्प्रष्टुं तयोस्तदा ॥७७॥&#xA;न रसाश्चापि रोचन्ते भोक्तुं सुदिव्यवर्ष्मणोः ।&lt;br&gt;&#xA;न गन्धो रोचते मायामयो दुर्गन्धवत् तयोः ॥७८॥&#xA;न शब्दो रोचते मायामयो वक्तुं तयोस्ततः ।&lt;br&gt;&#xA;तयोर्मायामयं सर्वं सहसा निरयायते ॥७९॥&#xA;त्यक्ताहारविहारौ श्रीकृष्णलग्नमानसौ ।&lt;br&gt;&#xA;वर्तते बद्रिके कृष्णनारायणस्य सन्निधौ ॥4.109.८०॥&#xA;बालकृष्णस्य वै मूर्तेः सुखानन्दाशनौ च तौ ।&lt;br&gt;&#xA;विन्देते न क्षुधां नैव तृषां तु मायिकीं तदा ॥८ १॥&#xA;एवंविधौ महादिव्यानन्दभोगपरायणौ ।&lt;br&gt;&#xA;मुक्तौ जीवन्प्रमुक्तौ तौ विदेहाविव संवृतौ ॥८२॥&#xA;कृष्णमूर्तेर्महामूल्यं प्राप्तं ब्रह्मरसस्य यत् ।&lt;br&gt;&#xA;न राज्यभोगमूल्यं वै तदग्रे स्थातुमर्हति ॥८३॥&#xA;असारः खलु संसारस्तयोरग्रेऽभवत्तदा ।&lt;br&gt;&#xA;न संसारे मनः स्थातुमभवच्च तयोः सदा ॥८४॥&#xA;प्रभोःकृष्णहरेर्ध्यानात् समागमात् प्रसेवनात् ।&lt;br&gt;&#xA;नष्टानि च तयोः सर्वावरणानि समन्ततः ॥८५॥&#xA;जले स्थलेऽम्बरे गेहे भित्तौ वह्नौ निरोधने ।&lt;br&gt;&#xA;अप्रत्याहतगतिकौ पारप्रवेशकारिणौ ॥८६॥&#xA;अजायतां नृपो राज्ञी सूक्ष्ममहत्प्रसिद्धिकौ ।&lt;br&gt;&#xA;एवंविधौ तु तौ दिव्यौ कृष्णध्यानपरायणौ ॥८७॥&#xA;कृष्णचेष्टापरौ कृष्णकर्मकाण्डपरायणौ ।&lt;br&gt;&#xA;कृष्णार्थकृतसर्वस्वौ व्यावृत्तेन्द्रियमानसौ ॥८८॥&#xA;दासदासीजने नैजे चाऽदत्तमानसौ सदा ।&lt;br&gt;&#xA;अवर्ततां नृपो राज्ञी कृष्णपूजापरायणौ ॥८९॥&#xA;एवंविधौ तु तौ वीक्ष्य दासा दास्योऽनुगास्तथा ।&lt;br&gt;&#xA;शुशुचुर्बहुधा बद्रि तयोः कृतेऽतिसम्भ्रमाः ॥4.109.९०॥&#xA;तर्कयामासुरेतौ ते विचित्तौ किं प्रमत्तकौ ।&lt;br&gt;&#xA;वायुरुग्णौ च वा जातौ मन्त्राभिचारधर्षितौ ॥९ १॥&#xA;यद्वा तूदासीनवृत्तौ किं वा पिशाचवेशिनौ ।&lt;br&gt;&#xA;भूतावेशपरौ किंवा चित्तभ्रमातिधर्षितौ ॥९२॥&#xA;अस्थिरमानसौ किंवा योग्यावेशमयौ च वा ।&lt;br&gt;&#xA;ग्रहावेशप्रपीडौ वा किमेतौ सम्बभूवतुः ॥९३॥&#xA;इत्येवं बहुधा भृत्यजनास्तर्कान् प्रचक्रिरे ।&lt;br&gt;&#xA;नैतयोस्ते तु याथार्थ्यं स्थितेः पारं प्रप्रेदिरे ॥९४॥&#xA;प्रार्थनां चक्रिरे भृत्यजनाः कृष्णाय ते तदा ।&lt;br&gt;&#xA;अनादिश्रीकृष्णनारायण विष्णो जगद्गुरो! ॥९५॥&#xA;राज्ञ्या नृपस्य वैचित्त्यं किंवा जानीम एव न ।&lt;br&gt;&#xA;चिन्तातुरा जना भृत्या राज्यं राष्ट्रं तथाविधम् ॥९६॥&#xA;सर्वमुद्वेगमापन्नं राज्ञः स्थितेरतर्कनात् ।&lt;br&gt;&#xA;त्वमुद्धारकरः कृष्णो यथायोग्यं विधेहि वै ॥९७॥&#xA;स्वास्थ्यं राज्ञो भवेत् सम्यग् राज्यं प्रति प्रयाति च ।&lt;br&gt;&#xA;यथा तथा कृपां कृत्वा विधेहि कुशलं हि नः ॥९८॥&#xA;राज्ञी चापि तथा चास्ते विसञ्ज्ञेव यथा नृपः ।&lt;br&gt;&#xA;जानासि त्वं परमात्मन् कल्याणं कुरु सर्वथा ॥९९॥&#xA;भक्तस्य भगवन् कृष्ण रक्षणं कुशलं कुरु ।&lt;br&gt;&#xA;इत्येवमर्थयामासुर्भृत्याद्या नृपमानवाः ॥4.109.१००॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने ब्रह्मणः सृष्ट्युत्तरं राज्ञां निर्माणं, दिलावरीराजधानीनृपस्य नागविक्रमस्य तीर्थयात्राविचरणे कुङ्कुमवाप्यां गमनं, तत्र समाधिफलं दिव्यतापादनमित्यादिनिरूपणनामा नवाऽधिकशततमोऽध्यायः ॥१०९ ॥&lt;/p&gt;</description>
    </item>
    <item>
      <title>११०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/110/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/110/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि नागविक्रमभूभृतः ।&lt;br&gt;&#xA;भृत्यादीनां प्रार्थनोर्ध्वं यदभूत् तद् वदाम्यहम् ॥१ ॥&#xA;अनादिः श्रीकृष्णनारायणाऽऽर्यः कृष्णमाधवः ।&lt;br&gt;&#xA;प्रत्युवाच तु तद्भृत्यान् यथार्थं वै शुभं वचः ॥२ ॥&#xA;नाऽयं राजा प्रमत्तोऽस्ति नोन्मत्तो न विचित्तकः ।&lt;br&gt;&#xA;नापि भूतपिशाचाभिभववान् नाभिचारवान् ॥३ ॥&#xA;मद्भक्तो मत्प्रतापेन समाधौ मां निजाऽक्षरे ।&lt;br&gt;&#xA;धाम्नि राजाऽधिराजं स व्यलोकयत् प्रियायुतः ॥४ ॥&#xA;दिव्यं मां दिव्यधामाऽपि सर्वाश्च दिव्यसम्पदः ।&lt;br&gt;&#xA;वीक्ष्य दिव्यविभूतीश्च दिव्यतां प्राप्तवान् हि सः ॥५ ॥&#xA;दिव्यदृष्टिर्दिव्यकर्मा दिव्यधर्माऽस्ति साम्प्रतम् ।&lt;br&gt;&#xA;दिव्यभावमयश्चास्ते दिव्याऽन्तःकरणेन्द्रियः ॥६ ॥&#xA;न तस्य रोचते मायामयं चेदं सकल्मषम् ।&lt;br&gt;&#xA;औदासीन्यं गतश्चास्ते पश्यत्येतत्तु नश्वरम् ॥७ ॥&#xA;निरयाख्यं समस्तं वै ब्रह्माण्डं स प्रपश्यति ।&lt;br&gt;&#xA;राज्यं नैजं च भूम्यादि सर्वं पश्यति कर्दमम् ॥८ ॥&#xA;अशुद्धं चापि विकृतं क्लेदाढ्यं सम्प्रपश्यति ।&lt;br&gt;&#xA;विदेह इव चास्तेऽसौ जीवन्मुक्तो जितेन्द्रियः ॥९ ॥&#xA;प्रत्याहृतान्तःकरणः सस्त्रीको मुक्तवत् स्थितः ।&lt;br&gt;&#xA;ततोऽसौ योगिवद्भूमौ वर्तते हृतवासनः ॥4.110.१ ०॥&#xA;व्रह्मदशां समारूढो वर्तते मायिकात्परः ।&lt;br&gt;&#xA;अमायिकोऽयं सञ्जातो मत्समाधेर्मदात्मकः ॥१ १॥&#xA;सनकादिसमश्चास्ते शिवतुल्यो विरागवान् ।&lt;br&gt;&#xA;मा शोचन्तु महाभाग्यं दिव्यं नृपं ततोऽनुगाः ॥१ २॥&#xA;अस्य दिव्यतया सन्ति नावरणानि कानिचित् ।&lt;br&gt;&#xA;भूमौ जलेऽनले पारं गन्तुं शक्तोऽणुसिद्धिमान् ॥१ ३॥&#xA;स्वर्गे सत्ये च वैराजे वैकुण्ठे गन्तुमीश्वरः ।&lt;br&gt;&#xA;नाऽस्य राज्यं न वै भृत्या बाधितुमीश्वरास्त्विह ॥१४॥&#xA;ततोऽयं वर्तते योगिस्थित्या योगीश्वरो यतिः ।&lt;br&gt;&#xA;सती तद्धर्मभार्याऽपि तथैव वर्तते परा ॥१५॥&#xA;भवतां प्रत्ययार्थं तं प्रेरयामि समक्षगम् ।&lt;br&gt;&#xA;सान्त्वयितुं भवतश्च कृतयत्नो यथा भवेत् ॥१६॥&#xA;इत्युक्त्वा बद्रिके कृष्णनारायणमहाप्रभुः ।&lt;br&gt;&#xA;राजानं प्रेरयामास भृत्यादिशोकनुत्तये ॥१७॥&#xA;शृणु राजँस्तव भृत्यादयः शोचन्ति ते कृते ।&lt;br&gt;&#xA;तान् विज्ञापय वृत्तान्तं नैजं यथार्थमुज्ज्वलम् ॥१८॥&#xA;इत्येवं बद्रिके प्रोक्तो राजा तु नागविक्रमः ।&lt;br&gt;&#xA;स्बभृत्यादीन् समुवाच विरागिणीं निजां स्थितिम् ॥१ ९॥&#xA;शृण्वन्तु भृत्यवर्गाद्याः! कुर्वन्तु च मयोदितम् ।&lt;br&gt;&#xA;हितं वदामि सर्वेषां प्राप्तं दिव्यं मया धनम् ॥4.110.२०॥&#xA;अयं वै भगवान् साक्षाच्छ्रीपतिः पुरुषोत्तमः ।&lt;br&gt;&#xA;अक्षरेशोऽवताराणां धर्ता प्राप्तो मया त्विह ॥२१ ॥&#xA;मद्योगेन भवद्भिश्च प्राप्तः श्रीपतिवल्लभः ।&lt;br&gt;&#xA;अनादिश्रीकृष्णनारायणः श्रीपुरुषोत्तमः ॥२२॥&#xA;तत्प्रतापेन साम्राज्यं प्राप्तं मया विशालकम् ।&lt;br&gt;&#xA;तत्प्रतापेन दिव्या च दृष्टिं स्थितिं गतोऽस्मि च ॥२३॥&#xA;अक्षरं परमं धाम तत्प्रतापेन वै मया ।&lt;br&gt;&#xA;वीक्षितं च समाधौ वै दिव्यर्द्धयो विलोकिताः ॥२४॥&#xA;यदग्रे चेश्वराणां वै स्मृद्धयो निरयोपमाः ।&lt;br&gt;&#xA;ततः किमुत देवानां सुतरां मानवर्द्धयः ॥२५॥&#xA;मायामय्यः स्मृद्धयस्ता निरया एव सन्ति वै ।&lt;br&gt;&#xA;न रोचन्ते मम त्वेताः स्मृद्धयो मलिना यतः ॥२-६॥&#xA;हरेर्दिव्यस्य योगेन प्राप्तोऽहं दिव्यतां पराम् ।&lt;br&gt;&#xA;भवन्तोऽपि हरेर्योगाद् गृह्णन्तु दिव्यतां पराम् ॥२७॥&#xA;शाश्वतं परमानन्दं गृह्णन्त्वनादिमाधवात् ।&lt;br&gt;&#xA;त्यजन्तु वासनासैन्यं निरयं भौतिकं गृहम् ॥२८॥&#xA;हरेः राज्यं समस्तं वै ब्रह्माण्डानां परं तथा ।&lt;br&gt;&#xA;समस्तं श्रीहरेः राज्यं न मे राज्यं मनागपि ॥२९॥&#xA;मुक्तिराज्यं समिच्छामि भुक्तिराज्यं न रोचते ।&lt;br&gt;&#xA;ततो भवन्तो भृत्याद्याः कृष्णं श्रयन्तु सत्पतिम् ॥4.110.३ ०॥&#xA;त्यक्तभोगसुखा नित्यानन्दा भवन्तु केशवे ।&lt;br&gt;&#xA;अध्रुवं मा च वल्गन्तु वल्गन्तु परमेश्वरम् ॥३ १॥&#xA;मृतस्य राजदेहस्य न राज्यं न धनं गृहम् ।&lt;br&gt;&#xA;आत्मनस्तु प्रमुक्तस्य महाराज्यं पराऽक्षरम् ॥३२॥&#xA;विचार्येत्थं चार्पयामि समस्तं परमात्मने ।&lt;br&gt;&#xA;दिलावरीमहाराज्यं चार्पयामि परात्मने ॥३३॥&#xA;वैराग्यं प्राप्तवानस्मि सपत्नीको न संशयः ।&lt;br&gt;&#xA;भूत्वा दासो हरेः साधुः सेविष्येऽत्र गुरुं हरिम् ॥३४॥&#xA;राज्यं ददामि हरये येन दत्तं पुरा तु मे ।&lt;br&gt;&#xA;स एव सर्वमवतु नाऽहं राज्यं प्ररोचये ॥३५॥&#xA;इत्युक्त्वा भृत्यवर्गेभ्यो राजा वै नागविक्रमः ।&lt;br&gt;&#xA;हस्ते जलं समादाय राज्यं कृष्णाय चाऽऽर्पयत् ॥३६ ॥&#xA;सर्वेषां पश्यतां कृष्णपादयोर्निपपात सः ।&lt;br&gt;&#xA;विहाय राजचिह्नानि कृष्णपादरजोऽगिलत् ॥३७॥&#xA;राज्ञी चापि तथा चक्रे कृष्णपादरजांसि वै ।&lt;br&gt;&#xA;जिह्वया लेहयामास कृष्णपादतलं तथा ॥३८॥&#xA;आश्चर्यं परमं प्रापुः भृत्याद्यास्ते नृपाऽनुगाः ।&lt;br&gt;&#xA;मत्वैव धन्यभाग्यानि ववन्दिरे हरिं तदा ॥३ ९॥&#xA;प्रशशंसुर्नृपं चापि मोक्षमार्गप्रयायिनम् ।&lt;br&gt;&#xA;सर्वे भृत्यादयश्चापि त्यागमार्गं प्रपेदिरे ॥4.110.४० ॥&#xA;निपत्य श्रीहरेरग्रे नृपवच्चक्रिरे च ते ।&lt;br&gt;&#xA;निजार्पणं हरेरग्रे त्यागार्थं प्राकृतस्य वै ॥४१ ॥&#xA;अथ श्रीभगवान् राज्ञे ददौ दीक्षां तु साधवीम् ।&lt;br&gt;&#xA;नाम कृष्णो ददौ तस्य त्रिविक्रमायनो मुनिः ॥४२ ॥&#xA;राज्ञ्या नाम चकाराऽपि कृष्णः श्रीमालिकायनी ।&lt;br&gt;&#xA;त्रिविक्रमायनः साधुः साध्वी श्रीमालिकायनी ॥४३ ॥&#xA;पुपूजतुः परात्मानं स्वामिकृष्णनरायणम् ।&lt;br&gt;&#xA;गुरुं चान्ये बद्रि सर्वे भृत्याः सहस्रसङ्ख्यकाः ॥४४॥&#xA;साधुदीक्षां जगृहुश्च त्यागाश्रमे स्थितास्तदा ।&lt;br&gt;&#xA;सर्वे त्यागं समाश्रित्य भेजुः श्रीकान्तवल्लभम् ॥४५॥&#xA;नार्यो दास्यश्च यास्ता वै साध्वीदीक्षां प्रपेदिरे ।&lt;br&gt;&#xA;सहस्रसङ्ख्यका नार्यः साध्व्यस्तत्राऽभवँस्तदा ॥४६ ॥&#xA;दिव्यभावा दिव्यदेहाः समस्तत्यक्तवासनाः ।&lt;br&gt;&#xA;अश्वपट्टसरःक्षेत्रे न्यवसँस्ते तथाविधाः ॥४७॥&#xA;स्वतःप्रकाशो भगवान् स्वाश्रमे तान्न्यवासयत् ।&lt;br&gt;&#xA;ते भेजुः परमात्मानं सिषेविरे पतिं प्रभुम् ॥४८ ॥&#xA;श्रुत्वा पृथ्व्यां जनाः सर्वे महाश्चर्यं प्रपेदिरे ।&lt;br&gt;&#xA;राजानश्चापि चाश्चर्यं प्रापुर्वै त्यागगोचरम् ॥४९ ॥&#xA;इत्येवं बद्रिके तत्र राजा वै नागविक्रमः ।&lt;br&gt;&#xA;त्यागाश्रमं त्वाविवेश सस्त्रीसैन्यानुगः क्षणात् ॥4.110.५० ॥&#xA;तपस्तेपे हरेः क्षेत्रे भेजे श्रीमाधवीपतिम् ।&lt;br&gt;&#xA;सिषेवे श्रीप्रभुं नाथं ब्रह्मस्थित्या हि वर्तयन् ॥५१ ॥&#xA;अथ श्रीभगवान् बद्रि प्राह त्रिविक्रमायनम् ।&lt;br&gt;&#xA;दिलावरीमहाराज्यं कस्मै देयं वदाऽत्र मे ॥५२ ॥&#xA;मुनिः प्राह हरे राज्यं भवता मयि योजितम् ।&lt;br&gt;&#xA;भवतस्तत्, न मे राज्यं यथेष्टाय निवेदय ॥५३॥&#xA;पुत्रोऽयं भवतः कृष्ण त्वत्समो राजते प्रभुः ।&lt;br&gt;&#xA;मुकुन्दविक्रमो नाम्ना चक्रवर्तिगुणान्वितः ॥५४॥&#xA;दक्षहस्ततले तस्य चक्रचिह्नं विराजते ।&lt;br&gt;&#xA;राज्ययोग्यो भवत्येषस्तस्मै चेच्छसि देहि वै ॥५५ ॥&#xA;एवं त्वभिहिते तत्र साधु साध्विति चाभितः ।&lt;br&gt;&#xA;वाचोऽभवन् हर्षयुक्ता नारीनराऽभ्युदीरिताः ॥५६॥&#xA;मुकुन्दविक्रमस्याऽर्थे जयशब्दस्तदाऽभवन् ।&lt;br&gt;&#xA;श्रीकृष्णस्य सुताः पुत्र्यः पत्न्यश्चापि तथाऽवदन् ॥५७॥&#xA;मुकुन्दविक्रमो राजा ज्येष्ठपत्न्यग्रजः सुतः ।&lt;br&gt;&#xA;सर्वज्येष्ठतमस्तस्माद् राज्यमर्हति शोभनम् ॥५८॥&#xA;एवं वाचोऽभवन् बद्रि मङ्गलाः सर्वतोदिशः ।&lt;br&gt;&#xA;ओमित्येवं हरिश्चापि मेने तथ्यां मुनेर्मतिम् ॥५९॥&#xA;सा वार्ता प्रासरत् तूर्णं कुङ्कुमपत्तनेऽभितः ।&lt;br&gt;&#xA;आक्षरे परमे क्षेत्रे सौराष्ट्रेऽपि गृहे गृहे ॥4.110.६० ॥&#xA;आजनाभे तथा खण्डे खण्डेष्वन्येष्वपि ध्रुवा ।&lt;br&gt;&#xA;स्वर्गे सत्ये च पाताले सर्वलोकेषु सत्वरम् ॥६१ ॥&#xA;नागविक्रमनृपतिस्त्यागिनां जगृहे भुवि ।&lt;br&gt;&#xA;मुकुन्दविक्रमो राजा चक्रवर्ती भविष्यति ॥६ २॥&#xA;हरेः पुत्रो हरेरंशो दिलावरीश्वरोऽधुना ।&lt;br&gt;&#xA;हास्तिनीनगरीस्वामी हैमखण्डे भविष्यति ॥६२ ॥&#xA;मुक्तिबालेश्वरी तस्य सहजा यमलोद्भवा ।&lt;br&gt;&#xA;सम्राज्ञी तत्प्रिया राज्यमाता श्रेष्ठा भविष्यति ॥६४॥&#xA;इत्येवं भूतलादौ वै प्रावर्तत जने जने ।&lt;br&gt;&#xA;महामङ्गलवार्तेयं कृष्णस्मरणकारिणी ॥६५॥&#xA;उत्सवाश्चाप्यजायन्त वाद्यकीर्तननर्तनैः ।&lt;br&gt;&#xA;नारीणां वेषशृङ्गारैर्मानवानां गृहे गृहे ॥६६॥&#xA;अथ श्रीबद्रीकेऽनादिः कृष्णनारायणः प्रभुः ।&lt;br&gt;&#xA;चन्द्रं तु सन्मुखं वीक्ष्य मुहूर्ते बलवत्तमे ॥६७॥&#xA;दिलावरीं प्रति गन्तुमाज्ञां ददौ निजात्मजान् ।&lt;br&gt;&#xA;मुकुन्दविक्रमो ज्येष्ठपुत्रो राजा भविष्यति ॥६८ ॥&#xA;तदुत्सवे विमानैश्च युगलानि प्रयान्तु वै ।&lt;br&gt;&#xA;मम पत्न्यः समस्ताश्च यावन्ति यमलान्यपि ॥६९॥&#xA;दासा दास्यो भृत्यवर्गा दिलावरीं प्रयान्तु वै ।&lt;br&gt;&#xA;लोमशश्च तथा योगी सार्थः प्रकाशकायनः ॥4.110.७० ॥&#xA;त्रिविक्रमायनश्चापि तथाऽन्ये साधवो जनाः ।&lt;br&gt;&#xA;महर्षयश्च ऋषयो मुनयो वेदपारगाः ॥७ १ ॥&#xA;कर्मठा वैष्णवा विप्रा दिलावरीं प्रयान्तु वै ।&lt;br&gt;&#xA;एवमाज्ञाप्य भगवान् प्रेषयमास प्राक तु तान् ॥७२॥&#xA;पार्षदैश्चापि भूखण्डे प्रेषयामास पत्रिकाः ।&lt;br&gt;&#xA;स्वर्गे सत्ये च पाताले चतुर्दशस्तरेष्वपि ॥७३॥&#xA;प्रेषयामास विज्ञप्तिपत्रिकां मङ्गलावहाम् ।&lt;br&gt;&#xA;ईश्वरान् सिद्धसाध्याँश्च पितॄन् सुराँश्च मानवान् ॥७४॥&#xA;दिक्पालान् लोकपालांश्च यक्षराक्षसकिन्नरान् ।&lt;br&gt;&#xA;किम्पुरुषाँश्चारणाँश्च विद्याध्रान् दैत्यदानवान् ॥७५॥&#xA;अप्सरसो ब्रह्मसरसश्च साध्वीः सतीस्तथा ।&lt;br&gt;&#xA;योगिनीः शक्तिदेवीश्च देवताश्च तथेश्वरीः ॥७६॥&#xA;विज्ञप्तिपत्रिकाः कृष्णः प्रेषयामास सर्वशः ।&lt;br&gt;&#xA;धामधामादिमुक्ताँश्च मुक्तानिकास्तथा प्रभून् ॥७७॥&#xA;आह्वयामास भगवान् कुङ्कुमपत्रिकादिभिः ।&lt;br&gt;&#xA;भक्तान्नृपान् समस्ताँश्चाऽपरान् खण्डान्तरेश्वरान् ॥७८॥&#xA;द्वीपेश्वरान् भूभृतश्चाह्वयामास हरिस्तदा ।&lt;br&gt;&#xA;श्वशुरान् निजपुत्राँश्च तत्तद्धामगृहस्थितान् ॥७९॥&#xA;आह्वयामास भगवान् दिलावरीपुरीं प्रति ।&lt;br&gt;&#xA;अथ श्रीभगवान् मात्रापित्रा पुत्रादिभिः सह ॥4.110.८० ॥&#xA;पत्न्यादिभिश्च सहितो विमानेन हि सत्वरम् ।&lt;br&gt;&#xA;ययौ दिलावरीं राजधानीं हैमभुवां शुभाम् ॥८ १ ॥&#xA;मण्डपं कारयामास दशयोजनमुत्तमम् ।&lt;br&gt;&#xA;सौवर्णं चाऽनुयमुनं दिव्यरत्नादिराजितम् ॥८२॥&#xA;दिव्यादिव्यनृपवर्गसिंहासनादिसंयुतम् ।&lt;br&gt;&#xA;मुनिमहर्षिमुक्ताद्यासनपङ्क्त्याद्यलङ्कृतम् ॥८३॥&#xA;सर्वसिद्धिमयं सर्वराजस्मृद्धिप्रपूरितम् ।&lt;br&gt;&#xA;सर्वदृश्यमहादृश्यशस्त्रास्त्रपुत्तलाऽन्वितम् ॥८४॥&#xA;सर्वरङ्गावलिशोभं कल्पलताद्रुवेषितम् ।&lt;br&gt;&#xA;विद्युत्प्रकाशभाव्याप्तं दिव्याऽऽदर्शादिशोभनम् ॥८५॥&#xA;दिव्यपरीदेवताभिः करमालाभिवर्धितम् ।&lt;br&gt;&#xA;दिव्यास्तरणभूभागं दिव्यतोरणराजितम् ॥८६॥&#xA;बहुव्योमान्तरकक्षानारीवृन्दविलासितम् ।&lt;br&gt;&#xA;गन्धसुगन्धसुरभिव्याप्तं सुस्पर्शवातिनम् ॥८७॥&#xA;सर्वपानादिसङ्क्लृप्तं सर्वसेवकवेत्रिणम् ।&lt;br&gt;&#xA;सर्वमङ्गलपद्मादिस्वस्तिकादिसुशोभितम् ॥८८॥&#xA;रङ्गवल्लीवितानाद्यैर्मालाहारालिराजितम् ।&lt;br&gt;&#xA;दिव्ययन्त्रध्वनिरम्यं गीतिगायनहर्षितम् ॥८९॥&#xA;वाद्यसुवाद्यगान्धर्वगणनृत्यादिहृद्धरम् ।&lt;br&gt;&#xA;मनोहरं समस्ताभिर्विश्वकर्मकलादिभिः ॥4.110.९ ० ॥&#xA;वह्निकुण्डादिभिर्देवासनोत्तमैर्विराजितम् ।&lt;br&gt;&#xA;आभिषेकोपकरणैः पूजाद्रव्यैः समन्वितम् ॥९ १॥&#xA;हव्यैर्विविधैर्दानाद्यैः सम्पूर्णं साधनादिभिः ।&lt;br&gt;&#xA;राजविधिमहाद्रव्यैर्युक्तं वेषादिभिस्तथा ॥९२॥&#xA;राज्याभिषेकोपकरणाद्यैः समन्वितं शुभम् ।&lt;br&gt;&#xA;स्वर्णरत्नविभूषाद्यैर्नृपयोग्यसुवस्तुभिः ॥९ ३ ॥&#xA;छत्रचामरवेत्राद्यैः पादपीठादिसङ्कुलम् ।&lt;br&gt;&#xA;सौवर्णकलशैस्तीर्थजलभृतैर्विराजितम् ॥९४॥&#xA;मिष्टान्नफलपत्राद्यैः समित्कुशादिभिर्युतम् ।&lt;br&gt;&#xA;दिव्यचन्दनवर्यैश्च गन्धसारैः सुगन्धितम् ॥९५॥&#xA;राजाधिराजशोभाढ्यं सङ्कल्पसिद्धवस्तुदम् ।&lt;br&gt;&#xA;चैत्यचेतनधिष्ण्यैश्च लक्ष्यसङ्ख्यैर्विराजितम् ॥९६॥&#xA;महासिंहासनराजन्मध्यपश्चिमपीठकम् ।&lt;br&gt;&#xA;एतादृशं सुवैकुण्ठप्रभं दिव्यं हि मण्डपम् ॥९७॥&#xA;कारयामास भगवान् धामयुक्तकलाकरैः ।&lt;br&gt;&#xA;तथैव भोजनानां च पर्वतान् मिष्टसद्रसान् ॥९८॥&#xA;पयोऽमृतादिपानानां सरांसि चाप्यकारयत् ।&lt;br&gt;&#xA;आवासान् क्लृप्तयामास सुखशय्यादिशोभनान् ॥९९॥&#xA;पानभोजनवेषाणां क्लृप्तीः सुखकरीस्तथा ।&lt;br&gt;&#xA;दासदासीभृत्यसेवाकरान् ररक्ष तत्र च ॥4.110.१ ००॥&#xA;इत्येवं सर्वथा स्वामीकृष्णनारायणः प्रभुः ।&lt;br&gt;&#xA;रचयामास योग्यानि विधेयानि तदाऽभितः ॥१०१ ॥&#xA;बद्रिके च तदा सर्वप्राणिनां सुप्रमोदनम् ।&lt;br&gt;&#xA;उत्सवाश्चाऽभवन् हृत्सु महानन्दा निसर्गजाः ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने श्रीहरिः स्वपुत्रस्य मुकुन्दविक्रमस्य राज्याभिषेकं कर्तुं दिलावरीराजधानीं ययौ, मण्डपादीन् कारयामास, चेत्यादिनिरूपणनामा दशा-&lt;br&gt;&#xA;ऽधिकशततमोऽध्यायः ॥११० ॥&lt;/p&gt;</description>
    </item>
    <item>
      <title>१११</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/111/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/111/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि मुकुन्दविक्रमं हरिः ।&lt;br&gt;&#xA;उपोषणं चाद्यदिने कारयामास शुद्धये ॥१ ॥&#xA;गव्यप्राशनमेवापि क्षौरकर्माऽप्यकारयत् ।&lt;br&gt;&#xA;देहशुद्धिं तथा तीर्थवारिभिः स्नानमित्यपि ॥२ ॥&#xA;अक्षय्यतृतीयायां च प्रगेऽभिषेकमुत्सवम् ।&lt;br&gt;&#xA;कारयामास भगवान् सहस्रतीर्थवारिभिः ॥३ ॥&#xA;गणेशपूजनं चापि कुलदेवप्रपूजनम् ।&lt;br&gt;&#xA;हनूमत्पूजनं चापि कारयामास माधवः ॥४ ॥&#xA;मण्डपे वास्तुदेवानामर्हणां लोमशेन तु ।&lt;br&gt;&#xA;कारयामास भगवान् हवनानि यथायथम् ॥५ ॥&#xA;वह्नेः प्रपूजनं वह्नौ चरोः श्रपणमित्यपि ।&lt;br&gt;&#xA;होमं च कारयामास विप्रैर्वै वेदपारगैः ॥६ ॥&#xA;बहुवाद्यान्यवाद्यन्त स्त्रीणां च गीतयोऽभवन् ।&lt;br&gt;&#xA;महीमानाः सर्वलोकनिवासिनः समाययुः ॥७॥&#xA;मुक्तास्तथाऽवताराश्चेश्वराः सिद्धाश्च साधवः ।&lt;br&gt;&#xA;सत्यदेवाश्च पितरो मातरो देवताः सुराः ॥८॥&#xA;पार्षदाश्चापि मुक्तान्यो देव्यो लक्ष्म्यः समाययुः ।&lt;br&gt;&#xA;मण्डपे द्युनिवासाश्च रुद्राद्या विष्णवो ह्यजाः ॥९॥&#xA;लोकपाला दिशाम्पाला मेरुमन्दरवासिनः ।&lt;br&gt;&#xA;तीर्थानि दिव्यतरवश्चाययुर्वृक्षवल्लिकाः ॥4.111.१ ०॥&#xA;तत्त्वानि शक्तयश्चापि कामदुघाः समाययुः ।&lt;br&gt;&#xA;महर्षयश्च मुनयः साध्व्यः सत्यः समाययुः ॥११ ॥&#xA;भटाश्चारणगन्धर्वाः सूतमागधबन्दिनः ।&lt;br&gt;&#xA;नर्तकाश्चापि नर्तक्यो मण्डपे वै समाययुः ॥१ २॥&#xA;विद्वाँसः किम्पुरुषाश्च किन्नरा यक्षराक्षसाः ।&lt;br&gt;&#xA;उरगाश्च भुजगाश्च नागा दैत्याश्च दानवाः ॥१ ३॥&#xA;पशवः पक्षिणो दिव्या जातिस्मराः समाययुः ।&lt;br&gt;&#xA;नद्यश्च पर्वताश्चापि समुद्राश्च रसास्तथा ॥१४॥&#xA;तारा ग्रहाश्च नक्षत्रमण्डलानि समाययुः ।&lt;br&gt;&#xA;मानवाः ऋषयो विप्रा दीनाऽनाथाः समाययुः ॥१५॥&#xA;राजानो राजवर्गाश्च प्रजेश्वराः प्रजाजनाः ।&lt;br&gt;&#xA;श्रेष्ठिनो वैष्णवा भक्ताः कोटिशस्तत्र चाययुः ॥१६॥&#xA;राजराजेश्वराः सर्वे निषेदुः स्वासनादिषु ।&lt;br&gt;&#xA;मण्डपः सर्वसृष्टीनां सम्राजैः शोभनोऽभवत् ॥१७॥&#xA;वेदकार्याणि सर्वाणि प्रवर्तन्ते द्विजादिभिः ।&lt;br&gt;&#xA;वेदघोषा उद्भवन्ति गर्जयन्ति दिशो दश ॥१८॥&#xA;गोपालः कारयामास पार्षदैः स्वागतादिकम् ।&lt;br&gt;&#xA;श्रीकृष्णः कारयामास सम्मानं पाद्यवारिभिः ॥१ ९॥&#xA;अर्घ्यादिभिश्चापि तथा मधुपर्कैः समर्हणैः ।&lt;br&gt;&#xA;विमानानि समन्ताद्वै व्योम्नश्चाऽवतरन्ति च ॥4.111.२०॥&#xA;आयान्ति देववर्याश्च मण्डपे दिव्यविग्रहाः ।&lt;br&gt;&#xA;स्वागतेनाऽर्चिता निषीदन्ति सिंहासनेषु ते ॥२१ ॥&#xA;होमकार्यं तदा बद्रि प्रवर्तते यथायथम् ।&lt;br&gt;&#xA;मुकुन्दविक्रमस्तत्र सपत्नीकोऽनले चरुम् ॥२२॥&#xA;जुहाव भावनायुक्ताश्चाज्यसमित्फलादिभिः ।&lt;br&gt;&#xA;अथ श्रीलोमशस्तत्र कारयामास पूजनम् ॥२३॥&#xA;सुवर्णवर्मणश्चापि खड्गस्य चर्मणस्तथा ।&lt;br&gt;&#xA;छत्रस्य वेत्रयष्ट्याश्च मुकुटस्य पटस्य च ॥२४॥&#xA;शतघ्न्याः पूजनं चापि गदायाः पूजनं तथा ।&lt;br&gt;&#xA;चक्रस्य पूजनं लक्ष्म्या रुद्राण्याः पूजनं तथा ॥२५॥&#xA;धनुषः पूजनं चापि बाणस्य पूजनं तथा ।&lt;br&gt;&#xA;सर्वशस्त्रास्त्रमन्त्राणां पूजनं च ततः परम् ॥२६॥&#xA;राजधिष्ण्याऽर्हणां चापि रुद्रस्य पूजनं तथा ।&lt;br&gt;&#xA;विष्णोश्च ब्रह्मणश्चापि कारयामास पूजनम् ॥२७॥&#xA;सेनादेव्याः पूजनं च कोशदेवस्य पूजनम् ।&lt;br&gt;&#xA;पृथिव्याः पूजनं चापि कारयामास लोमशः ॥२८॥&#xA;वाराहपूजनं चापि स्वामिश्रीकृष्णपूजनम् ।&lt;br&gt;&#xA;भूपमुकुटपूजां च कारयामास लोमशः ॥२९॥&#xA;श्रिया लक्ष्म्याः पूजनं च लाभशुभप्रपूजनम् ।&lt;br&gt;&#xA;जयश्रीपूजनं चापि कारयामास लोमशः ॥4.111.३०॥&#xA;दिक्पालाऽऽवाहनं भूपदेहे चकार लोमशः ।&lt;br&gt;&#xA;सुराऽऽवाहनमेवाऽपि चकार लोमशो गुरुः ॥३ १॥&#xA;भूपतित्वार्थसंसिद्ध्यै चक्रे भुवः प्रपूजनम् ।&lt;br&gt;&#xA;प्रजापतित्वसिद्ध्यर्थं चक्रे प्रजेशपूजनम् ॥३२॥&#xA;लक्ष्मीपतित्वसिद्ध्यर्थं चक्रे लक्ष्मीप्रपूजनम् ।&lt;br&gt;&#xA;दण्डपतित्वसिद्ध्यर्थं चक्रे यमस्य पूजनम् ॥३३॥&#xA;धनपतित्वसिद्ध्यर्थं चक्रे कुबेरपूजनम् ।&lt;br&gt;&#xA;नद्यब्धीशत्वसिद्ध्यर्थं चक्रे वरुणपूजनम् ॥३४॥&#xA;अन्नौषधीशताप्त्यै चक्रे चन्द्रप्रपूजनम् ।&lt;br&gt;&#xA;राजत्वसिद्धिलाभाय चक्रे महेन्द्रपूजनम् ॥३५॥&#xA;पाकपतित्वलाभार्थं चक्रेऽर्कपूजनं मुनिः ।&lt;br&gt;&#xA;आरोग्यार्थं रोगपतिरुद्रार्हणां चकार सः ॥३६॥&#xA;तेजोलाभाय च वह्निपूजां चकार लोमशः ।&lt;br&gt;&#xA;प्राणरक्षाकरं देवं वायुं पुपूज लोमशः ॥३७॥&#xA;मातृकापूजनं राष्ट्रप्रजावृद्ध्यै चकार सः ।&lt;br&gt;&#xA;समस्तसृष्टिदेवानां चकार पूजनं तथा ॥३८॥&#xA;वाहनानां पूजनानि शमिगोहस्तिवाजिनाम् ।&lt;br&gt;&#xA;यानयन्त्रविमानानां पूजां चकार लोमशः ॥३९॥&#xA;बलिदानानि सर्वेभ्यो ददौ श्रीलोमशस्तदा ।&lt;br&gt;&#xA;निर्ऋतिरक्षसां चापि सुराणां ग्रहनाकिनाम् ॥4.111.४०॥&#xA;बलिदानानि च ददौ लोमशः सुखहेतवे ।&lt;br&gt;&#xA;कृत्वैवं विधिवत् पूजां शान्तिं श्राद्धं यथाविधि ॥४१ ॥&#xA;मुखे पूर्णाहुतिं दत्वा लोमशस्तु ततः परम् ।&lt;br&gt;&#xA;प्रसादतिलकं चक्रे राजराज्ञीललाटयोः ॥४२॥&#xA;राजवेषं च मुकुटं यज्ञोपवीतकं स्रजम् ।&lt;br&gt;&#xA;मुकुटं धारयामास यवाङ्कुराणि भूपतिः ॥४३॥&#xA;शस्त्रधारणमेवाऽपि चक्रे मुकुन्दविक्रमः ।&lt;br&gt;&#xA;चक्रे राज्यप्रतिज्ञां च प्रजापालनगर्भिताम् ॥४४॥&#xA;लोमशाद्याः ऋषयश्च वृद्धा नृपादयः प्रजाः ।&lt;br&gt;&#xA;ईश्वराश्च तथा मुक्ता विप्रा आरार्त्रिकं व्यधुः ॥४५॥&#xA;आशीर्वादान् ददुश्चापि चिरं जीव प्रजा अव ।&lt;br&gt;&#xA;पुत्रपौत्रादिमानास्स्व प्रजासेवापरो भव ॥४६॥&#xA;स्वस्ति ते सर्वदा चास्तु मङ्गलानि सदा तव ।&lt;br&gt;&#xA;उत्सवास्ते प्रजायां तु भवन्तु सततं सुखाः ॥४७॥&#xA;अविघ्नं तव राज्यं चाऽसमुद्रान्तं स्थिरं सदा ।&lt;br&gt;&#xA;आरोग्यधान्यधनवत् सम्पन्नं सर्वदाऽस्त्विति ॥४८॥&#xA;अथैवं द्विजवर्यास्ते समुच्चार्य सुमाऽक्षतैः ।&lt;br&gt;&#xA;वर्धयामासुरत्यर्थं पुष्पाञ्जलीन् ददुः क्रमात् ॥४९॥&#xA;त्रिविक्रमायनर्षिश्च तिलकं प्रचकार ह ।&lt;br&gt;&#xA;मुकुटं च स्रजं तस्य मूर्ध्नि कण्ठेऽन्यसत्तदा ॥4.111.५०॥&#xA;अन्येऽपि साधवो विप्राः पुपूजुः क्ष्मापतिं तदा ।&lt;br&gt;&#xA;गुरुः प्रकाशो भगवान् राजपत्रं ददौ तदा ॥५१॥&#xA;राज्याधिकारलेखं च ददौ तस्मै नृपाय वै ।&lt;br&gt;&#xA;जयनादा अभवँश्च राजानश्चोपदा ददुः ॥५२॥&#xA;उपायनानि रत्नानि मणिहारान् सुवर्णजान् ।&lt;br&gt;&#xA;ददुर्नृपाय चाऽमूल्यान् सम्पदश्च पराः शुभाः ॥५३॥&#xA;कश्चिच्छत्रं तथा कश्चिद् वेत्रं तथा च चामरे ।&lt;br&gt;&#xA;मुकुटं कुण्डले कश्चित् कटके च धनानि च ॥५४॥&#xA;स्वर्णरूप्यकभूषाश्च ददू राजन्यवंशजाः ।&lt;br&gt;&#xA;प्रजाजनाः सुरा देववराश्च देवता ददुः ॥५५॥&#xA;उपायनानि बहूनि चामूल्यानि तदा तदा ।&lt;br&gt;&#xA;अथ श्रीभगवानस्य तिलकं संव्यधाद्धरिः ॥५६॥&#xA;वंशविस्तारवान् राजा भव चक्राधिपाधिपः ।&lt;br&gt;&#xA;इत्युक्त्वा मस्तके मालां करं पुत्रस्य सन्ददौ ॥५७॥&#xA;आह संशृण्वतां सर्वभूपानां संसदि प्रभुः ।&lt;br&gt;&#xA;भवतां सर्वभूपानां मूर्धन्योऽयं मया कृतः ॥५८॥&#xA;मुकुन्दविक्रमो राजेश्वरः सम्राट् कराऽर्जकः ।&lt;br&gt;&#xA;सुदर्शनं मम चक्र रक्षार्थं दीयतेऽस्य वै ॥२९॥&#xA;अशासने स्थिता ये स्युस्तेषां निबर्हणं त्विदम् ।&lt;br&gt;&#xA;इत्युक्त्वा श्रीकृष्णनारायणश्चक्रं ददौ महत् ॥4.111.६०॥&#xA;सहस्रारं यथावाञ्च्छा तथारूपधरं शुभम् ।&lt;br&gt;&#xA;चक्रध्वजं जैत्ररथं ददौ शङ्खं जयप्रदम् ॥६ १॥&#xA;कल्पलतां चाऽक्षयं सत् पात्रं ददौ हरिः स्वयम् ।&lt;br&gt;&#xA;पुष्पाञ्जलिं ददौ कण्ठे जीवमालां ततो ददौ ॥६२॥&#xA;अथैवं पूजने जाते मुकुन्दविक्रमो नृपः ।&lt;br&gt;&#xA;शुशुभे कृष्णवत् तत्र राज्ञीयुतो नृपासने ॥६३॥&#xA;वृद्धाभिवादनं चक्रे श्रीकृष्णपूजनं व्यधात् ।&lt;br&gt;&#xA;ददौ दानानि सर्वाणि स्वर्णरत्नाम्बराणि च ॥६४॥&#xA;गजवाजिविमानानि गृहोद्यानतलानि च ।&lt;br&gt;&#xA;धनानि सम्पदश्चापि दिव्यान्नभूषणानि च ॥६५॥&#xA;ब्रह्माण्डदानमेवाऽपि तुलादानानि यान्यपि ।&lt;br&gt;&#xA;धेनुदानानि सर्वाणि कन्यादानानि वै तथा ॥६६॥&#xA;ग्रामक्षेत्रालयदानान्यपि ददौ तदा नृपः ।&lt;br&gt;&#xA;जीविकाः प्रददौ देवालयदीनान्धरोगिषु ॥६७॥&#xA;मोचयामास निगडस्थितान् प्रदण्डितान् जनान् ।&lt;br&gt;&#xA;मिष्टान्नानि तदा तत्र भूरीणि प्रददौ नृपः ॥६८॥&#xA;सूतमागधबन्दिभ्यश्चारणेभ्यो धनं ददौ ।&lt;br&gt;&#xA;विप्रर्षिद्विजजातिभ्यो महादानानि वै ददौ ॥६९॥&#xA;भोजनानि समस्तेभ्यो ददौ राज्ये तदा दिने ।&lt;br&gt;&#xA;जयशब्दैः समं तत्र सभामण्डपतो नृपः ॥4.111.७०॥&#xA;दत्वा च दक्षिणास्तूर्णं परिहारं विधाय च ।&lt;br&gt;&#xA;उत्थितो राजचिह्नैश्च सर्वराजन्यवन्दितः ॥७१॥&#xA;मातरं पितरं नत्वाऽभिवाद्याऽभिजनं नृपः ।&lt;br&gt;&#xA;राज्याऽग्रपदभाग्भिश्च प्रार्थितो भ्रमणाय ह ॥७२॥&#xA;जगर्यां सैन्यसहितो वर्धमानो जनैस्तदा ।&lt;br&gt;&#xA;बभ्राम राजमार्गेषु सर्वसैन्यसमन्वितः ॥७३॥&#xA;वन्दितः पूजितश्चाशीर्भिश्च संवर्धितो नृपः ।&lt;br&gt;&#xA;प्रजाः प्रसाद्य यमुनां गत्वा प्रपूज्य तां नदीम् ॥७४॥&#xA;जलं पीत्वाऽऽपूज्य दुर्गं शनैर्यायान्नृपालयम् ।&lt;br&gt;&#xA;विशश्राम क्षणं पश्चाद्भाजनानि शुभानि वै ॥७५॥&#xA;कारयामास सर्वेभ्यो महीमानेभ्य आदरात् ।&lt;br&gt;&#xA;भोजयामास सर्वाश्च विदायं प्रददौ तदा ॥७६॥&#xA;जयध्वनिं च यन्त्राणां श्रावयामास चक्रराट् ।&lt;br&gt;&#xA;सायं नृत्यानि मोदार्थं भूभृतोऽप्सरसो व्यधुः ॥७७॥&#xA;गायनानि च गन्धर्वाः कवयः कविता व्यधुः ।&lt;br&gt;&#xA;एभ्योऽपि नृपवर्योऽसौ ददौ तोषाय सद्धनम् ॥७८॥&#xA;विशश्रमुस्ततो रात्रौ सर्वे राजा प्रजादयः ।&lt;br&gt;&#xA;प्रातर्जजागरुः श्रुत्वा मङ्गलानि शुभानि ह ॥७९॥&#xA;महीमाना ययुर्नैजान् देशान् लोकान् सुखान्विताः ।&lt;br&gt;&#xA;भुक्त्वा विधाय पानानि चाशीर्वादपरायणाः ॥4.111.८०॥&#xA;अथाऽनादिकृष्णनारायणः श्रीपुरुषोत्तमः ।&lt;br&gt;&#xA;निजपुत्रान् यमलाँश्च स्वस्वमातामहादिभिः ॥८ १ ॥&#xA;सह गन्तुं तदाज्ञां वै चकार बहुपूजितान् ।&lt;br&gt;&#xA;श्वशुराश्च तथा चाऽन्ये प्रसन्ना बहुमानिताः ॥८२॥&#xA;ययुर्नैजान् प्रदेशांश्च विमानैश्च निजैः सह ।&lt;br&gt;&#xA;प्रजाः स्वस्वप्रदेशाँश्च ययुर्वै मानितास्तदा ॥८३॥&#xA;अथाऽनादिकृष्णनारायणः स्वीयजनैः सह ।&lt;br&gt;&#xA;पुत्राय शिक्षणं दत्वा ययौ कुङ्कुमवापिकाम् ॥८४॥&#xA;स्वपत्न्यादिसमेतश्च स्वीयकुटुम्बयुक् तथा ।&lt;br&gt;&#xA;लोमशाद्यैश्च सहितो ययावश्वसरोभुवम् ॥८५॥&#xA;बद्रिके भगवत्पुत्रश्चाभिषिक्तो नृपासने ।&lt;br&gt;&#xA;शशास पृथिवीं दीर्घां दशसाहस्रयोजनाम् ॥८६॥&#xA;करदीकृतभूपालो भगवद्बलमाश्रितः ।&lt;br&gt;&#xA;वैष्णवीं पृथिवीं सर्वां चकार धर्मशासनः ॥८७॥&#xA;नाऽस्य राज्ये ह्यनावृष्टिर्दुभिक्षं दुष्टपीडनम् ।&lt;br&gt;&#xA;रोगा नैवाऽकालमृत्युर्न च वैधव्यमित्यपि ॥८८॥&#xA;न शाठ्यं न च पैशुन्यं कापट्यं न प्रजास्वपि ।&lt;br&gt;&#xA;न हिंसा नापि चौर्यं च प्रसह्य हरणं न च ॥८९॥&#xA;नैव वसतिद्वाराणां पिधानं विद्यते तदा ।&lt;br&gt;&#xA;उद्घाटितकपाटा वै तदा वसतयः सदा ॥4.111.९०॥&#xA;वाग्बन्धे न व्यभिचारः प्रतिज्ञाभङ्ग एव न ।&lt;br&gt;&#xA;वृद्धाभिवादनं नित्यं पञ्चमखप्रवर्तनम् ॥९ १॥&#xA;पञ्चाग्नितापनं नित्यश्राद्धादि कर्म वै सताम् ।&lt;br&gt;&#xA;विप्राणां वेदघोषाश्च ग्रामे ग्रामे स्थले स्थले ॥९२॥&#xA;सर्वाः कामदुघा गावः पातिव्रत्यपराः स्त्रियः ।&lt;br&gt;&#xA;सत्यः साध्व्यश्च सन्तश्च गृहस्था अपि सर्वदा ॥९३॥&#xA;शममार्गस्थिता नारायणध्यानपरायणाः ।&lt;br&gt;&#xA;फलन्ति च तदा कल्पवल्लिका इव बुद्धयः ॥९४॥&#xA;कृष्णार्पितानि शस्त्राणि दिव्यविग्रहवन्ति च ।&lt;br&gt;&#xA;प्रवर्तन्ते तु दण्डार्थं गत्वा दुष्टं स्वयं तदा ॥९५॥&#xA;देशान्तरे प्रशास्तारः शस्त्ररूपा भटास्तदा ।&lt;br&gt;&#xA;कारागारस्य नैरर्थ्यं तदाऽभवत् समन्ततः ॥९६॥&#xA;अग्नयः सीमभागस्था रक्षन्त्यस्य सुराष्ट्रकम् ।&lt;br&gt;&#xA;अब्धयो मूर्तिमन्तश्च दुर्गनिर्वाहकारिणः ॥९७॥&#xA;अस्याऽध्वरेषु वै देवाः साक्षादायान्ति शार्ङ्गिणा ।&lt;br&gt;&#xA;सहिताः पार्षदा मुक्ता ईश्वरा हव्यभोजनाः ॥९८॥&#xA;ग्रामदेव्यो वनदेव्यो रक्षन्ति तत्प्रजाः सदा ।&lt;br&gt;&#xA;दैत्यदानवरक्षांसि सत्त्वभावं गतानि वै ॥९९॥&#xA;तामस्यः सम्पदो याश्च गताः सात्त्विकतां तदा ।&lt;br&gt;&#xA;विघसाशिप्रजाश्चास्य देवगृहान्वितगृहाः ॥4.111.१०० ॥&#xA;बद्रिके सर्वथा भक्तिः प्रावर्तत समन्ततः ।&lt;br&gt;&#xA;हरेः पुत्रस्य राज्ये वै मोक्षदा सम्पदावहाः ॥१०१ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने दिलावरीराजधान्यां मुकुन्दविक्रमस्य राज्याभिषेकोत्सवादिनिरूपणनामैकादशाधिकशततमोऽध्यायः ॥१११ ॥&lt;/p&gt;</description>
    </item>
    <item>
      <title>११२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/112/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/112/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि मुकुन्दविक्रमो नृपः ।&lt;br&gt;&#xA;क्षीरोदपुत्र्या लक्ष्म्यास्तु सुताय मन्त्रिणे तदा ॥१ ॥&#xA;वासुदेवाय राज्यस्य धुरं निर्वहितुं सदा ।&lt;br&gt;&#xA;आज्ञाप्य निर्ययौ पृथ्वीं वीक्षितुं परितस्तदा ॥२ ॥&#xA;विमानेन ययौ प्राक् तु तुहीनाऽद्रीन् तथोत्तरान् ।&lt;br&gt;&#xA;कुरून् किम्पुरुषं चापि केतुमालमिलावृतम् ॥३ ॥&#xA;पूर्वदेशान् दक्षिणाँश्च पश्चिमान् भूप्रदेशकान् ।&lt;br&gt;&#xA;सर्वत्र भूपवर्या ये तिष्ठन्ति ते तु भावतः ॥४ ॥&#xA;चक्रुः सम्मानमर्घ्यं च पूजां सम्राट् सुसन्निभाम् ।&lt;br&gt;&#xA;करान् ददुश्च ते सर्वे यथायोग्यान् स्वभूभृते ॥५ ॥&#xA;एकचक्रं महाराज्यं दशसाहस्रयोजनम् ।&lt;br&gt;&#xA;वीक्ष्याऽऽगत्य यमीं स्नात्वा दिलावर्यां स्थिरोऽभवत् ॥६ ॥&#xA;कोटिपरार्धरत्नानि राजदत्तानि चाऽनयत् ।&lt;br&gt;&#xA;तानि सर्वाणि च वासुदेवसात्कृत्य वै ततः ॥७ ॥&#xA;स्वयं व्रतं प्रजग्राह सदैवात्मनिवेदनम् ।&lt;br&gt;&#xA;सर्वदा भगवद्भक्तिमयं पत्नीयुतो नृपः ॥८ ॥&#xA;यमुनायास्तटे रम्ये कारयित्वा सुगह्वरम् ।&lt;br&gt;&#xA;प्ररक्ष्य पितृभगवत्प्रतिमां तत्र कानकीम् ॥९ ॥&#xA;अनादिश्रीकृष्णनारायणाख्यां शोभनां शुभाम् ।&lt;br&gt;&#xA;सर्वदा सर्वथा तस्याः सेवापरोऽभवन्नृपः ॥4.112.१० ॥&#xA;जटाधृक् सुवल्कलाढ्यः करमालाधरस्तथा ।&lt;br&gt;&#xA;सुसाधुवेषोऽन्तर्वृत्तिमूर्तिध्यानादिमानसः ॥१ १॥&#xA;बभूव सर्वदा बद्रि! योगिराडिव मुक्तिगः ।&lt;br&gt;&#xA;सर्वः कर्मकलापश्च कृतस्तेन हरेः कृते ॥१२॥&#xA;पृथ्वीतत्त्वं देहगं च कृतं हर्यर्थमेव तत् ।&lt;br&gt;&#xA;जलतत्त्वं च देहस्थं कृतं हर्यर्थमित्यपि ॥१ ३॥&#xA;वह्नितत्त्वं शरीरस्थं कृतं हर्यर्थमन्वहम् ।&lt;br&gt;&#xA;वायुतत्त्वं देहगं च कृतं हर्यर्थमुत्तमम् ॥१४॥&#xA;व्योमतत्त्वं च देहस्थं कृतं हर्यर्थमम्बरम् ।&lt;br&gt;&#xA;शब्दः स्पर्शो रसो रूपं गन्धो हर्यर्थमित्यमी ॥१५॥&#xA;पादौ प्रदक्षिणं कर्तुं योजितौ श्रीहरेस्तथा ।&lt;br&gt;&#xA;हस्तौ कृष्णस्य सेवायां सर्वथा योजितौ सदा ॥१६ ॥&#xA;वाणी कृष्णस्य कीर्तौ च व्यापारिता स्तवादिषु ।&lt;br&gt;&#xA;पायूपस्थेन्द्रिये तेन कृते शीले च संयमे ॥१७॥&#xA;नेत्रे तु योजितेऽनादिकृष्णरूपादिदर्शने ।&lt;br&gt;&#xA;श्रोत्रे कृते हरेः शब्दग्रहणे नियमान्विते ॥१८॥&#xA;त्वङ्नित्यं स्थापिता कृष्णसम्बन्धिवस्तुयोगिनी ।&lt;br&gt;&#xA;रसना कृष्णनैवेद्यरसमात्राभिवर्तिनी ॥१ ९॥&#xA;घ्राणं कृष्णस्य सुरभेर्ग्रहे सदा विनिर्मितम् ।&lt;br&gt;&#xA;प्राणान् सर्वान् जपगर्भान् चक्रे कृष्णार्थजीवनः ॥4.112.२० ॥&#xA;मस्तकं नमने चक्रे योजितं श्रीहरेः सदा ।&lt;br&gt;&#xA;कण्ठं चकार भगवत्स्वरालापगुणोदये ॥२१ ॥&#xA;हास्यं हरेः समीपे भ्रूकुटिं चक्रे हरेः कृते ।&lt;br&gt;&#xA;निमेषं भगवन्मिषं क्षुवनं नामसङ्गतम् ॥२२॥&#xA;ओष्ठयोर्मेलन कृष्णप्रसादान्नादिलेहने ।&lt;br&gt;&#xA;जिह्वाया भ्रमणं चास्ये कृष्णप्रसादमार्गणे ॥२३ ॥&#xA;वर्णस्थानानि सर्वाणि चक्रे कृष्णाभिधाकृते ।&lt;br&gt;&#xA;ग्रीवां चक्रे हरेः स्रग्भिर्भूषितां चन्दनादिभिः ॥२४॥&#xA;जाग्रतिः स्पष्टमूर्त्यर्थं निद्रा मानसमूर्तये ।&lt;br&gt;&#xA;सुषुप्तिस्तुर्यरूपे च कृष्णार्थं तेन योजिता ॥२५॥&#xA;खर्जनं मोडनं देहत्रोडनं शयनं तथा ।&lt;br&gt;&#xA;आसनं गुण्ठनं सङ्कोचनं चक्रे हरेः कृते ॥२६॥&#xA;उत्तानं भूप्रतानं च पार्श्वतानमधःस्थितिम् ।&lt;br&gt;&#xA;स्वस्तिकाद्यासनभेदान् चक्रे कृष्णे प्रयोजितान् ॥२७॥&#xA;दण्डवत् करणे नेत्रे करौ पादौ मनः शिरः ।&lt;br&gt;&#xA;वक्षश्चेत्यष्टकं चक्रेऽञ्जलिं कृष्णस्य सन्निधौ ॥२८ ॥&#xA;मालिकाऽऽवर्तने सर्वाङ्गुलीश्चक्रे सुयोजिताः ।&lt;br&gt;&#xA;हस्ततलेऽङ्गुष्ठयुक्ते चक्रेऽर्हणे हरेः स वै ॥२९॥&#xA;प्रकोष्ठयोः क्रियाः कफोणिकयोश्च क्रियास्तथा ।&lt;br&gt;&#xA;स्कन्धयोश्च क्रियाश्चक्रे कृष्णकार्यविधापने ॥4.112.३० ॥&#xA;नितम्बयोश्च पृष्ठस्योदरस्य नलयोः क्रियाः ।&lt;br&gt;&#xA;नाडीनां वायुसञ्चाराँश्चक्रे कृष्णक्रियायुताः ॥३१ ॥&#xA;हृदयस्य धमनीत्वं चक्रे कृष्णक्रियान्वितम् ।&lt;br&gt;&#xA;रोम्णां वलीनामस्तित्वं सर्वं कृष्णार्थमस्य वै ॥३ २॥&#xA;सक्थ्नोश्च जङ्घयोः पुष्टिर्धातूनां क्लृप्तिरित्यपि ।&lt;br&gt;&#xA;भोजनं पानमास्वादश्चास्य कृष्णकृतेऽभवन् ॥३ ३॥&#xA;देहसंशोधनं भूषावेषशृङ्गारमार्जनम् ।&lt;br&gt;&#xA;द्रवद्द्रव्यप्रदानं च सर्वं कृष्णार्थमस्य वै ॥३४॥&#xA;रोम्णां स्नेहोद्गमश्चापि तथेन्द्रियप्रमोदनम् ।&lt;br&gt;&#xA;कृष्णप्रमोदप्रीत्यर्थं राज्ञस्तस्याऽभवत् सदा ॥३५॥&#xA;आदानं गमनं तृप्तिस्तपः संयम उत्थितिः ।&lt;br&gt;&#xA;आलस्यं सरणं रोधः सर्वमस्य हरेः कृते ॥३ ६॥&#xA;मुष्टिः प्रसूतिरस्याप्यञ्जलिर्व्यङ्गुलिविस्तरः ।&lt;br&gt;&#xA;फणाप्रसार एवापि सर्वमस्य हरेः कृते ॥३७॥&#xA;नखनिकृन्तनं रोमनिकृन्तनं च कम्पनम् ।&lt;br&gt;&#xA;नर्तनं गायनं भावा धावनं च हरेः कृते ॥३८ ॥&#xA;चाञ्चल्यं च मुनित्वं च बहिरान्तरवर्तनम् ।&lt;br&gt;&#xA;उद्गारश्चापि हिक्का च व्याप्तत्वं च हरेः कृते ॥३९॥&#xA;अक्रियत्वं सक्रियत्वं व्यापारा वर्ष्मणस्तथा ।&lt;br&gt;&#xA;स्नानं सन्ध्या जपो होमः सर्वं तस्य हरेः कृते ॥4.112.४० ॥&#xA;लेखनं वाचनं पुष्पपत्राद्याधारणं तथा ।&lt;br&gt;&#xA;पूजोपकरणाऽवाप्तिः सर्वमस्य हरेः कृते ॥४ १ ॥&#xA;यानवाहनयोगाश्च नरनार्यभिमेलनम् ।&lt;br&gt;&#xA;प्रजाप्रदर्शनं चापि सर्वमस्य हरेः कृते ॥४२॥&#xA;मन्त्रणाऽनुमतिः कार्ये क्वचित्कार्याऽवलोकनम् ।&lt;br&gt;&#xA;निर्वृत्तिः सम्मतिर्वापि सर्वमस्य हरेः कृते ॥४३ ॥&#xA;देशावलोकनं श्रेष्ठोत्सवाभिगमनं शुभम् ।&lt;br&gt;&#xA;शोभा प्रवृत्तिरेवापि सर्वमस्य हरेः कृते ॥४४॥&#xA;राजोत्सवाः सैन्यशोभोत्सवा देवोत्सवास्तथा ।&lt;br&gt;&#xA;व्रतोत्सवाश्च दानानि सर्वमस्य हरेः कृते ॥४५॥&#xA;यज्ञाः परोपकाराश्च न्याया दण्डाः प्रशिक्षणम् ।&lt;br&gt;&#xA;स्मृद्धयः सम्पदश्चापि सर्वमस्य हरेः कृते ॥४६॥&#xA;उदयास्तमयौ तस्य मध्याह्नं सङ्गवस्तथा ।&lt;br&gt;&#xA;सन्ध्या वेला ब्राह्मकालो निशा चास्य हरेः कृते ॥४७॥&#xA;ऋतवश्चौष्ण्यशैत्यादि वृष्टयश्चातपास्तथा ।&lt;br&gt;&#xA;वानं घर्माऽग्निसञ्ज्वालाप्राकट्यं च हरेः कृते ॥४८ ॥&#xA;सत्कारः स्वागतं चार्घ्यं मधुपर्कः सुगन्धनम् ।&lt;br&gt;&#xA;सम्मानं च महीमानागमश्चाऽस्य हरेः कृते ॥४९॥&#xA;आयव्ययौ च कृष्णार्थौ कोशाः कृष्णार्थकास्तथा ।&lt;br&gt;&#xA;दासा दास्यो भृत्यवर्गाः सर्वं कृष्णकृतेऽस्य वै ॥4.112.५० ॥&#xA;सङ्कल्पो मननं बोधश्चिन्तनं तृप्तिरित्यपि ।&lt;br&gt;&#xA;ध्यानं च भजनं प्रत्यभिज्ञानं स्मरणं धृतिः ॥५ १ ॥&#xA;भक्तिः प्रीतिः स्थितिर्मानं सर्वमस्य हरेः कृते ।&lt;br&gt;&#xA;आत्मसंवेदनं चात्मभोगः साक्षात्स्ववृत्तिता ॥५२॥&#xA;निजानन्दश्च सन्तोषः सर्वमस्य हरेः कृते ।&lt;br&gt;&#xA;एकान्तसेवनं चापि श्वसनं जीवनं रतिः ॥५३॥&#xA;आहारश्चोपवासश्च सर्वमस्य हरेः कृते ।&lt;br&gt;&#xA;आत्मनो देहवासश्च तथा वस्त्रादिधारणम् ॥५४॥&#xA;गह्वरे च गृहे वासो वक्षेऽस्यापि हरेः कृते ।&lt;br&gt;&#xA;निभालयति राजाऽसौ चात्मन्यात्मानमच्युतम् ॥५५॥&#xA;सर्ववस्तुषु सर्वत्र निभालयति माधवम् ।&lt;br&gt;&#xA;ऋषयो मुनयो देवास्तीर्थानि मूर्तिमन्ति च ॥५६॥&#xA;तदाश्रयं समागत्य दृष्ट्वा प्रयान्ति नित्यशः ।&lt;br&gt;&#xA;सत्यश्च साधवः साध्व्यो योगिन्यो योगिनस्तथा ॥५७॥&#xA;विरक्ता व्रह्मसंसक्ता ज्ञानिनो ध्यानिनस्तथा ।&lt;br&gt;&#xA;परितस्तस्य तिष्ठन्ति दिव्याश्रमस्य सीमसु ॥५८॥&#xA;कृष्णकथाः प्रवर्तन्तेऽनुवेलं चाध्वरा जपाः ।&lt;br&gt;&#xA;वेदघोषाः कीर्तनानि प्रवर्तन्तेऽस्य चाश्रमे ॥५९॥&#xA;अभिषेका देवपूजा बलयो भोजनानि च ।&lt;br&gt;&#xA;चरवो देवकार्याणि नीराजनानि चाभितः ॥4.112.६०॥&#xA;सुघण्टाझल्लरीनादाः प्रवर्तन्तेऽभितोऽस्य च ।&lt;br&gt;&#xA;शङ्खनादा जयनादाः कृष्णकृष्णेतिघोषणाः ॥६१॥&#xA;अपि सिंहा मृगाः सत्त्वाः पक्षिणः पशवस्तथा ।&lt;br&gt;&#xA;कीटाश्चेताः पतङ्गाश्च वदन्ति ब्रह्मगायनम् ॥६२॥&#xA;यादांसि भूमिगर्तस्था वृक्षकोटरवासिनः ।&lt;br&gt;&#xA;त्वावासाः पत्रवासाश्च वदन्ति ब्रह्मशाश्वतम् ॥६३॥&#xA;वृक्षाश्च वल्लिकाश्चापि स्मरन्ति ब्रह्म शाश्वतम् ।&lt;br&gt;&#xA;प्रतिशब्दैश्च गर्जन्ति पर्वता गर्तिका जडाः ॥६४॥&#xA;एवमस्याऽभवद्भक्तिः कृष्णनारायणे सदा ।&lt;br&gt;&#xA;बद्रिके नृपतेर्योगात् प्रजाः सर्वा नराः स्त्रियः ॥६५॥&#xA;वैष्णव्यः सर्वथा दिव्या ह्यजायन्त भुवस्तले ।&lt;br&gt;&#xA;प्रसादं पितरश्चापि लभन्ते देवता ग्रहाः ॥६६॥&#xA;पूजां लभन्ते द्युसदो हरिः सर्वत्र पूज्यते ।&lt;br&gt;&#xA;मानवे मानवे कण्ठी जपमालाऽस्य वर्तते ॥६७॥&#xA;मानवे मानवे मूर्तिर्नारायणस्य वर्तते ।&lt;br&gt;&#xA;ग्रामे ग्रामे मखश्चाऽपि बैश्वदेवः प्रतिद्विजम् ॥६८॥&#xA;गोपुरे गोपुरे कृष्णमूर्तिगोग्रासशोभना ।&lt;br&gt;&#xA;नार्या नार्या विभूषासु कृष्णाभिधानमस्त्यपि ॥६९॥&#xA;शस्त्रे शस्त्रे हरेर्नाम सर्वेषूपस्करेष्वपि ।&lt;br&gt;&#xA;आपणे ह्यापणे मूर्तिर्नारायणस्य वर्तते ॥4.112.७०॥&#xA;ग्रामे ग्रामे मय?भूमौ कृष्णनारायणस्य वै ।&lt;br&gt;&#xA;मन्दिरं वर्तते श्रेष्ठं पत्तने पत्तनेऽपि च ॥७१॥&#xA;प्रातः सायं हरेर्लक्ष्मीस्वामिनश्च प्रपूजनम् ।&lt;br&gt;&#xA;नीराजनानि जायन्ते घण्टादिनादनान्यपि ॥७२॥&#xA;स्तुतयः सम्प्रवर्तन्ते गीतयः कीर्तनान्यपि ।&lt;br&gt;&#xA;नैवेद्यानि प्रदीयन्ते ताम्बूलानि जलानि च ॥७३॥&#xA;प्रसादाश्च प्रभुज्यन्ते पीयतेऽमृतवारि च ।&lt;br&gt;&#xA;बद्रिके प्रत्यहं ग्रामे ग्रामे सायं कथाः शुभाः ॥७४॥&#xA;लक्ष्मीनारायणसंहिताया भवन्ति भूतले ।&lt;br&gt;&#xA;एवं वै वैष्णवी भूमिर्जाता मुकुन्दतन्मयी ॥७५॥&#xA;मुकुन्दविक्रमो राजा तापसो नित्यमेव च ।&lt;br&gt;&#xA;प्रातरुत्थाय कृष्णस्य करोति ध्यानमन्वहम् ॥७६॥&#xA;स्नात्वा पितृगणेभ्यश्च तर्पणं प्रकरोति च ।&lt;br&gt;&#xA;सूर्याराधनमेवाऽपि सन्ध्यावन्दनमित्यपि ॥७७॥&#xA;हरेः पूजां प्रतिमायां करोति लग्नमानसः ।&lt;br&gt;&#xA;आवाहनं स्वर्णसिंहासने कृत्वा ततः परम् ॥७८॥&#xA;पाद्यमर्घ्यं समर्प्याऽऽचमनीयकं ददात्यपि ।&lt;br&gt;&#xA;दन्तधावनमेवापि शौचजलं ददात्यपि ॥७९॥&#xA;हस्तपादादिशुद्ध्यर्थं मृद चूर्णं ददात्यपि ।&lt;br&gt;&#xA;गण्डूषाय जलं पात्रमञ्जनं प्रकरोत्यपि ॥4.112.८ ०॥&#xA;कृष्णमूर्तौ सुगन्धिभृत्तैलसारं ददात्यपि ।&lt;br&gt;&#xA;अर्कसारं रससारं ददाति मर्दनं ह्यपि ॥८ १॥&#xA;चन्दनं च सुगन्धं च ददाति पञ्चगव्यकम् ।&lt;br&gt;&#xA;दुग्धं दधिं घृतं क्षौद्रं शर्करां तीर्थवार्यपि ॥८२॥&#xA;अभिषेकं कारयित्वा मार्जनं प्रकरोत्यपि ।&lt;br&gt;&#xA;वस्त्रदानं विभूषाणामर्पणं च करोत्यपि ॥८३॥&#xA;शृङ्गारं विविधं सर्वं करोति कृष्णवर्ष्मणि ।&lt;br&gt;&#xA;केशप्रसाधनं तैलप्रदानं पुष्पयोजनम् ॥८४॥&#xA;नेत्रयोः कज्जलं भाले तिलकं चन्द्रकं शुभम् ।&lt;br&gt;&#xA;कस्तूरिकां चन्दनं च मालिकां रत्नमालिकाम् ॥८५॥&#xA;हारान् तुलसीपत्राणि तथा यज्ञोपवीतकम् ।&lt;br&gt;&#xA;अक्षतान् कुङ्कुमं चापि गुलालं प्रददात्यपि ॥८६॥&#xA;अबीलं चोत्तरगन्धं गुच्छं रङ्गादिरञ्जनम् ।&lt;br&gt;&#xA;धूपं दीपं च नैवेद्यं फलं ताम्बूलकं जलम् ॥८७॥&#xA;करोद्वर्तनकं चापि ददाति नक्तकं ततः ।&lt;br&gt;&#xA;शय्यां सुशोभनां सर्वोपस्कारसहितां तथा ॥८८॥&#xA;प्रेङ्खां ददाति भावेन व्यजनं पवनप्रदम् ।&lt;br&gt;&#xA;छत्रं सुचामरे यष्टिं पत्त्राणे मुकुटादिकम् ॥८९॥&#xA;यानं च वाहनं चापि भ्रमणं गृहखेलनम् ।&lt;br&gt;&#xA;मध्याह्ने भोजनं चापि ददाति श्रीविलासिने ॥4.112.९०॥&#xA;पादसंवाहनं चापि विश्रामं शयने शुभे ।&lt;br&gt;&#xA;उत्थानं भ्रमणं सायं महोद्याने ददात्यपि ॥९ १॥&#xA;खेलनं चापि सन्ध्यायामारार्त्रिकं करोति च ।&lt;br&gt;&#xA;स्तवनं पूजनं चापि भोजनं पायसार्पणम् ॥९२॥&#xA;जलार्पणं मुखवासं शयनं च ददात्यपि ।&lt;br&gt;&#xA;अङ्गानां मर्दनं चापि करोति सुखकृद्धरेः ॥९३॥&#xA;प्रदक्षिणं दण्डवच्च सेवनं विविधं तथा ।&lt;br&gt;&#xA;कथाया श्रवणं कृष्णकीर्तनं स्मरणं हरेः ॥९४॥&#xA;दास्यं चात्मार्पणं चापि करोति कृष्णतोषणम् ।&lt;br&gt;&#xA;एवं कर्मकलापं श्रीशार्थं मुकुन्दविक्रमः ॥९५॥&#xA;करोति सर्वदा बद्रि नारायणपरायणः ।&lt;br&gt;&#xA;तद्भार्या च सती मुक्तिबालेश्वरी विरागिणी ॥९६॥&#xA;वैष्णवी पतिवत् सर्वाः क्रियाः कृष्णार्थसम्भृताः ।&lt;br&gt;&#xA;करोति पतिसेवाढ्या श्रीकृष्णार्पितमानसा ॥९७॥&#xA;देहनिर्वाहयोग्यं यत् सर्वं कृष्णार्थमेव तत् ।&lt;br&gt;&#xA;पतिसेवोपयोग्यं यत् सर्वं कृष्णार्थमेव तत् ॥९८॥&#xA;इत्येवं बद्रिके तेन मुकुन्दविक्रमेण वै ।&lt;br&gt;&#xA;अर्पितं श्रीहरौ दिव्यादिव्याचरणमात्मनः ॥९९॥&#xA;वैकुण्ठमपरं भूमौ गोलोकश्चापरः क्षितौ ।&lt;br&gt;&#xA;कृतस्तेन हरेर्भक्त्याऽवतारित इवोत्तमः ॥4.112.१० ०॥&#xA;गृहे गृहे चमत्काराः प्रजायन्ते नवा नवाः ।&lt;br&gt;&#xA;साक्षात् कृष्णहरिर्भक्त्या भक्तदृष्टौ प्रयाति च ॥१० १॥&#xA;अनेके ब्रह्मवेत्तारो जीवा नार्यो नरास्तदा ।&lt;br&gt;&#xA;प्रयान्ति परमं धाम श्रीहरेः परमात्मनः ॥१०२॥&#xA;एवं सत्ययुगस्तत्र मुकुन्दविक्रमे नृपे ।&lt;br&gt;&#xA;अवर्तताब्धिपर्यन्तं देवमानवसदृशः ॥१ ०३॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने मुकुन्दविक्रमस्य राज्ञो भगवत्परायणतादिवर्णननामा द्वादशाऽधिकशततमोऽध्यायः ॥११२ ॥&lt;/p&gt;</description>
    </item>
    <item>
      <title>११३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/113/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/113/</guid>
      <description>&lt;p&gt;श्रीनरनारायण उवाच-&lt;br&gt;&#xA;अथ श्रीभगवान् बद्रि कृष्णनारायणः प्रभुः ।&lt;br&gt;&#xA;वर्तते कुङ्कुमवाप्यां सर्वसौख्यप्रदस्तदा ॥१ ॥&#xA;वासुदेवसहायार्थं पुत्रास्तेन परेऽपि च ।&lt;br&gt;&#xA;प्रेषिता राज्यपुष्ट्यर्थं कलाशास्त्रविशारदाः ॥२ ॥&#xA;श्रियाः पुत्रो रासकृष्णश्चोपप्रधानकोऽभवत् ।&lt;br&gt;&#xA;प्रज्ञापुत्रो ब्रह्मप्रभुः सैनापत्यमरक्षयत् ॥३ ॥&#xA;पद्मावतीसुतोऽनन्तः कारागाराऽधिपोऽभवत् ।&lt;br&gt;&#xA;ललितायाः सुतो लालेश्वरो राष्ट्राधिपोऽभवत् ॥४ ॥&#xA;जयाया विजयः पुत्रश्चोपमन्त्री तदाऽभवत् ।&lt;br&gt;&#xA;माणिक्याः कौस्तुभमणिर्न्यायप्रदोऽभवत् तदा ॥५ ॥&#xA;कमलायाः पद्मनाभः सभाध्यक्षोऽभवत् सदा ।&lt;br&gt;&#xA;रमासुतो रामसाक्षी विद्याधिकारवानभूत् ॥६ ॥&#xA;राधात्मजो रायकेशी कोशाध्यक्षोऽभवत्तदा ।&lt;br&gt;&#xA;नारायण्या नरदेवश्चोपसैन्याधिपोऽभवत् ॥७ ॥&#xA;ब्राह्म्याः सुतो ब्रह्मरातो राजपुरोहितोऽभवत् ।&lt;br&gt;&#xA;भागवत्याः सुतो भर्गो यज्ञकार्यकरोऽभवत् ॥८ ॥&#xA;ऊर्जबलाद्या ये चाऽन्ये खण्डपालाश्च तेऽभवन् ।&lt;br&gt;&#xA;द्वादशोर्ध्वशतानां तु पुत्रास्ते वै यथायथम् ॥९ ॥&#xA;हर्युक्तव्यवसायेषु योजितास्तेऽभवँस्तदा ।&lt;br&gt;&#xA;एवं राज्यं महानन्दप्रदं चाऽभूत्तदाऽभितः ॥4.113.१ ०॥&#xA;बदरि! ते सुतस्तत्र बादरायणसञ्ज्ञकः ।&lt;br&gt;&#xA;ज्ञानदो दानदश्चासीद् दक्षिणादिप्रदायकः ॥११ ॥&#xA;प्रजाश्च ज्ञानमासाद्य विदेहा इव चाऽभवन् ।&lt;br&gt;&#xA;साक्षात्प्रभोर्ज्ञानवत्यो यात्रार्थमश्वसारसम् ॥१ २॥&#xA;द्रष्टुं नारायणं कृष्णं चायान्ति यान्ति वै मुहुः ।&lt;br&gt;&#xA;अश्वपट्टसरस्तीर्थं तीर्थोत्तमोत्तमोत्तमम् ॥१ ३॥&#xA;व्यजायत हरेर्वासादाक्षरं क्षेत्रमुत्तमम् ।&lt;br&gt;&#xA;आगत्य च महाभक्ताः कृष्णनारायणस्य तु ॥१४॥&#xA;प्रयान्ति चाऽक्षरं धाम परमं दिव्यमद्भुतम् ।&lt;br&gt;&#xA;केचित् समाधिमासाद्य गत्वा चायान्ति तत् पुनः ॥१५॥&#xA;वर्णयन्ति हरेर्धामाऽक्षरं तत्परमं पदम् ।&lt;br&gt;&#xA;श्रुत्वा श्रुत्वाऽपरे लोका मोदन्ते सात्त्वतोत्तमाः ॥१ ६॥&#xA;प्रशंसन्ति हरेर्धामाऽक्षरं तत्परमं पदम् ।&lt;br&gt;&#xA;गोलोकाच्चापि वैकुण्ठादुत्तमं परमं पदम् ॥१७॥&#xA;यत्रैताः श्रीहरेः पत्न्यो मुक्तानिकात्मिकाः सदा ।&lt;br&gt;&#xA;विराजन्तेऽनादिकृष्णनारायणस्य सेविकाः ॥१८॥&#xA;श्रुत्वैवं बद्रिके शंसां जिज्ञासा कृष्णयोषिताम् ।&lt;br&gt;&#xA;उत्पन्ना वीक्षितुं दिव्यं धामाऽक्षरं सुखास्पदम् ॥१ ९॥&#xA;शाश्वतं ब्रह्मलोकं तं दिव्यं स्वस्वविराजितम् ।&lt;br&gt;&#xA;अथाऽर्थनां तु ता नार्यश्चक्रुः स्वामिपतिं प्रति ॥4.113.२०॥&#xA;शाश्वतस्याऽक्षरधाम्नो लोकितुं दिव्यसम्पदः ।&lt;br&gt;&#xA;हरिः प्राह तदा स्त्रीभ्यो न द्रष्टव्यं तच्चाऽधुना ॥२१॥&#xA;यस्य वै दर्शने तत्र स्थातुं मनः प्रजायते ।&lt;br&gt;&#xA;पुनरागमने नैव मतिर्भवति देहिनाम् ॥२२।&lt;br&gt;&#xA;मद्धामाऽग्रेऽन्यधामानि निस्तेजांसि विभान्ति वै ।&lt;br&gt;&#xA;ईश्वराणां निलयास्तु भासन्ते निरया इव ॥२३॥&#xA;अक्षरस्य मम धाम्नो रसे पीते ततस्त्विह ।&lt;br&gt;&#xA;पानं निःस्वादेव स्यान्मायामयं रसक्षयम् ॥२४॥&#xA;अक्षरस्य मम धाम्नो मिष्टान्ने भक्षिते त्विह ।&lt;br&gt;&#xA;भोजनं स्वादहीनं स्यान्मायामयं रसक्षयम् ॥२५॥&#xA;अक्षरस्य सुगन्धे तु गृहीतेऽत्र तु सौरभः ।&lt;br&gt;&#xA;न्यक्कार एव दुर्गन्धरूपः स्यान्मायिकः खलु ॥२६॥&#xA;अक्षरस्याऽऽस्वादिते तु पायसे कामधेनुजे ।&lt;br&gt;&#xA;मायामयानि दुग्धानि भवन्ति नीरसानि वै ॥२७॥&#xA;अक्षरस्य फलपुष्पाद्यलङ्कारे तु वीक्षिते ।&lt;br&gt;&#xA;भुक्ते सत्पत्र पुष्पादि क्लेदवत् सम्भवन्ति वै ॥२८॥&#xA;तत्रत्यसम्पदां भोगे भोगाश्चात्र पुरीषवत् ।&lt;br&gt;&#xA;तत्रत्यानां विभूतीनां वौक्षणेऽन्यत् कुरूपवत् ॥२९॥&#xA;कुष्ठवज्जायते पत्न्यस्तस्मान्न वीक्षणं वरम् ।&lt;br&gt;&#xA;इदानीं वै भवतीनां प्रमन्ये तु विरागकृत् ॥4.113.३ ०॥&#xA;इह लोके निवासे तद् विघ्नकर्तृ भविष्यति ।&lt;br&gt;&#xA;आयुषोऽन्ते दिव्यधाम द्रष्टव्यं नाऽधुना ह्यतः ॥३ १ ॥&#xA;इत्येवं बोधिता पत्न्यो नोचुर्नारायणं प्रति ।&lt;br&gt;&#xA;किन्तु तीव्रतमा तासां दिदृक्षा संव्यजायत ॥३२॥&#xA;कीदृश्यो वै वयं तत्र वर्ण्यमाना तु योगिभिः ।&lt;br&gt;&#xA;भवामश्च हरिस्तत्र कीदृग् भवेत् प्रसुन्दरः ॥३३॥&#xA;यावद् वयं न पश्यामस्तावच्छान्तिर्न वै मता ।&lt;br&gt;&#xA;दिदृक्षायाश्च वै नित्यं प्राबल्यं सम्प्रवर्धते ॥३४॥&#xA;विचार्येत्थं दिनेऽन्यस्मिन् प्राहुः पद्मावतीं प्रियाम् ।&lt;br&gt;&#xA;भगिनि श्रीहरेः पत्नि प्रिये मान्या मताऽसि वै ॥३५॥&#xA;भवत्या सम्प्रार्थनीयोऽस्मत्पतिः वल्लभः प्रभुः ।&lt;br&gt;&#xA;धामदर्शनलाभार्थं त्वद्वचः पालयिष्यति ॥३६॥&#xA;श्रीनरनारायण उवाच-&lt;br&gt;&#xA;सपत्नीभिस्तु सर्वाभिः प्रेरिता माधवीप्रिया ।&lt;br&gt;&#xA;प्रार्थयामास तद्धामदर्शनार्थं स्ववल्लभम् ॥३७॥&#xA;श्रीपद्मावतीप्रिया प्रोवाच-&lt;br&gt;&#xA;परमप्रिय नाथ त्वं दयालो निजयोषितः ।&lt;br&gt;&#xA;दर्शयाऽक्षरधामाऽद्य सर्वासां त्वं कृपां कुरु ॥३८॥&#xA;पुनस्त्वमत्र चानेतुं समर्थोऽसि महाप्रभो ।&lt;br&gt;&#xA;आनेतव्याः प्रियाः सर्वाः पूरयित्वा मनोरथान् ॥३९॥&#xA;अथाऽन्याः कोट्यर्बुदाब्जान्यपि चक्रुस्तथाऽर्थनाम् ।&lt;br&gt;&#xA;प्रदर्शय प्रभो स्वामिन् धामाऽक्षरं परं तव ॥4.113.४० ॥&#xA;सर्वा वयं समिच्छामो वीक्षितुं धाम चाऽक्षरम् ।&lt;br&gt;&#xA;सर्वसङ्कल्पितं स्वामिन् पूरयितुं स्ववाञ्च्छया ॥४ १ ॥&#xA;समर्थोऽसि पुनश्चाऽत्राऽऽनेतुं शक्तोऽसि सर्वथा ।&lt;br&gt;&#xA;तस्माद्धामाक्षरं नैजं प्रदर्शय पते हरे ॥४२॥&#xA;श्रीनरनारायण उवाच-&lt;br&gt;&#xA;इत्येवं बद्रिके सर्वा ब्रह्मप्रियाश्च योषितः ।&lt;br&gt;&#xA;चक्रुः सम्प्रार्थनां तीव्रामशाम्यामनिवर्तिनीम् ॥४३ ॥&#xA;हरिर्विज्ञाय भावं च निजेच्छयोत्थितं तदा ।&lt;br&gt;&#xA;विस्तारं चापि संहर्तुं स्वयं चेयेष तन्मिषात् ॥४४॥&#xA;तथाऽस्त्वोमिति ताः प्राह भगवान् सर्वभावनः ।&lt;br&gt;&#xA;ताश्च सर्वाः प्रसन्नाश्च जाता वीक्षितुमक्षरम् ॥४५॥&#xA;बद्रिके भगवान् सर्वाः प्राह सज्जा भवन्त्विति ।&lt;br&gt;&#xA;कोट्यर्बुदाऽब्जपत्न्यस्ताः श्रुत्वाऽऽज्ञां स्वामिनः शुभाम् ॥४६॥&#xA;सवेषभूषाशृङ्गाराः स्वेष्टोपकरणान्विताः ।&lt;br&gt;&#xA;अत्युत्साहभरा नार्यः सज्जास्तूर्णं तदाऽभवन् ॥४७॥&#xA;अमूल्याऽम्बरधारिण्यः केशवेषातिशोभनाः ।&lt;br&gt;&#xA;स्वर्णरत्नमणीन्द्राढ्यहारभूषाद्यलङ्कृताः ॥४८ ॥&#xA;तेजोऽभिवर्धिता दिव्या युवत्यो नैकरङ्गिकाः ।&lt;br&gt;&#xA;सज्जा द्रुतं वीक्षितुं चाऽक्षरं धामाऽभवन् मुदा ॥४९॥&#xA;मिथः प्रमोदवचनान्यब्रुवन् स्नेहसम्भृताः ।&lt;br&gt;&#xA;आल्यो नाथेन कृष्णेन सनाथा वै वयं सदा ॥4.113.५ ० ॥&#xA;कान्तेन कृपयाऽस्मभ्यो दर्शितं क्षितिमण्डलम् ।&lt;br&gt;&#xA;ततः स्वर्गानि सर्वाणि पातालान्यप्यशेषतः ॥५१ ॥&#xA;दर्शितानीश्वराणां च गृहाणि विविधान्यपि ।&lt;br&gt;&#xA;ईशसृष्टिः समस्ता नो दर्शिता परमात्मना ॥५२॥&#xA;वैकुण्ठं चापि गोलोको धामाऽव्याकृतमित्यपि ।&lt;br&gt;&#xA;अमृतं श्रीपुरं श्रेष्ठं दर्शितानि दयालुना ॥५३ ॥&#xA;परं धामाऽक्षरं तस्य स्वामिनः सर्वतोऽधिकम् ।&lt;br&gt;&#xA;द्रक्ष्यामोऽद्य महाभाग्यवत्यः स्मोऽत्र हरेः प्रियाः ॥५४॥&#xA;नाऽन्यासां तादृशं भाग्यं यदस्माकं प्रवर्तते ।&lt;br&gt;&#xA;मूलं गृहं स्वामिनो नो द्रक्ष्यामः शाश्वतं पदम् ॥५५॥&#xA;श्रुतयोऽपि न पश्यन्ति न पश्यन्त्यपि योगिनः ।&lt;br&gt;&#xA;ईश्वरा नैव पश्यन्ति तद् द्रक्ष्यामो हरेः पदम् ॥५६॥&#xA;यदत्र भगवानस्मदग्रे किरोति वर्णनम् ।&lt;br&gt;&#xA;भवतीनां स्वरूपाणि सन्त्यक्षरे परे पदे ॥५७॥&#xA;दिव्यातिदिव्यदिव्यानि स्वरूपाणि स्वयोषिताम् ।&lt;br&gt;&#xA;तानि रूपाणि चाऽस्माकं द्रक्ष्यामोऽद्य कृपालवात् ॥५८॥&#xA;दिव्यं स्वस्वामिनं चाऽऽल्यो द्रक्ष्यामस्तत्र संस्थितम् ।&lt;br&gt;&#xA;असङ्ख्यमुक्तजुष्टं चाऽसङ्ख्याऽवतारधारिणम् ॥५९॥&#xA;अनन्तदिव्यवामाभिः सेवितं स्वामिनं हरिम् ।&lt;br&gt;&#xA;अनादिश्रीकृष्णनारायणं द्रक्ष्याम उत्तमम् ॥4.113.६०॥&#xA;भोक्ष्यामो दिव्यभोगाँश्च वत्स्यामश्च यथेप्सितम् ।&lt;br&gt;&#xA;रंस्यामहे महानन्दप्रदेन परमात्मना ॥६ १ ॥&#xA;उद्यानानि समस्तानि मन्दिराणि शुभानि च ।&lt;br&gt;&#xA;ब्रह्महृदान् ब्रह्मनदीर्द्रक्ष्यामः परमात्मनः ॥६२॥&#xA;दिव्यसिंहासनादीनि दिव्यसंसद्स्थलानि च ।&lt;br&gt;&#xA;दिव्यरासविहाराँश्च द्रक्ष्यामः कृपया हरेः ॥६३॥&#xA;दिव्यसुधाः प्रपास्यामो वेत्स्यामो निजसम्पदः ।&lt;br&gt;&#xA;अत्स्यामो मिष्टभोज्यानि श्रीहरेर्ब्रह्मधामनि ॥६४॥&#xA;इत्येवं वदमानास्ता ब्रह्मप्रिया हरिप्रियाः ।&lt;br&gt;&#xA;कृष्णप्रियाश्च ताः पत्न्यः सज्जास्तदाऽभवन् द्रुतम् ॥६५॥&#xA;बद्रिकेऽनादिकृष्णश्रीनारायणः समुत्सुकः ।&lt;br&gt;&#xA;सस्मार मुक्तवृन्दानि तदा स्वाऽक्षरधामतः ॥६६॥&#xA;आययुर्दिव्यरूपाश्च दिव्याऽसङ्ख्यविमानगाः ।&lt;br&gt;&#xA;दिव्यविमानिनश्चापि दिव्यविमानवाहकाः ॥६७॥&#xA;आययुस्ताः समानेतुं सृष्ट्यावरणवर्जिताः ।&lt;br&gt;&#xA;कुङ्कुमवापिकाक्षेत्रोर्ध्वेऽम्बरे तेऽभवन् स्थिराः ॥६८॥&#xA;पुष्पाणां दिव्यगन्धानां चक्रुः कृष्णे प्रवर्षणम् ।&lt;br&gt;&#xA;वादयामासुरत्यर्थं दिव्यवाद्यानि वै तदा ॥६९॥&#xA;देवाद्या दर्शनं कर्तुमाययुर्द्युनिवासिनः ।&lt;br&gt;&#xA;कृष्णनारायणश्चाज्ञापयामास निजप्रियाः ॥4.113.७० ॥&#xA;मातरं पितरं चापि दासान् दासीश्च वै तदा ।&lt;br&gt;&#xA;ऋषीन् महर्षीन् साधूँश्च साध्वीश्च सेवकाँस्तथा ॥७१॥&#xA;यमलानि सहस्थानि स्वापत्यानि तदाऽपि च ।&lt;br&gt;&#xA;आरोढुं च विमानेषु दिव्येषु क्रमशः खलु ॥७२॥&#xA;पत्न्यः सर्वा निषेदुश्च दास्यो दासाश्च बालकाः ।&lt;br&gt;&#xA;सेवकाः पितरौ चापि निषेदुस्तेषु चाम्बरे ॥७३॥&#xA;सत्यश्च साधवश्चापि परीहारपरायणाः ।&lt;br&gt;&#xA;निषेदुस्ते विमानेषु मुक्तैः सह क्षणान्तरे ॥७४॥&#xA;शङ्खनादोऽभवत्तूर्णं ततः सञ्चारबोधकः ।&lt;br&gt;&#xA;न कश्चिद्वा काचिदपि शिष्यते भूतले यथा ॥७५॥&#xA;कुङ्कुमवापिकाक्षेत्रं क्षणं शून्यमिवाऽभवत् ।&lt;br&gt;&#xA;विमानेषु स्थिताः सर्वनारीनरादिकोटयः ॥७६॥&#xA;पुनर्वै शङ्खनादोऽभूत् कृष्णनारायणस्य ह ।&lt;br&gt;&#xA;न कश्चिच्छिष्यते पृथ्व्यां धामजिगमिषार्थवान् ॥७७॥&#xA;अथ कृष्णश्चकाराऽपि शङ्खनादं तृतीयकम् ।&lt;br&gt;&#xA;विमानानि तदा श्रीमल्लोमशेनाऽन्वितानि वै ॥७८ ॥&#xA;असञ्चरन् व्योममार्गे क्षणाददृश्यतां ययुः ।&lt;br&gt;&#xA;विभिद्य सप्तनाकानि तथाऽष्टावरणान्यपि ॥७९॥&#xA;ईश्वराणां च धामान्युल्लङ्घ्याऽक्षरपदं ययुः ।&lt;br&gt;&#xA;अक्षरस्य तदा सीम्नि शारदीपूर्णिमातिथौ ॥4.113.८० ॥&#xA;वेगवन्ति विमानानि मध्याह्ने त्वक्षरं ययुः ।&lt;br&gt;&#xA;ब्रह्मह्रदे हरिः सर्वान् स्नापयित्वा विमानगान् ॥८१ ॥&#xA;नरान्नारीः समस्ताँश्च कृत्वा तद्योग्यविग्रहान् ।&lt;br&gt;&#xA;दिव्यान् दिव्यस्वरूपाँश्च ब्रह्मदेहान् समस्तकान् ॥८२॥&#xA;अजराऽमरसदृशरूपान्निजस्वरूपिणः ।&lt;br&gt;&#xA;शाश्वतान् चैकतत्त्वाढ्यान् सच्चिदानन्दविग्रहान् ॥८३॥&#xA;धामयोग्यैश्वर्यसिद्धिगुणशक्तिसमन्वितान् ।&lt;br&gt;&#xA;कृत्वाऽवस्थाप्य च पुनर्विमानेषु समस्तकान् ॥८४॥&#xA;ययावग्रे हरिः स्वामी नैकरूपधरः प्रभुः ।&lt;br&gt;&#xA;सर्वान्नीत्वा सहैवाऽग्रे परमाक्षरधामनि ॥८९॥&#xA;अथापि बद्रिके दिव्याऽपारतेजोऽभिसम्पदम् ।&lt;br&gt;&#xA;आक्षरं व्योम संवीक्ष्य क्षणं ते स्तब्धतां गताः ॥८६॥&#xA;तदा श्रीभगवाँस्तेषु मुक्तेष्वाविश्य सत्वरम् ।&lt;br&gt;&#xA;शक्तीर्निजा धामयोग्याः प्रददौ तेभ्य आक्षरीः ॥८७॥&#xA;अथाश्चर्यं महत्प्राप्ताः किमेतत् पुरुषा वयम् ।&lt;br&gt;&#xA;नारीत्वं विगतं सर्वमभवामो नरोत्तमाः ॥८८॥&#xA;पुरुषोत्तमरूपाः स्वस्वामिरूपाश्च सर्वथा ।&lt;br&gt;&#xA;भवामोऽत्र किमेतद्वै महाश्चर्यमिदं त्विह ॥८९॥&#xA;ब्रह्मप्रियादिकमुक्ताः पप्रच्छुः परमेश्वरम् ।&lt;br&gt;&#xA;किमत्र भगवान्नोऽस्ति पुंस्त्वं तत्कारणं वद ॥4.113.९०॥&#xA;श्रुत्वा तु बद्रिकेऽनादिकृष्णनारायणो हरिः ।&lt;br&gt;&#xA;प्राह स्वीयाङ्गकोटिभ्यः शृण्वन्तु मम चांऽगनाः ॥९१ ॥&#xA;माया या प्रकृतिः प्रोक्ता मम शक्तिस्वरूपिणी ।&lt;br&gt;&#xA;सा राधा कृष्णपत्नी च मया स्वस्मात् प्रकाशिता ॥९२॥&#xA;मुक्तरूपाऽतिरूपाढ्या मुक्तगन्धातिगन्धिनी ।&lt;br&gt;&#xA;मुक्तस्नैग्ध्यातिस्नैग्ध्याढ्या चाकचिक्यातिशोभना ॥९३॥&#xA;सुवाला पेशला तन्वी सर्वलावण्यशेवधिः ।&lt;br&gt;&#xA;सर्वाकर्षणधर्माढ्या दर्शनीयाऽतिसुन्दरी ॥९४॥&#xA;विचित्रां चञ्चलां तां च वीक्ष्य विसृज्य मां च वै ।&lt;br&gt;&#xA;मुक्ताः स्निग्धाः परब्रह्म मत्वा तां मत्स्वरूपिणीम् ॥९५॥&#xA;दध्युरानर्चुरेता च सिषेविरे महेश्वरीम् ।&lt;br&gt;&#xA;नवधा राधिकायास्तु भक्तिं चक्रुर्विशेषतः ॥९६॥&#xA;विदन्तो मां तदाकृष्टास्तन्मयास्तेऽभवँस्तदा ।&lt;br&gt;&#xA;अथाऽहं मत्प्रभावं तं ज्ञात्वा मुक्तवशङ्करम् ॥९७॥&#xA;कृष्णं रूपं समास्थाय चाऽपाऽसरं तदाऽक्षरात् ।&lt;br&gt;&#xA;गोलोकं वासयामास सदा तत्र स्थितोऽभवम् ॥९८॥&#xA;मूलरूपोऽक्षरेऽत्रैवाऽवसं मुक्ताभिसेवितः ।&lt;br&gt;&#xA;तदाऽसङ्कल्पयं चाऽत्राक्षरे धाम्नि परे मम ॥९९॥&#xA;प्रकृतिर्वापि राधा वा माणिकी लक्ष्मीरित्यपि ।&lt;br&gt;&#xA;ब्रह्मप्रियाश्च वा कृष्णप्रिया हरिप्रियाश्च वा ॥4.113.१ ००॥&#xA;ईशान्यश्चेश्वराण्यो वा मुक्तान्यो भक्तयोषितः ।&lt;br&gt;&#xA;मन्मूर्तेः शक्तयो वापि चाऽवतारस्त्रियोऽपि वा ॥१० १॥&#xA;आगच्छेयुर्मम धाम्न्यक्षरे परमधामनि ।&lt;br&gt;&#xA;तदा नार्यो नरा भूत्वाऽनादिकृष्णस्वरूपिणः ॥१०२॥&#xA;आविशेयुश्च तिष्ठेयुर्विहरेयुर्ममाऽक्षरे ।&lt;br&gt;&#xA;नान्यथेति नियमो वै मया शाश्वतिकः कृतः ॥१० ३॥&#xA;प्रकाशं नैव नारीणां रूपमत्र प्रवर्तते ।&lt;br&gt;&#xA;तदेवं भवतीनां वै मत्स्वरूपाणि चाऽक्षरे ॥१ ०४॥&#xA;प्रजातानि ततश्चात्र मदात्मकानि सर्वथा ।&lt;br&gt;&#xA;सालोक्यसार्ष्टिसारूप्यसामीप्यैकत्ववन्ति च ॥१ ०५॥&#xA;अथापि बहुवारं ता राधाद्या मां समार्थयन् ।&lt;br&gt;&#xA;अक्षरे निजरूपेण सेवितुं मां यथेष्टकम् ॥१ ०६॥&#xA;मया ततोऽतिसेवार्थं प्रतिपन्नं वदामि वः ।&lt;br&gt;&#xA;यथा मुक्ता न पश्येयुर्नारीरूपं ममाऽक्षरे ॥१ ०७॥&#xA;तथा रहः प्रसेवन्तां मन्दिरे मम सर्वदा ।&lt;br&gt;&#xA;यथेष्टरूपमाधाय पत्नीरूपाणि वै तथा ॥१ ०८॥&#xA;मुक्ता अपि प्रसेवन्तां चाऽप्रकाशं तथाविधाः ।&lt;br&gt;&#xA;ततोऽक्षरे परे धाम्नि चात्र प्रकाशगोचराः ॥१ ०९॥&#xA;सर्वे नरस्वरूपा वै विचरन्ति मदात्मकाः ।&lt;br&gt;&#xA;अगोचरास्तु ते सर्वे मदन्यागोचराः सदा ॥4.113.१ १०॥&#xA;मदङ्गनास्वरूपा मामुपासते मम प्रियाः ।&lt;br&gt;&#xA;तथा भवन्तो मुक्ताश्च पुमांसः सन्ति गोचराः ॥११ १॥&#xA;मदन्याऽगोचराः काले भवथ मत्प्रिया अपि ।&lt;br&gt;&#xA;आकर्षणातिवेगेनोपासनाऽन्यत्र नो यथा ॥१ १२॥&#xA;भवेत् तथा निगूढाश्च प्रत्येकमात्रगोचराः ।&lt;br&gt;&#xA;मद्योषितोऽन्वहं भूत्वा प्रसेवन्तां यथायथम् ॥११ ३॥&#xA;सर्वे मुक्ताः प्रसेवन्ते गूढकामास्तथाहि माम् ।&lt;br&gt;&#xA;यथेष्टरूपधर्तारः सेवन्ते मां स्वमन्दिरे ॥१ १४॥&#xA;लीलामेतां मम धाम्नि न जानन्त्यपरे मिथः ।&lt;br&gt;&#xA;एवमपारसामर्थ्योऽनन्तलीलादिगोचरः ॥१ १५॥&#xA;अतिस्नेहेन चाऽऽश्लेषं ददामि ताभ्य उत्तमम् ।&lt;br&gt;&#xA;इत्युक्त्वा बद्रिके चाग्रे विमानानि व्यनोदयत् ॥१ १६॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने श्रीहरेर्निजपत्न्यादीनां परमाऽक्षरधामाऽवलोकनप्रार्थनां स्वीकृत्य सर्वाभिः सह कोटिविमानैः परमाक्षरधामाभिगमनं, तत्र मुक्तनरस्वरूपेषु सर्वासां परिवर्तनं, तज्जिज्ञासायाः समाधानं चेत्यादिनिरूपणनामा त्रयोदशाधिकशततमोऽध्यायः ॥११३ ॥&lt;/p&gt;</description>
    </item>
    <item>
      <title>११४</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/114/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/114/</guid>
      <description>&lt;p&gt;श्रीनरनारायण उवाच-&lt;br&gt;&#xA;बद्रिकेऽथ विमानानि यान्ति ब्रह्महृदोत्तरम् ।&lt;br&gt;&#xA;विमानस्था ब्रह्ममुक्ताः पश्यन्ति कौतुकान्विताः ॥१ ॥&#xA;ब्रह्मरससमुद्रं वै सहस्रयोजनायतम् ।&lt;br&gt;&#xA;असङ्ख्ययोजनदीर्घं ब्रह्मानन्दरसप्रदम् ॥२ ॥&#xA;यद्रसास्तत्र मुक्तानां शाश्वतानन्ददायकाः ।&lt;br&gt;&#xA;तथा वै शाश्वततृप्तिप्रदा दिव्यसुधामयाः ॥३ ॥&#xA;यद्रसेषु च सामुद्रा मुक्ता वसन्त्यसङ्ख्यकाः ।&lt;br&gt;&#xA;दिव्यशाश्वतसम्मिष्ठानन्दभोगातिमोदिनः ॥४ ॥&#xA;रत्नधराः कृष्णरूपा दिव्यकुण्डलशोभनाः ।&lt;br&gt;&#xA;दिव्यमुकुटकटकादिभिर्विभूषणैर्युताः ॥५ ॥&#xA;रसचारा व्योमचाराः सच्चिदानन्दविग्रहाः ।&lt;br&gt;&#xA;यथेष्टरूपधर्तारः सपक्षाः सकराश्च वै ॥६ ॥&#xA;यादसां रूपधर्तारो विहङ्गरूपधारिणः ।&lt;br&gt;&#xA;प्रशाखिरूपधर्तारो रमाश्रीरूपधारिणः ॥७ ॥&#xA;अनेकाश्चर्यसम्पूर्णं ब्रह्मरससमुद्रकम् ।&lt;br&gt;&#xA;वीक्ष्य विमानगाश्चाग्रे ययुः पारं परं शुभम् ॥८ ॥&#xA;दिव्यसमस्तरत्नाढ्यं दिव्यतेजोऽभिविस्तरम् ।&lt;br&gt;&#xA;दिव्यमृद्वीवालुकाभिर्व्याप्तं सर्वर्द्धिशोभनम् ॥९ ॥&#xA;कोटिकोट्यर्कभावद्भिर्नौकागृहैश्च कोटिभिः ।&lt;br&gt;&#xA;कोटिविमानविश्रामैर्महाशालैः सुशोभितम् ॥4.114.१ ०॥&#xA;ब्रह्मतत्त्वविमानानां कोटिगृहैर्विराजितम् ।&lt;br&gt;&#xA;आक्षरभूप्रदेशानां राजमार्गाभिसङ्गतम् ॥१ १॥&#xA;आगमैर्विगमैश्चापि विमानानां प्रघोषितम् ।&lt;br&gt;&#xA;धामविमानयानानामवतारतलान्वितम् ॥१२॥&#xA;असङ्ख्यमानसयन्त्रैर्वस्तुविनिमयान्वितम् ।&lt;br&gt;&#xA;अपारमुक्तशालाभिव्यवसायविराजितम् ॥१३॥&#xA;आगतानां लेखशाला कोटिकोट्यभिराजितम् ।&lt;br&gt;&#xA;अवतारणचिह्नाढ्यध्वजदीपाभिभासुरम् ॥१४॥&#xA;महादिव्यद्रुमोद्यानमहाराजिवनान्वितम् ।&lt;br&gt;&#xA;द्वीपोपद्वीपशोभाढ्यं महाबन्धसमीकृतम् ॥१५॥&#xA;दिव्यसोपानसेत्वाढ्यं दिव्यवेलाभिशोभनम् ।&lt;br&gt;&#xA;दिव्यावतारसंराजत्तीरहीरकमञ्जुलम् ॥१६॥&#xA;विश्रामशालासंव्याप्तमसङ्ख्यधामधामिनाम् ।&lt;br&gt;&#xA;असङ्ख्यनगरावासाभिरामं ते व्यलोकयन् ॥१७॥&#xA;एतादृशं परं तीरं प्राप्य शोभां समीक्ष्य च ।&lt;br&gt;&#xA;आतिवाहिकमुक्ताद्यैरर्चितास्ते विमानगाः ॥१८॥&#xA;ययुरग्रे मुदा व्याप्ता वनानि विलुलोकिरे ।&lt;br&gt;&#xA;दिव्यसुगन्धिपत्राणि मिष्टपीयूषवन्ति च ॥१९॥&#xA;नेत्राऽऽह्लादप्रदाऽरण्यान्यलोकयन् विमानगाः ।&lt;br&gt;&#xA;प्रफुल्लपुष्पवल्ल्याढ्यदिव्यपुष्पितपादपान् ॥4.114.२०॥&#xA;स्तबकाँस्तरुषण्डाँश्च दिव्यशोभान् व्यलोकयन् ।&lt;br&gt;&#xA;यथेष्टरूपसम्पन्नान् कायाविवर्तनप्रभून् ॥२१ ॥&#xA;सर्वसिद्धिमयान् ब्रह्माऽऽपूरकान् द्रून् व्यलोकयन् ।&lt;br&gt;&#xA;आक्षरीदिव्यभूमिस्थान् नैकरङ्गांऽगशोभनान् ॥२२॥&#xA;सुधास्वादुफलाढ्याँश्च दिव्यान् द्रुमान् व्यलोकयन् ।&lt;br&gt;&#xA;कन्दिमूलिदलिमुक्तान् शाखितन्तुमतो द्रुमान् ॥२३॥&#xA;कदम्बकान् ब्रह्मदारून् पाटलान् पारिजातकान् ।&lt;br&gt;&#xA;सर्जतरून् चम्पकाँश्चाऽशोकान् शृङ्गारपादपान् ॥२४॥&#xA;तिलकान् बकुलान् लोध्रान् किंशुकान् खदिरांस्तथा ।&lt;br&gt;&#xA;कुन्दान् सहस्रपद्माँश्च केसरान् स्थलपद्मकान् ॥२५॥&#xA;चन्दनान् बदरान् जम्बीरकान् सुनवरङ्गकान् ।&lt;br&gt;&#xA;कृष्णफलान् रामफलान् लक्ष्मीफलाँस्तथाऽमृतान् ॥२६॥&#xA;श्वेतफलान् लिकुचाँश्च कदलान् नालिकेरकान् ।&lt;br&gt;&#xA;खर्जुरान् खारिकाँश्चापि दाडिमान् जम्ब्वजीरकान् ॥२७॥&#xA;मिष्टनिम्बून् तिन्तिडीश्च पनसान् मधुकाँस्तथा ।&lt;br&gt;&#xA;आम्रानाम्रातकान् बिल्वान् चिरबिल्वान् रतालुकान् ॥२८॥&#xA;द्राक्षान् काजून् बदामाँश्च सन्तरान् सुकपित्थकान् ।&lt;br&gt;&#xA;एलालवङ्गजावन्त्रीद्रुमान् तिक्तादिवल्लिकाः ॥२९॥&#xA;त्वक्सारान्कीचकान् प्लक्षान्वटान् साङ्गान्शमीद्रुमान् ।&lt;br&gt;&#xA;शिशपान् नागवल्लीश्च कल्पवल्लीर्जोवन्तिकाः ॥4.114.३०॥&#xA;मालतीश्चित्रपर्णाश्च कमलानि व्यलोकयन् ।&lt;br&gt;&#xA;कल्पद्रुमान्नास्पतिकान् चिकुकान् मिष्टकर्दमान् ॥३ १॥&#xA;सूर्यमुखान् चन्द्रदलान् ब्रह्मपत्रान् रमारसान् ।&lt;br&gt;&#xA;सुधाधारान्मधुव्रातान् कामपूरान् व्यलोकयन् ॥३२॥&#xA;पयोभृतान् मिष्टकुम्भान् शार्करान् समलोकयन् ।&lt;br&gt;&#xA;मिष्टमोहनकान् शैत्यद्रुमान् कर्पूरकानपि ॥३३॥&#xA;रतिस्वादान् मोदकणान् आमोदद्रून् व्यलोकयन् ।&lt;br&gt;&#xA;प्रमौक्तिकान् रत्नगुच्छान् स्वर्णपुष्पान् हिरण्मयान् ॥३४॥&#xA;कानकान् राजतान् वृक्षान् दार्पणद्रून् व्यलोकयन् ।&lt;br&gt;&#xA;स्वर्णहारान् गन्धमालान् भूषाफलान् व्यलोकयन् ॥३५॥&#xA;चिदम्बरान् सत्प्रणादान् चिदानन्दद्रुमाँस्तथा ।&lt;br&gt;&#xA;दधिक्राव्णान् मुनिमोदान् श्रीद्रवानप्यलोकयन् ॥३६॥&#xA;सिद्धपादान्मनोवर्षान् चिन्तावल्लीर्व्यलोकयन् ।&lt;br&gt;&#xA;अक्षय्यपत्रकान् चाज्यलताः प्रदीपपादपान् ॥३७॥&#xA;तक्रपुटान् मणिशाखान् स्वर्णमूलान् व्यलोकयन् ।&lt;br&gt;&#xA;कौङ्कुमान् शीतचूर्णांश्च कज्जलिकान् व्यलोकयन् ॥३८॥&#xA;आलक्तकान् पिङ्गरसान् महीदीनान् महाक्षतान् ।&lt;br&gt;&#xA;निवारान् पूगकान् जातिफलान् मल्लिकवल्लिकाः ॥३९॥&#xA;सदापुष्पा नित्यफला ब्रह्मशिम्बीर्व्यलोकयन् ।&lt;br&gt;&#xA;श्रीफलान् श्रीद्रुमकाँश्चाऽऽमलकान् जलपद्मकान् ॥4.114.४० ॥&#xA;फलजनान् त्रिमूरूँश्च प्रवालान् वालशिङ्ग्रकान् ।&lt;br&gt;&#xA;केशधारान् मृदुलेह्यान् गन्धसारान् सुशाल्मलान् ॥४१ ॥&#xA;कार्पासकान् कुशेयकान् कलमान् देवविग्रहान् ।&lt;br&gt;&#xA;चैतन्यफलिनश्चापि कमलानि व्यलोकयन् ॥४२॥&#xA;एवंविधान्यसङ्ख्यानि महारण्यानि चाऽक्षरे ।&lt;br&gt;&#xA;दिव्यमुक्तस्वरूपाणि कामरूपाणि सर्वथा ॥४३॥&#xA;अनादिश्रीकृष्णनारायणार्थं संस्थितानि वै ।&lt;br&gt;&#xA;कामगानि समस्तानि वनानि समलोकयन् ॥४४॥&#xA;तेजःपत्राणि नालानि महोद्यानानि चाभितः ।&lt;br&gt;&#xA;आरामाँश्च तडागाँश्च सरितश्चाऽप्यलोकयन् ॥४५॥&#xA;वनोद्यानमयीं भूमिं दशसाहस्रयोजनाम् ।&lt;br&gt;&#xA;आयतां परितो व्याप्तां चाक्षरीं समलोकयन् ॥४६॥&#xA;यासु मुक्ता अनन्ता वै ब्रह्मरूपा वसन्त्यपि ।&lt;br&gt;&#xA;अरण्यानि सकलानि मुक्ताश्रितानि वीक्ष्य च ॥४७॥&#xA;आश्चर्यं परमं प्रापुर्मुक्ता ब्रह्मप्रियादयः ।&lt;br&gt;&#xA;तैः कृता विविधाः पूजाः कृष्णनारायणस्य वै ॥४८॥&#xA;विमाने चाऽम्बरे गत्वा बद्रिके फलचन्दनैः ।&lt;br&gt;&#xA;उपदाभिर्दिव्यदानैस्तोषितः स्वपतिर्हरिः ॥४९॥&#xA;अथोल्लङ्घ्याऽरण्यभूमिं पर्वतानागतान् बहून् ।&lt;br&gt;&#xA;व्यलोकयन् दिव्यरूपान् कोटिसूर्यसमप्रभान् ॥4.114.५०॥&#xA;अरण्यानीयुतान् दीर्घगह्वरान् मुक्तसेवितान् ।&lt;br&gt;&#xA;सौवर्णै राजतैः शृङ्गै रत्नशृङ्गैः सुशोभितान् ॥५१॥&#xA;मणिभिर्विविधैर्दिव्यैः सम्भृतान् हीरकोज्ज्वलान् ।&lt;br&gt;&#xA;वज्रशृङ्गैस्तथा मुक्ताशिखरैरतिशोभितान् ॥५२॥&#xA;पद्मरागाद्रिपङ्क्तिध्रैरन्वितान् दीर्घसेतुभिः ।&lt;br&gt;&#xA;मारकतैश्च शिखरैरिन्द्रनीलतलान्वितैः ॥५३॥&#xA;वैदूर्येरन्वितान् पुष्परागशृङ्गैर्विराजितान् ।&lt;br&gt;&#xA;कर्केतनानां शिखरैर्भीष्मकानां कटिभ्रमैः ॥५४॥&#xA;पुलकानां मध्यभागै रुधिरभ्वा प्रशोभितान् ।&lt;br&gt;&#xA;स्फटिकशृङ्गहारैश्च विद्रुमोर्ध्वस्थलैर्युतान् ॥५५॥&#xA;चिन्तामणियुतानद्रीन् कौस्तुभादिसमन्वितान् ।&lt;br&gt;&#xA;माणिक्यवर्णैः शिखरैः सुशोभितानलोकयन् ॥५६॥&#xA;सिद्धमुक्तनिवासाढ्यान् गान्धर्वमुक्तशोभितान् ।&lt;br&gt;&#xA;विद्वन्मुक्तकृतावासान् तापसानां गृहान्वितान् ॥५७॥&#xA;योगिमुक्तालययुतान् ब्रह्मयुक्ताधिवासितान् ।&lt;br&gt;&#xA;कलामुक्ताश्रमयुतान् साधुमुक्ताद्यधिष्ठितान् ॥५८॥&#xA;कमठैर्होत्रिभिर्मुक्तैः कृतावसथमन्दिरान् ।&lt;br&gt;&#xA;भक्तिधरैस्तथा मुक्तैः स्थले स्थले कृतालयान् ॥५९॥&#xA;अधित्यकासु वै देवमुक्तैरुद्यानवासिभिः ।&lt;br&gt;&#xA;स्थापितश्रीमहाग्रामानद्रीन् दिव्यानलोकयन् ॥4.114.६० ॥&#xA;निकुञ्जैर्मुक्तकोटीनां निर्झरैर्दिव्यवारिभिः ।&lt;br&gt;&#xA;आपगाभिश्च दिव्याभिर्ब्राह्मीभिरुपशोभितान् ॥६१॥&#xA;सच्चिदानन्दसलिलैरमृतैः सम्भृतैः शुभैः ।&lt;br&gt;&#xA;सरोवरैर्महारम्यैः शोभिताद्रीनलोकयन् ॥६२॥&#xA;कमलैः पद्मनिवहैः कल्हारैः कुमुदैः शुभैः ।&lt;br&gt;&#xA;पुण्डरीकैररविन्दैर्नलिनीकुसुमैर्युतान् ॥६३॥&#xA;तटान् सुगन्धिपुष्पाणां परागाढ्यानलोकयन् ।&lt;br&gt;&#xA;दिव्यान् हंसान् सारसाँश्च गरुडाननलान् खगान् ॥६४॥&#xA;शुकमेनामयूराँश्च दिव्यमुक्तानलोकयन् ।&lt;br&gt;&#xA;भारद्वाजान् चातकाँश्च कामरूपधरान् बहून् ॥६५॥&#xA;मुक्तरूपान् दिव्यपक्षिगणान् सर्वानलोकयन् ।&lt;br&gt;&#xA;गजान्सिंहान् मृगान् दिव्यान् दिव्याश्वान् समलोकयन्॥६६॥&#xA;धेनूश्चमरीर्महिषीर्मृगान् शार्दूलकानपि ।&lt;br&gt;&#xA;दिव्यान् सत्त्वान् मुक्तरूपान् कामरूपानलोकयन् ॥६७॥&#xA;शाखामृगान् दिव्यरूपान् हनूयुतान् प्लवङ्गमान् ।&lt;br&gt;&#xA;सपक्षाँश्च परीगणान् पर्वतेषु व्यलोकयन् ॥६८॥&#xA;दशसाहस्रभूभागायतान् वीक्ष्य गिरीश्वरान् ।&lt;br&gt;&#xA;बद्रिके कोटिशृङ्गाख्यं महाशैलमलोकयन् ॥६९॥&#xA;स्वर्णमात्रस्वरूपं च स्वर्णमात्रोत्थवस्तुकम् ।&lt;br&gt;&#xA;असङ्ख्यसूर्यभावन्तं हिरण्याद्रिमलोकयन् ॥4.114.७०॥&#xA;असङ्ख्ययोजनदीर्घं लक्षयोजनकाऽऽयतम् ।&lt;br&gt;&#xA;सच्चिदानन्दतत्त्वाढ्यं ब्रह्मतत्त्वमयं गिरिम् ॥७१ ॥&#xA;असङ्ख्यसुरमुक्तानां नगरैरधिवासितम् ।&lt;br&gt;&#xA;अनेकाश्चर्यसंयुक्तमनेकज्योतिरन्वितम् ॥७२॥&#xA;दिव्यामृतमेघकोटिकोट्यब्भ्रघनसंश्रितम् ।&lt;br&gt;&#xA;असङ्ख्याऽमृतसरिदाच्छन्ननिम्नप्रणालिकम् ॥७३॥&#xA;दिव्यदीपौषधिव्रातैरलङ्कृतं महागिरिम् ।&lt;br&gt;&#xA;सुशोभितं प्रवीक्ष्यैवोपत्यकासु व्यलोकयन् ॥७४॥&#xA;लक्षयोजनभूभागाऽऽयतासु हरितासु वै ।&lt;br&gt;&#xA;अनेकमुक्तसङ्घान् संस्थितान् नगरसंश्रितान् ॥७५॥&#xA;नदीनदतटाकाद्यैर्युक्तानावसथाँस्तथा ।&lt;br&gt;&#xA;वाट्युद्यानमहारामान् व्यलोकयन् विमानगाः ॥७६॥&#xA;सौवर्णवनमध्ये चाऽपश्यन् नृत्यस्थलीं प्रभोः ।&lt;br&gt;&#xA;दिव्यकुञ्जनिकुञ्जाढ्यां सर्वोद्भिज्जातिमुक्तकैः ॥७७॥&#xA;उषित्वा शोभितां कृष्णनारायणस्य सौख्यदाम् ।&lt;br&gt;&#xA;यत्र वै ब्रह्मसरसो ब्रह्ममुक्तानिकाः शुभाः ॥७८॥&#xA;ब्रह्मपुमांस एवैते नृत्यन्ति कृष्णतुष्टये ।&lt;br&gt;&#xA;वर्तुलां दिव्यसौधाढ्यां दशसाहस्रयोजनाम् ॥७९॥&#xA;दिव्यसभागृहगर्भां सर्वभोगसमन्विताम् ।&lt;br&gt;&#xA;कोटिकोट्यर्कभाव्याप्तशिखरां चाभितः शुभाम् ॥4.114.८०॥&#xA;अनन्तरूपधारिश्रीकान्तमुक्तैः सदोषिताम् ।&lt;br&gt;&#xA;दिव्यगोपुरदुर्गाद्यैर्बहुखण्डैर्विभाजिताम् ॥८१ ॥&#xA;कोटिविमानिकायुक्तां कोटिभूषालयान्विताम् ।&lt;br&gt;&#xA;कोटिशृङ्गारशालाढ्यां कोटिवाद्यादिमन्दिराम् ॥८२॥&#xA;कोट्युपकरणैः श्रेष्ठैः सम्भृतरङ्गमण्डपाम् ।&lt;br&gt;&#xA;कोटिसिंहासनस्थानां नृत्यमण्डलिकां स्थलीम् ॥८ ३॥&#xA;विलोक्याऽग्रे विमानस्था ययुः श्रीरासमण्डलम् ।&lt;br&gt;&#xA;दशलक्षयोजनात्मविशालं पारमेश्वरम् ॥८४॥&#xA;कोटिस्तम्भकृताधारवृत्तमण्डपशोभितम् ।&lt;br&gt;&#xA;सर्वरासोपकरणैदिव्यैः श्रेष्ठैः समन्वितम् ॥८५॥&#xA;कोटिमुक्ता निवसन्ति हर्याज्ञया तु यत्र वै ।&lt;br&gt;&#xA;विमानानि सुवर्णादिदिव्यानि यत्र सन्ति च ॥८६॥&#xA;असङ्ख्यकलशैर्युक्तश्चोपमण्डपशोभितः ।&lt;br&gt;&#xA;महामण्डप एवाऽसौ राजतेऽब्जार्कवत् सदा ॥८७॥&#xA;सच्चिदानन्दसन्दोहाः सच्चिदानन्दभूस्तराः ।&lt;br&gt;&#xA;सच्चिदानन्दवल्लभ्यो राजन्ते यत्र मण्डपे ॥८८॥&#xA;कल्पलताः कल्पवृक्षाः कल्पतृणानि यत्र च ।&lt;br&gt;&#xA;कल्पपात्राणि सङ्कल्पस्तबका यत्र सन्ति च ॥८९॥&#xA;चिन्तामणयः श्रेष्ठाश्चाऽक्षयपात्राणि यत्र च ।&lt;br&gt;&#xA;सर्वकामदुघाः स्थल्यो बृस्यः सिद्धरसान्विताः ॥4.114.९०॥&#xA;सर्वविधान्यमृतानि सर्वरसाश्च शाश्वताः ।&lt;br&gt;&#xA;महानन्दतरवश्च वर्तन्ते मानसोद्भवाः ॥९ १ ॥&#xA;प्रकाशा ब्रह्मतत्त्वोत्था वायवो दिव्यखोत्थिताः ।&lt;br&gt;&#xA;सुखस्पर्शाः सुखवीक्षा यत्र भवन्ति सद्गुणाः ॥९२॥&#xA;सर्वेन्द्रियमहाभोगा भवन्ति रासमण्डले ।&lt;br&gt;&#xA;अकल्प्याश्चाऽप्यगम्याश्चाऽतर्क्याश्चापि तु मानसाः ॥९३॥&#xA;दिव्यब्रह्ममया ब्रह्मोत्थिताः कृष्णेच्छया शुभाः ।&lt;br&gt;&#xA;शाश्वतानन्दपूराश्च पुष्टिदाः सम्भवन्ति हि ॥९४॥&#xA;सुखाऽऽकर्षणदाः सर्वे भोग्या भोगा हि मण्डपे ।&lt;br&gt;&#xA;समास्ते परितः सन्ति दिव्यास्ते रासमण्डले ॥९५ ॥&#xA;यथेष्टरूपधर्तारो वसन्ति मुक्तसाधवः ।&lt;br&gt;&#xA;अनादिश्रीकृष्णरूपस्वरूपाऽभिन्नविग्रहाः ॥९ ६॥&#xA;बालकृष्णस्थसामर्थ्यशक्तिसर्वस्वयोजिताः ।&lt;br&gt;&#xA;परमेशमहासिद्धिसमाढ्यात्मान इत्यपि ॥९७॥&#xA;जन्मजयन्तिकादौ च रासरमणकारिणः ।&lt;br&gt;&#xA;मुक्तानिकाऽसङ्ख्यभक्तानिकामण्डलसङ्गताः ॥९८॥&#xA;रमन्ते ते गीतगानैर्नर्तनैः कूर्दनैस्तथा ।&lt;br&gt;&#xA;तालिकाभिः पादसङ्क्रमणैर्देहविवर्तनैः ॥९ ९ ॥&#xA;मेलनैर्भावगर्भैश्चाऽऽश्लेषैर्वक्षोभियोजनैः ।&lt;br&gt;&#xA;अर्पणैः सर्वकामानां पूरणैः परमात्मना ॥4.114.१० ०॥&#xA;तृप्यन्ति सततं मुक्ता मुक्तानिकास्वरूपिणः ।&lt;br&gt;&#xA;मोदन्ते श्रीहरिं प्राप्य कान्तं कामप्रपूर्कम् ॥१०१ ॥&#xA;एतादृशं सुखकोश वीक्ष्य तद्रासमण्डलम् ।&lt;br&gt;&#xA;तन्मुक्तैः कृतपूजाश्च ययुरग्रे विमानगाः ॥१ ०२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने परमाऽक्षरब्रह्मधाम्नि ब्रह्मप्रियाहरिप्रियादिभिर्ब्रह्मह्रदोत्तरस्थब्रह्मरससमुद्रतीराऽवतारः कृतः, महावनपर्वत-हिरण्यकोटिशृङ्गाद्रिवनोपत्यकोद्याननृत्यस्थलीरासमण्डलानि चावलोकितानीत्यादिनिरूपणनामा चतुर्दशाधिकशततमोऽध्यायः ॥११४ ॥&lt;/p&gt;</description>
    </item>
    <item>
      <title>११५</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/115/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/115/</guid>
      <description>&lt;p&gt;श्रीनरनारायण उवाच-&lt;br&gt;&#xA;रासमण्डलतश्चोर्ध्वं हरेर्विहारमण्डलम् ।&lt;br&gt;&#xA;लक्षयोजनविस्तारं व्यलोकयन् विमानगाः ॥१ ॥&#xA;यत्र परममुक्तानां निवासा मन्दिराणि च ।&lt;br&gt;&#xA;प्रासादा दिव्यकलशाः सन्ति कृष्णालया यथा ॥२ ॥&#xA;मुक्ता मुक्तानिका भूत्वा सेवन्ते कान्तमच्युतम् ।&lt;br&gt;&#xA;विहारो यत्र सौधेषु भवन्ति ब्रह्मयोषिताम् ॥३ ॥&#xA;कोटिकोट्यर्बुदपत्न्यो मुक्तानिका हरिं पतिम् ।&lt;br&gt;&#xA;विहारमण्डले नैजसौधेषु दिव्यविग्रहाः ॥४ ॥&#xA;सेवन्ते परमात्मानं सुखशय्यास्वहर्निशम् ।&lt;br&gt;&#xA;शृङ्गारा यत्र वर्तन्ते नवा दिव्याश्च शाश्वताः ॥५ ॥&#xA;पानभोजनभोगाश्च वर्तन्तेऽमृतसम्भृताः ।&lt;br&gt;&#xA;यत्र कामदुघा गावो विद्यन्ते मानसेष्टदाः ॥६ ॥&#xA;यत्र शय्याः कोमलाश्च नित्यसुगन्धिसम्भृताः ।&lt;br&gt;&#xA;मानसेष्टप्रदाः सर्वाः सुखस्पर्शाश्चिदात्मकाः ॥७ ॥&#xA;दिव्यरूपस्पर्शगन्धशब्दरसरतिप्रदाः ।&lt;br&gt;&#xA;कल्पताम्बूलवल्ल्यादिपत्रचर्वणगन्धिकाः ॥८ ॥&#xA;सुगन्ध्युत्तरसुरभिकेसरादिविराजिताः ।&lt;br&gt;&#xA;कामपूरास्तथा सर्वोपकरणोत्तमाञ्चिताः ॥९ ॥&#xA;स्नानशालास्तापशाला रसशालाश्च यत्र वै ।&lt;br&gt;&#xA;भोज्यशाला रहःशालाः स्वापशालाश्च यत्र वै ॥4.115.१० ॥&#xA;द्रवशाला नाट्यशाला दृश्यशालाश्च यत्र वै ।&lt;br&gt;&#xA;गीतशाला नृत्यशाला वेषशालाश्च यत्र वै ॥११ ॥&#xA;सर्वशृङ्गारशालाश्च कामशालाश्च यत्र वै ।&lt;br&gt;&#xA;भोगशालाश्चाङ्गप्रसाधनशालाश्च यत्र वै ॥१ २॥&#xA;रेखाशालास्तथा कान्ताश्लेषशाला भवन्ति च ।&lt;br&gt;&#xA;प्रासादा कलशैर्युक्ता दिव्या स्वर्णविनिर्मिताः ॥१३ ॥&#xA;शोभन्ते कोटिशो यत्र विहारमण्डलोऽभितः ।&lt;br&gt;&#xA;नगराणि विचित्राणि विचित्रमन्दिराणि च ॥१४॥&#xA;वर्तन्ते मुक्तकोटीनां निवासा यत्र चाभितः ।&lt;br&gt;&#xA;वसतयः सेवकानां सेविकानां भवन्त्यपि ॥१५ ॥&#xA;दासानां चापि दासीनां पुंरूपाणां भवन्त्यपि ।&lt;br&gt;&#xA;सुहृदां मित्रवर्गाणां मुक्तानां सुगृहाणि च ॥१६ ॥&#xA;भवन्ति श्रीहरेः सौधभाऽऽभभावन्ति तत्र ह ।&lt;br&gt;&#xA;एवं विहारिमुक्तानां वीक्ष्य विहारमण्डलम् ॥१७॥&#xA;विमानगा ययुरग्रे राष्ट्रप्रदेशभूमिषु ।&lt;br&gt;&#xA;हरिद्वर्णाऽतिरसभृन्मिष्टकणिशवन्ति वै ॥१८ ॥&#xA;यासु सस्यानि सर्वाणि राजन्ते ऋद्धिमन्ति च ।&lt;br&gt;&#xA;दिव्यब्रह्ममयान्येवाऽक्षतशालिभिधानि च ॥१ ९॥&#xA;गोधूमयवनिवारचणकादीनि सन्ति वै ।&lt;br&gt;&#xA;दिव्यब्रह्मस्वरूपाणि कामरूपाणि तानि वै ॥4.115.२०॥&#xA;मुक्तरूपाणि सस्यानि धामिनां सुखदानि हि ।&lt;br&gt;&#xA;इक्षुक्षेत्राणि परितः शाकक्षेत्राढ्यवाटिकाः ॥२१।&lt;br&gt;&#xA;राजन्ते दीर्घिकावापीकूपतडागवन्ति च ।&lt;br&gt;&#xA;सरितो दिव्यजलदा वहन्ति चित्स्वरूपिकाः ॥२२॥&#xA;सीमभूमिप्रदेशाश्च विद्यन्ते फलिपादपाः ।&lt;br&gt;&#xA;अनेकपुष्पिवृक्षाणां वृतिभिर्वर्तुलीकृताः ॥२३॥&#xA;रक्षिताः सर्वतो दिग्भ्यो महासस्यसमृद्धयः ।&lt;br&gt;&#xA;मुद्गमाषै राजमाषैः कङ्गूभिः शोभिताः शुभाः ॥२४॥&#xA;राजिकाकेसरैर्युक्ता दुग्धिकाबृहतीयुताः ।&lt;br&gt;&#xA;अनेकान्नेरसङ्ख्यैश्च भाजीशाकैः समन्विताः ॥२५॥&#xA;कन्दपुष्पदलाद्यैश्च समृद्धाः शोभना ह्यति ।&lt;br&gt;&#xA;कर्षुकाख्यप्रमुक्तानां नगराणि च तत्र वै ॥२६॥&#xA;सन्ति ग्रामाश्च खेटाश्च खर्वटा गोपकर्मणाम् ।&lt;br&gt;&#xA;पुराणि दिव्ययोगानि दिव्यव्यापारवन्त्यपि ॥२७॥&#xA;भवन्ति दिव्यसौवर्णवर्णानि प्रोज्ज्वलानि च ।&lt;br&gt;&#xA;यत्र मुक्ता महामुक्ता वसन्ति ब्रह्मरूपिणः ॥२८॥&#xA;तथा परममुक्ताश्च वसन्ति ब्रह्मयोगिनः ।&lt;br&gt;&#xA;अनादिश्रीकृष्णनारायणख्यपरायणाः ॥२९॥&#xA;येषां कर्मकलापा वै दिव्याः कृष्णपरायणाः ।&lt;br&gt;&#xA;भवन्ति सर्वथा बद्रि ताँस्ते व्यलोकयन् मुदा ॥4.115.३ ०॥&#xA;आलयानाश्रमानावसथान् सौधान् कुटीस्तथा ।&lt;br&gt;&#xA;गृहाणि कोटरान् मन्दिराणि कुञ्जान् निकुञ्जकान् ॥३१ ॥&#xA;सौधान् शाला निवासाँश्च भवनानि च गर्भकान् ।&lt;br&gt;&#xA;विद्यालयान् कलाशाला गोशाला गोपुरान् शुभान् ॥३२॥&#xA;दुर्गान् भित्तिस्तम्भशृङ्गाण्यपि वृत्तसुमण्डपान् ।&lt;br&gt;&#xA;उपगृहाणि चारामान् छत्राणि तूपकाँस्तथा ॥३३॥&#xA;सभागृहाणि च न्यायनृत्यगान्धर्वभूमिकाः ।&lt;br&gt;&#xA;मल्लनाट्येन्द्ररमणान् महानसानि यान्यपि ॥३४॥&#xA;मखालयान् राजसौधानापणान् व्योमकोष्ठकान् ।&lt;br&gt;&#xA;त्रिवरान् द्वारदेशाँश्च वीक्ष्य सौवर्णशोभनान् ॥३५॥&#xA;समाकाररचनाँश्च स्वर्णकलशराजितान् ।&lt;br&gt;&#xA;नैसर्गिकप्रकाशाँश्च सर्वर्द्धिप्रदभित्तिकान् ॥३६॥&#xA;कल्पकुम्भीकल्पचुल्लीकल्पपात्रविराजितान् ।&lt;br&gt;&#xA;अक्षय्येष्टप्रदान् वीक्ष्य भोज्यपानर्द्धिसम्भृतान् ॥३७॥&#xA;सर्वोपकरणैर्युक्तान् दिव्यशाश्वतविग्रहान् ।&lt;br&gt;&#xA;सच्चिदानन्दरूपाँश्च सर्वरङ्गर्द्धिशोभनान् ॥३८॥&#xA;ध्वजैः पताकिकाभिश्च वावातादिभिरन्वितान् ।&lt;br&gt;&#xA;दिव्यमुक्तगणैर्युक्तान् वीक्ष्य प्राप्य समर्हणाम् ॥३९॥&#xA;अग्रे विमानगा देशानुल्लङ्घ्याऽर्बुदयोजनान् ।&lt;br&gt;&#xA;मुक्तवसतीन् संवीक्ष्य ययुः सुराष्ट्रमुत्तमम् ॥4.115.४०॥&#xA;यत्र मार्गा दीर्घतमा ब्रह्मसमुद्रयोगिनः ।&lt;br&gt;&#xA;वनपर्वतवसतीनभिव्याप्य च मण्डपान् ॥४१॥&#xA;मण्डलानि पुरग्रामान् समायान्ति सुराष्ट्रकम् ।&lt;br&gt;&#xA;छायावृक्षैः फलिवृक्षैर्युताः पन्थान उत्तमाः ॥४२॥&#xA;सर्वयात्रिकसुखदाः सुभगा रमणीयकाः ।&lt;br&gt;&#xA;प्रवासिनां सर्वभोग्यप्रदाः सच्चिद्रसप्रदाः ॥४३॥&#xA;विद्यन्ते ते मृदुस्पर्शा गतिश्रमविवर्जिताः ।&lt;br&gt;&#xA;शीतोष्णानुकूलसर्वतत्त्वाऽऽनन्दप्रदाः शुभाः ॥४४॥&#xA;पार्श्वनदीनदवारिसुधावलीद्रुशोभिताः ।&lt;br&gt;&#xA;तरुसूच्चफलवालुमृदुपार्श्वसुशोभिताः ॥४५॥&#xA;पुष्पीवृक्षकृतराजिकदम्बराजिराजिताः ।&lt;br&gt;&#xA;लताप्रतानितछत्रच्छायाद्रुमसुपार्श्वकाः ॥४६॥&#xA;शर्कराफलवल्लीनां कृत्रिमनदपार्श्वकाः ।&lt;br&gt;&#xA;चञ्चद्दिव्यमहामूल्यमणिगर्भातिशोभनाः ॥४७॥&#xA;कूष्माण्डवल्लिकाव्याप्तकुटीयुक्क्षेत्रमध्यगाः ।&lt;br&gt;&#xA;त्र्यमृतस्तम्बक्षेत्रान्तःप्रविष्टदीर्घयायिनः ॥४८॥&#xA;मधुस्राविमहावृक्षशाखारसाभिषेकिनः ।&lt;br&gt;&#xA;ब्रह्मचन्दनवृक्षाणां रसवृष्ट्या सुगन्धिताः ॥४९॥&#xA;देवपुष्पविकीरैश्चाञ्चिताः शय्याभसौख्यदाः ।&lt;br&gt;&#xA;मुक्तमुक्तानिकावृन्दपादपद्मातिपावनाः ॥4.115.५ ०॥&#xA;नैकधातुप्रचूर्णोत्थलहरीवलिशोभिताः ।&lt;br&gt;&#xA;पार्श्वविश्रान्तिवेदीभिर्मनोहराऽऽश्रयप्रदाः ॥५१॥&#xA;नदीनदमहासेतुसङ्कलनाऽद्वितीयकाः ।&lt;br&gt;&#xA;मुक्तिसौख्यप्रदा मार्गास्तृप्तिदा नित्यसौख्यदाः ॥५२॥&#xA;मध्यक्षेत्रीयसृतिभिः सङ्गताश्चत्वरान्विताः ।&lt;br&gt;&#xA;तानप्रतानमार्गैश्च मिलिता देशदर्शकाः ॥५३॥&#xA;सुधापर्वात्मकशालाऽमृतदानप्रमोददाः ।&lt;br&gt;&#xA;ब्रह्मराष्ट्राऽऽविद्धमध्या परब्रह्मगृहान्तगाः ॥५४॥&#xA;अनादिमुक्तविहराः शाश्वतानन्दसम्भृताः ।&lt;br&gt;&#xA;अपुनरावर्तनाश्च गतानां मुक्तिसङ्गिनाम् ॥५५॥&#xA;माङ्गलिकरसद्रव्यैः सिक्ताः श्रेयोरसादिभिः ।&lt;br&gt;&#xA;कल्याणपदवीयुक्ता विशाला बहुविस्तराः ॥५६॥&#xA;एतादृशान्मोक्षमार्गान् वीक्ष्याऽऽश्चर्यगतास्तु ते ।&lt;br&gt;&#xA;अग्रे विमानगा देशानसङ्ख्ययोजनायतान् ॥५७॥&#xA;वीक्ष्य तुल्यर्द्धिसम्पद्भिः शोभनान् ययुरुत्सुकाः ।&lt;br&gt;&#xA;अपश्यन् दूरतस्ते चाऽक्षरधामपुरं महत् ॥५८॥&#xA;परार्धयोजनदीर्घदिव्यचिद्भूविराजितम् ।&lt;br&gt;&#xA;असङ्ख्याऽक्षरमुक्तानामावासमन्दिरात्मकम् ॥५९॥&#xA;सर्वसृष्टिमहातेजोऽधिकतेजोऽम्बरान्वितम् ।&lt;br&gt;&#xA;सर्वसृष्टमहानन्दाधिकानन्दाऽम्बरान्वितम् ॥4.115.६०॥&#xA;सर्वसौरभवासं च सर्वरूपाभिरूपवत् ।&lt;br&gt;&#xA;सर्वरसाऽधिमिष्टं च सर्वमिष्टस्वरान्वितम् ॥६१ ॥&#xA;सर्वलावण्ययुक्तं च सर्वमाधुर्यसम्भृतम् ।&lt;br&gt;&#xA;असङ्ख्यानादिमुक्तानां महामन्दिरशोभनम् ॥६२॥&#xA;कोटिकोट्यब्जसूर्याणां तेजोवत्कलशान्विताः ।&lt;br&gt;&#xA;दिव्यशृङ्गयुता यत्र शोभन्ते मुक्तसंश्रयाः ॥६३॥&#xA;कामरूपधराऽनादिमुक्तवृन्दा वसन्ति च ।&lt;br&gt;&#xA;दिव्यरत्नहीरकाणां मणीनां मन्दिरेषु ह ॥६४॥&#xA;असङ्ख्यपारं तद्धाम सर्वधामोत्तमोत्तमम् ।&lt;br&gt;&#xA;असङ्ख्यदिव्यसंयानविमानैरुपशोभितम् ॥६५॥&#xA;असङ्ख्यनगरैर्ग्रामैः पत्तनैः खेटखर्वटैः ।&lt;br&gt;&#xA;उद्यानारामवाटीभिः क्षेत्रभूविस्तरैर्युतम् ॥६६॥&#xA;सच्चिदानन्दतत्त्वैस्तैर्ब्रह्मपुरैरलङ्कृतम् ।&lt;br&gt;&#xA;सर्वगोपुरदुर्गाद्यैर्वनपर्वतराजिभिः ॥६७॥&#xA;आक्षरैश्च नदीसरोवरैर्नदैः सुशोभितम् ।&lt;br&gt;&#xA;कौस्तुभानां दीर्घशृङ्गैः पर्वतैरतिशोभनम् ॥६८॥&#xA;असङ्ख्यदिव्यदुग्धानां कुल्याभिरभितो युतम् ।&lt;br&gt;&#xA;सुधापीयूषभोज्यानां कुल्याभिरभिरामकम् ॥६९॥&#xA;यानवाहनशय्यानामुपस्कारैः समृद्धिमत् ।&lt;br&gt;&#xA;कामरूपधरमुक्तमुक्तानिकाकृताश्रयम् ॥4.115.७०॥&#xA;सर्वसमानरूपैश्च कृष्णनारायणाश्रितैः ।&lt;br&gt;&#xA;कृतावासमनन्तं चाऽपारमसीमकं महत् ॥७१ ॥&#xA;सर्वसस्यर्द्धिसंयुक्तं फलान्नकणसिद्धिमत् ।&lt;br&gt;&#xA;सर्वदिव्यसुसौवर्णभूमिगृहादिपत्तनम् ॥९२॥&#xA;असङ्ख्यस्तम्भसंशोभन्महासौधालिसत्प्रभम् ।&lt;br&gt;&#xA;निसर्गधामतत्त्वोत्थसर्वभोग्यसुहेतुकम् ॥७३॥&#xA;यस्य पारो न वै चास्ति गन्तॄणां व्योमचारिणाम् ।&lt;br&gt;&#xA;दिव्यचक्षुष्मतां कृष्णदृष्ट्या मनाक् सुगोचरम् ॥७४॥&#xA;यत्र मुक्ता असङ्ख्याता राजाधिराजरूपिणः ।&lt;br&gt;&#xA;कृष्णनारायणतुल्या वृन्दात्मानो भजन्ति तम् ॥७५॥&#xA;बद्रिके केचन मुक्ताः सभाऽऽत्मानश्च कोटिशः ।&lt;br&gt;&#xA;ध्यायन्ति परमात्मानं श्रीकृष्णं पुरुषोत्तमम् ॥७६॥&#xA;अन्येऽब्जसङ्ख्यका मुक्ताः कथां शृण्वन्ति शार्ङ्गिणः ।&lt;br&gt;&#xA;अपरे पद्मसङ्ख्याश्च स्तुवन्ति स्वामिनं हरिम् ॥७७॥&#xA;तथाऽन्ये स्वामिनो वाद्यैः कीर्तनं विदधत्यपि ।&lt;br&gt;&#xA;अर्चयन्ति शतवस्तुभिश्चेतरे हरिं पतिम् ॥७८॥&#xA;तथाऽन्ये दास्यमेवाऽपि कुर्वन्ति परमात्मनः ।&lt;br&gt;&#xA;आत्मनिवेदनं मुक्तानिकाः कुर्वन्ति सत्पतौ ॥७९॥&#xA;रमन्ते श्रीहरेरग्रे सेवन्ते तन्मनोऽनुगाः ।&lt;br&gt;&#xA;यज्ञे तथा हरिं मुक्ता आराधयन्ति तन्मयाः ॥4.115.८०॥&#xA;भोजयन्ति स्नापयन्ति संवाहयन्ति तं हरिम् ।&lt;br&gt;&#xA;नीराजयन्ति तं नाथं प्रसादयन्ति चाऽर्पणैः ॥८ १ ॥&#xA;रञ्जयन्ति गन्धीयन्ति शृङ्गारयन्ति माधवम् ।&lt;br&gt;&#xA;आनन्दयन्ति बहुधा पाययन्ति सुधामृतम् ॥८२-॥&#xA;धूपयन्ति दीपयन्ति यथा तद्रूपधारिणः ।&lt;br&gt;&#xA;एवं विविधरूपाँश्च परार्धाऽधिकमुक्तकान् ॥८३॥&#xA;विमानगा विलोक्यैवाऽऽश्चर्यं प्रापुः परं तदा ।&lt;br&gt;&#xA;सेवाभक्तिप्रकाराँश्च वीश्य निर्मानतां गताः ॥८४॥&#xA;अक्षरः पुरुषः सोऽपि निजालये परेश्वरम् ।&lt;br&gt;&#xA;अनन्तमुक्तसहितः सेवते स्वामिनं हरिम् ॥८५॥&#xA;सर्वदेहकृताभिश्च क्वचिन्नारी क्वचिन्नरः ।&lt;br&gt;&#xA;भूत्वा भूत्वा क्रियाभिश्च सेवते स्वामिनं निजम् ॥८६॥&#xA;अक्षरस्य महासौधे कोट्यर्बुदादितोरणे ।&lt;br&gt;&#xA;कोट्यर्बुदस्तम्भतोलये कोट्यर्बुदादिशृङ्गके ॥८७॥&#xA;असङ्ख्यभोग्यवस्त्वाढ्येऽसङ्ख्यदासीसमन्विते ।&lt;br&gt;&#xA;असङ्ख्यमुक्तमुक्तानीसेविते ब्रह्मरूपिणि ॥८८॥&#xA;ब्रह्महोलसञ्ज्ञे स्वे सेवते स्वपतिं हरिम् ।&lt;br&gt;&#xA;वीक्ष्येदं सेवनं बद्रि ब्रह्मप्रियास्तु सर्वथा ॥८९॥&#xA;स्तब्धा निर्गर्वभावं च प्राप्ताः स्वस्वामिनं प्रति ।&lt;br&gt;&#xA;एवंविधं तु तद्धामाऽक्षरं तद्वसतीन् शुभान् ॥4.115.९०॥&#xA;भुक्तावसतीन् सेवां च वीक्ष्याऽक्षरगृहं तथा ।&lt;br&gt;&#xA;अक्षरं सेवकं वीक्ष्य महानन्दं प्रलेभिरे ॥९ १॥&#xA;अक्षरस्य गृहे बद्रि विशालेऽसङ्ख्ययोजने ।&lt;br&gt;&#xA;ईश्वराणां समस्तानां मुक्तानां दिव्यवर्म्मणाम् ॥९२॥&#xA;ब्रह्माण्डानां च सर्वेषामुद्धयः सौक्ष्म्यतः स्थिताः ।&lt;br&gt;&#xA;अक्षरे वद्रिके सर्वमेतज्जगच्चराचरम् ॥९३॥&#xA;विद्यते संस्थितं बद्रि सर्वसृष्टिस्वरूपकम् ।&lt;br&gt;&#xA;यदक्षरगृहे चास्ते तद् ब्रह्माण्डेषु वर्तते ॥९४॥&#xA;यदक्षरगृहे नास्ति सृष्टिषु तन्न विद्यते ।&lt;br&gt;&#xA;एकैकस्मिन् मणौ दिव्ये वसन्ति भिन्नसृष्टयः ॥९५॥&#xA;एतादृशा हि मणयः सन्त्यक्षरगृहे शुभाः ।&lt;br&gt;&#xA;मायाधामानि सर्वाणि विद्यन्ते चैकके मणौ ॥९६ ॥&#xA;गोलोकाद्या महाभौमा विद्यन्ते चैकके मणौ ।&lt;br&gt;&#xA;वैकुण्ठाद्या आलयाश्च विद्यन्ते चैकके मणौ ॥९७ ॥&#xA;वासुदेवादयो व्यूहाः सर्वर्द्धिसहिता मणौ ।&lt;br&gt;&#xA;वर्तन्ते चैकके कर्तुं वर्णनं नैव शक्यते ॥९८ ॥&#xA;एतादृशं ब्रह्मपदं धामाऽक्षरं सुशोभनम् ।&lt;br&gt;&#xA;असङ्ख्यर्द्धिभृतं वीक्ष्य लब्ध्वा पूजां च तत्कृताम् ॥९९ ॥&#xA;अवतारालयान् दिव्यान् मन्दिराण्युत्तमानि च ।&lt;br&gt;&#xA;असङ्ख्यान् मुक्तरूपाँश्च कृष्णनारायणांशजान् ॥4.115.१०० ॥&#xA;कृष्णनारायणरूपान् कृष्णनारायणात्मकान् ।&lt;br&gt;&#xA;असङ्ख्यसृष्टिसञ्जातान् तदक्षरे सदा स्थितान् ॥१०१ ॥&#xA;ब्रह्मशीलपरान् सर्वावतारान् श्रीप्रभुप्रभान् ।&lt;br&gt;&#xA;असङ्ख्यैश्वर्यसम्पन्नान् वीक्ष्य धामोत्तरस्थितान् ॥१० २॥&#xA;अयं स्वामी ह्ययं स्वामी कृष्णनारायणो ह्ययम् ।&lt;br&gt;&#xA;इत्येवं प्रतिपन्नास्ते विमानगाः क्षणं तदा ॥१०३ ॥&#xA;असङ्ख्यकृष्णरूपाणि प्रभून् कृष्णानसङ्ख्यकान् ।&lt;br&gt;&#xA;मुक्तात्मकान् विलोक्यैव विलोक्य दिव्यचक्षुषा ॥१ ०४॥&#xA;सारूप्यभावमापन्नान् मुक्तान् विज्ञाय तादृशान् ।&lt;br&gt;&#xA;प्रतिपत्तिं मुक्तरूपां प्राप्याऽऽनन्दं प्रलेभिरे ॥१ ०५॥&#xA;आश्चर्यं परमं प्राप्ता अदृष्टदर्शनात् खलु ।&lt;br&gt;&#xA;प्रशशंसुर्विमानस्था ब्रह्मप्रियादयो भृशम् ॥१०६ ॥&#xA;अहो भाग्यं हरेर्योगाद् यददृश्यादिदर्शनम् ।&lt;br&gt;&#xA;लभामहे कृपालेशात् स्वामी नः परमो यतः ॥१ ०७॥&#xA;बद्रिके चाऽवताराद्यैः कृतां लब्ध्वा समर्हणाम् ।&lt;br&gt;&#xA;प्रभुः कृष्णो हरिश्चाग्रेऽपासरत् माधवीपतिः ॥१०८ ॥&#xA;जयनादैस्तोषशब्दैरक्षतादिसुवर्धनैः ।&lt;br&gt;&#xA;पुष्पाञ्जलिप्रदानैश्चाशीर्भिः सहाग्र उद्ययुः ॥१० ९॥&#xA;विमानानि समस्तानि दिव्याम्बराभियोगिनाम् ।&lt;br&gt;&#xA;मुक्तानां श्रीहरेः पत्युर्मन्दिरं परमं प्रति ॥4.115.११० ॥&#xA;तद्गत्या तद्वायुयोगात् परधामप्रभांशकात् ।&lt;br&gt;&#xA;महानन्दकृतां मूर्छां सुखाढ्यां प्रापुरेव ते ॥१११ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने विमानगा हरेर्विहारमण्डलं राष्ट्रप्रदेशान् सुराष्ट्रमण्डलम् अक्षरधामपुरम् अनादिमुक्तपुराणि दिव्यभक्तिकलापान् अक्षरब्रह्ममहोलम् असङ्ख्यावतारमहोलानि वीक्ष्य परमं धाम प्रति चापासरन्नित्यादिनिरूपणनामा पञ्चदशाऽधिकशततमोऽध्यायः ॥११५ ॥&lt;/p&gt;</description>
    </item>
    <item>
      <title>११६</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/116/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/116/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि हृदयं द्रवते मम ।&lt;br&gt;&#xA;वर्णयतो हरेर्धाम प्रत्यक्षं पश्यतो यथा ॥१ ॥&#xA;अवर्ण्यानन्दसन्दोहान् प्रभुञ्जामि प्रवर्णनात् ।&lt;br&gt;&#xA;अनन्यमानसी भूत्वा हृद्यं गद्यं निबोध मे ॥२ ॥&#xA;सहस्रशो गम्यमाना विमानगाश्चिदम्बरे ।&lt;br&gt;&#xA;दिव्यदृष्ट्या महातेजःपुञ्जाद्रिं पद्मयोजनम् ॥३ ॥&#xA;ब्रह्मतेजोऽधिकखर्वगुणितेजोभिवर्धितम् ।&lt;br&gt;&#xA;व्यलोकयन् दूरतस्ते शताऽब्जयोजनोच्छ्रयम् ॥४ ॥&#xA;अक्षरब्रह्मणस्तेजोराशिर्यस्याऽणुमात्रके ।&lt;br&gt;&#xA;प्रदेशे लीनतां याति तादृक् तेजो व्यलोकयन् ॥५ ॥&#xA;अक्षरब्रह्मधाम्नस्तद्धाम श्रेष्ठं परं पदम् ।&lt;br&gt;&#xA;अक्षरात् खर्णगुणितप्रभावदैकरोमकम् ॥६ ॥&#xA;परब्रह्माऽनादिकृष्णनारायणस्य धाम तत् ।&lt;br&gt;&#xA;श्रीकृष्णनारायणस्वाम्यक्षरेशस्य परात्मनः ॥७ ॥&#xA;मूर्तिजन्यं हि तत्तेजः शाश्वतं चैकतानकम् ।&lt;br&gt;&#xA;समैकरसघनकं सच्चिदानन्दनामकम् ॥८ ॥&#xA;परब्रह्मलोकरूपं सर्वतोऽनन्तभाप्रदम् ।&lt;br&gt;&#xA;यत्प्रकाशैककिरणेनाऽक्षरं पूर्णतेजसा ॥९ ॥&#xA;पूर्यते शिष्यते नैव रिक्तं तत् तादृशं धनम् ।&lt;br&gt;&#xA;यत्तेजोदर्शनं दूराच्छीतमिष्ट सुधाऽदनम् ॥4.116.१० ॥&#xA;समर्पयति द्रष्टॄणां सर्वाकर्षणतर्पणम् ।&lt;br&gt;&#xA;सर्वानन्दप्रदं सर्वामृतवर्षि प्रमोददम् ॥११ ॥&#xA;अनन्ततृप्तिदं तेजो दूराद् व्यलोकयन् प्रियाः ।&lt;br&gt;&#xA;यथा यथा विमानानि चाभियान्ति तथा तथा ॥१ २॥&#xA;मुग्धास्तेजोऽभिभूतान्तर्नेत्राऽनुद्धाटनक्रियाः ।&lt;br&gt;&#xA;विमानगा अभवँश्च तदा पिहितपक्ष्मकाः ॥१३ ॥&#xA;अथ श्रीभगवान् यावत् प्रियास्वाविश्य नेत्रदः ।&lt;br&gt;&#xA;नेत्रतेजोमहाशक्तिप्रदोऽभवद् विमानिषु ॥१४॥&#xA;दासा दास्यः प्रिया मुक्तानिका मुक्ताश्च ते ततः ।&lt;br&gt;&#xA;कृष्णनेत्रैः कृष्णतेजोऽभवन् शक्ता विलोकितुम् ॥१५॥&#xA;एवं रूपं रसं स्पर्शं शब्दं तद्धामगं परम् ।&lt;br&gt;&#xA;आदत्तुं त्वसमर्थानां कृष्णः शक्तीर्निजां ददौ ॥१ ६॥&#xA;कम्पितानां महाधैर्यं ददावाविश्य वर्ष्मसु ।&lt;br&gt;&#xA;विशीर्णानां बलं वीर्यं ददौ नैजं प्रविश्य च ॥१७॥&#xA;चिदम्बरमहावेषान् ददौ दार्ढ्यबलान्वितान् ।&lt;br&gt;&#xA;तदा विमानिनः स्वास्थ्यमापन्ना वीक्षितुं प्रभाम् ॥१८ ॥&#xA;अथ श्रीभगवान् तेभ्यः परब्रह्ममहानदे ।&lt;br&gt;&#xA;स्नापयामास सहसा चिदाकाशगते परे ॥१९ ॥&#xA;तेनाऽऽप्तसर्वसामर्थ्याः परब्रह्मस्वरूपिणः ।&lt;br&gt;&#xA;परब्रह्मसमदेहाः परब्रह्मात्मशक्तिकाः ॥4.116.२० ॥&#xA;विमानगाः समस्तास्तद्धाम्नो योग्यास्तदाऽभवन् ।&lt;br&gt;&#xA;विवृद्धशक्तिका दिव्याक्षरोर्ध्वदिव्यविग्रहाः ॥२ १ ॥&#xA;अथ स्वामिप्रतापेन विमानानि तदन्तिके ।&lt;br&gt;&#xA;नदे सम्लावितान्येव बलवन्ति ततोऽभवन् ॥२२॥&#xA;आययुर्दिव्यतत्त्वानि परधामगमानि वै ।&lt;br&gt;&#xA;परब्रह्ममहाधामाऽन्तिकं निरतिशायिनि ॥२३॥&#xA;महाचिद्घनतेजोभासीमान्तस्तटकाम्बरे ।&lt;br&gt;&#xA;यावत्तावत्परधामानन्दं प्राप्य विमानिनः ॥२४॥&#xA;विसस्मरुः सुखं सर्वमक्षरस्य यदर्जितम् ।&lt;br&gt;&#xA;परधाम्नोऽण्डभागे तत्सुखं सर्वं व्यलीयत ॥२५॥&#xA;बद्रिके श्रीहरेर्धाम्नः सुखाग्रे गणना तु का ।&lt;br&gt;&#xA;असङ्ख्याक्षरधाम्नः वै मुक्तानां गणना कुतः ॥२६॥&#xA;चिद्घने परमे धाम्नि लीना इवाऽभवन् हि ते ।&lt;br&gt;&#xA;बहिष्टो नहि दृश्यन्ते मेघछन्ना यथा ग्रहाः ॥२७॥&#xA;महातेजोऽन्तःप्रविष्टा मिथो पश्यन्ति गर्भगाः ।&lt;br&gt;&#xA;अन्तःस्थाश्च बहिर्नैव पश्यन्ति तेजसाऽधिकाः ॥२८॥&#xA;परधामगतानामक्षरं तम इवाऽभवत् ।&lt;br&gt;&#xA;शून्यमिवाऽभवत् सर्वं शून्यं स्याद् गोचरं कथम् ॥२९॥&#xA;छायेव चाऽभवत् सर्वमक्षरं परमात्मनः ।&lt;br&gt;&#xA;एतादृशं परं तेजः परं धाम व्यलोकयन् ॥4.116.३० ॥&#xA;तेजोमयं महादुर्गं सौवर्णं चाप्यलोकयन् ।&lt;br&gt;&#xA;उच्छ्रितं च विशालं चोभयथा लक्षयोजनम् ॥३१ ॥&#xA;दैर्घ्येऽस्य गणना नास्ति सा सङ्ख्या विद्यते नहि ।&lt;br&gt;&#xA;अनन्ताऽपारदैर्घ्यं वै तस्य दुर्गस्य विद्यते ॥३२॥&#xA;गोपुरा लक्षशस्तत्र कोटिशश्च प्रकोष्ठिकाः ।&lt;br&gt;&#xA;प्रस्तरा लक्षशस्तत्र कक्षाश्च लक्षशस्तथा ॥३३॥&#xA;लक्षशश्चापि तन्मध्ये प्रासादाः सेतुमाश्रिताः ।&lt;br&gt;&#xA;कोटिशोऽनादिमुक्तानां निवासाः सन्ति गर्भगाः ॥३४॥&#xA;असङ्ख्यमण्डपास्तत्राऽसङ्ख्यमुक्तानिकाऽऽलयाः ।&lt;br&gt;&#xA;असङ्ख्यसौधप्रासादा यत्र विधन्त ऊर्ध्वगाः ॥३५॥&#xA;असङ्ख्यानि विमानानि यत्स्तरेषु श्रमन्ति च ।&lt;br&gt;&#xA;असङ्ख्यभूमिकावासाऽनादिमुक्ता वसन्ति च ॥३६॥&#xA;एतद्दुर्गसमं दिव्यमसङ्ख्ययोजनायतम् ।&lt;br&gt;&#xA;नगरं नाऽपरं दृष्टं पूर्वं विमानगैस्तदा ॥३७॥&#xA;परधाम्नोऽभितो दुर्गश्चायं सर्वोत्तमोत्तमः ।&lt;br&gt;&#xA;असङ्ख्यनगरात्मा चासङ्ख्योद्यानप्रशोभनः ॥३८॥&#xA;असङ्ख्यमुक्तवसतिशोभाढ्यो धामरक्षकः ।&lt;br&gt;&#xA;अत्राऽनादिकृष्णमूर्तेः किरणानि समन्ततः ॥३९॥&#xA;पतन्ति तैः सदा दुर्गे स्मृद्धयः शाश्वतात्मिकाः ।&lt;br&gt;&#xA;किरणेभ्यः सुधावर्षा भवन्ति च यथेष्टकाः ॥4.116.४०॥&#xA;परब्रह्मसुधानद्यो दुर्गे वहन्ति मध्यगाः ।&lt;br&gt;&#xA;महानदास्तटाकाश्च दीर्घिका वाटिकास्तथा ॥४१ ॥&#xA;नित्यपूर्णा महानन्दप्रदा भवन्ति दुर्गिणाम् ।&lt;br&gt;&#xA;रसकुल्या घृतकुल्या दधिकुल्या भवन्ति च ॥४२॥&#xA;पानकुल्या वारिकुल्या मधुकुल्या भवन्ति च ।&lt;br&gt;&#xA;शीतकुल्या ऊष्णकुल्याः स्वादकुल्या भवन्ति च ॥४३ ॥&#xA;लेह्यकुल्याश्चोष्यकुल्या भोज्यद्रवा भवन्ति च ।&lt;br&gt;&#xA;भक्ष्याद्रयो भोज्यशैलाः फलपुष्परसोत्तमाः ॥४४॥&#xA;मिष्टादनोदजान्नानि शर्कराः सम्भवन्ति च ।&lt;br&gt;&#xA;पिण्याकानि समस्तानि पीयूषाण्युत्तमानि च ॥४५॥&#xA;मूर्तिरस्यानि सर्वाणि तृप्तिदाज्यानि यान्यपि ।&lt;br&gt;&#xA;नवनीतानि तक्राणि दुग्धसाराणि यान्यपि ॥४६॥&#xA;क्षीराणि पायसानिष्टप्रियाणि सम्भवन्ति च ।&lt;br&gt;&#xA;सर्वरसोत्तमा दिव्याः कल्पद्रुमकरन्दकाः ॥४७॥&#xA;कल्पवल्लीफललेह्यपेयरसा भवन्ति च ।&lt;br&gt;&#xA;शाखिदुग्धाऽमृतसाराः सिद्धान्नानि भवन्ति च ॥४८॥&#xA;सर्वशाकरसाः सर्वमिश्ररसा भवन्ति च ।&lt;br&gt;&#xA;सर्वशृङ्गारभोगार्हद्रवोद्भवा भवन्ति च ॥४९॥&#xA;सर्वशय्यागन्धवासाः किरणेभ्यो भवन्ति च ।&lt;br&gt;&#xA;सर्वशालासुखपुञ्जा दिव्याऽक्षय्या भवन्ति च ॥4.116.५० ॥&#xA;सर्वभूषाम्बरवेषा वाटिकोद्यानसम्भवाः ।&lt;br&gt;&#xA;सर्वेष्टपात्रपुञ्जाश्चोपस्काराश्च भवन्त्यपि ॥५१ ॥&#xA;सर्वसौन्दर्यसद्द्रव्याण्युत्तमानि भवन्ति च ।&lt;br&gt;&#xA;सर्वरागा रञ्जनानि चिक्कणानि भवन्त्यपि ॥५२॥&#xA;सर्वतेजांसि वर्चांसि बलानि पुष्टयस्तथा ।&lt;br&gt;&#xA;धातवः सुखदाः कृष्णकिरणैः सम्भवन्ति च ॥५३॥&#xA;किरणैः सम्प्रजायन्ते रत्नमौक्तिकहीरकाः ।&lt;br&gt;&#xA;मणयो हेतवः सर्वसाधनानि शुभानि च ॥५४॥&#xA;बद्रिके कोमलं रूक्षं मृदु तीव्रं च मध्यमम् ।&lt;br&gt;&#xA;यद्वस्तु यादृशं यैश्चापेक्ष्यते तत्प्रजायते ॥५५॥&#xA;कायाकल्पाः प्रजायन्ते कायाविवर्तकान्यपि ।&lt;br&gt;&#xA;यथेष्टरूपधारित्वं कल्पशृङ्गैर्भवन्ति हि ॥५६॥&#xA;असङ्ख्यानन्तभोगानामालयो दुर्ग एव सः ।&lt;br&gt;&#xA;यत्समस्तवर्णनं तु शक्यते नाऽक्षराऽऽयुषा ॥५७॥&#xA;वीक्ष्य दुर्गं विमानस्था ध्यजतोरणराजितम् ।&lt;br&gt;&#xA;चक्रुर्मनांसि तत्रैवोषितुं चानन्ददायिनम् ॥५८॥&#xA;अथापि चोह्यमानास्ते तथाऽग्रे वीक्षणेच्छया ।&lt;br&gt;&#xA;ययुर्विमानगाश्चाऽग्रे सप्त दुर्गान् प्रवीक्षितुम् ॥५९॥&#xA;परार्धयोजनभूम्यान्तरभागोत्तरस्थितान् ।&lt;br&gt;&#xA;अनाद्यनन्तमुक्तानां राष्ट्राणां रक्षकान् शुभान् ॥4.116.६० ॥&#xA;घनतेजोमयीं भूमिमसङ्ख्यनगराश्रयाम् ।&lt;br&gt;&#xA;असङ्ख्यानादिमुक्तानां वसत्यादिसमाश्रिताम् ॥६ १ ॥&#xA;सर्वर्द्धिसहितां सर्वरसपूर्णां मनोहराम् ।&lt;br&gt;&#xA;सर्वसस्यद्रुमवृक्षलतावल्लीतृणान्विताम् ॥६२॥&#xA;परब्रह्मात्मकमिष्टफलकन्ददलप्रदाम् ।&lt;br&gt;&#xA;सर्वभोग्यप्रदां कामरूपध्रां सरिदन्विताम् ॥६३॥&#xA;परब्रह्मरसवारियुक्ततडागशोभनाम् ।&lt;br&gt;&#xA;महानदनदीव्याप्तां महासागरशोभनाम् ॥६४॥&#xA;दिव्यामृतसरोभिश्च सर्वकमलयोगिभिः ।&lt;br&gt;&#xA;असङ्ख्यमुक्तवल्लीभिः शोभनां हृदयङ्गमाम् ॥६५॥&#xA;व्यलोकयन् विमानस्था सच्चिदानन्दतन्मयीम् ।&lt;br&gt;&#xA;वीक्ष्य तां दीर्घपट्टां चाप्यनन्तां दिव्यगोचराम् ॥६६॥&#xA;आगतं कानकं दुर्गं घनतेजोऽभिरामकम् ।&lt;br&gt;&#xA;व्यलोकयन्महाश्चर्ययुतं पूर्ववदायतम् ॥६७॥&#xA;पूर्ववदुच्छ्रितं पूर्ववत् सुवसतिसंश्रयम् ।&lt;br&gt;&#xA;अनादिदिव्यमुक्तानां प्रासादैर्गोपुरैर्युतम् ॥६८॥&#xA;सङ्कल्पोत्थसमस्तैश्च भोग्यभोगोपसाधनैः ।&lt;br&gt;&#xA;भोगोपकरणैर्दिव्यैः सम्भृतालयशोभनम् ॥६९॥&#xA;आश्चर्यं परमं प्राप्ता वीक्ष्य विमानगामिनः ।&lt;br&gt;&#xA;बद्रिके ते कल्पयन्ति प्रतीक्षन्ते हरेर्गृहम् ॥4.116.७०॥&#xA;महाश्चर्यमयं चेदं प्राप्य नेति विदन्त्यपि ।&lt;br&gt;&#xA;अथाऽग्रे प्रययुश्चापि भूमिकां दीर्घपट्टिकाम् ॥७१॥&#xA;असङ्ख्याऽनादिमुक्तानां नगरैरधिवासिताम् ।&lt;br&gt;&#xA;पूर्ववच्छोभनां सर्वभोग्यभोगोपसाधनैः ॥७२॥&#xA;सर्वभोगोपकणैरलङ्कृतां प्रभासुराम् ।&lt;br&gt;&#xA;वीक्ष्याश्चर्यमयीं भूमिं चासङ्ख्यनगराश्रिताम् ॥७३॥&#xA;ययुरग्रे परं दुर्गं सौवर्णतैजसोद्भवम् ।&lt;br&gt;&#xA;पूर्ववदायतं पूर्ववदुच्छ्रितं मनोहरम् ॥७४॥&#xA;असङ्ख्याऽनातिमुक्तानामावासैरतिशोभनम् ।&lt;br&gt;&#xA;सर्वकामर्द्धिसहितं सर्वरसादिसम्भृतम् ॥७५॥&#xA;सर्वचिन्तोद्भवतत्त्वप्रदं दिव्यसुखप्रदम् ।&lt;br&gt;&#xA;आवीक्ष्य तं महादुर्गं तदन्तर्भूमिमागताः ॥७६॥&#xA;विमानिनः समस्तास्ते व्यलोकयन् हि राजतीम् ।&lt;br&gt;&#xA;श्वेतां चन्द्रसमां भूमिं सर्वर्द्धिवसतिश्रिताम् ॥७७॥&#xA;असङ्ख्यानादिमुक्तानां पत्तनाद्यधिशोभिताम् ।&lt;br&gt;&#xA;असङ्ख्ययोजनायामां ययुर्दुर्गं चतुर्थकम् ॥७८॥&#xA;दिव्यराजततत्त्वात्मतेजोराशिसमुद्भवम् ।&lt;br&gt;&#xA;पूर्ववदायतं सर्वस्मृद्धिभोग्यसमन्वितम् ॥७९॥&#xA;असङ्ख्यानादिमुक्तानां शुक्लानां मन्दिरैर्युतम् ।&lt;br&gt;&#xA;वीक्ष्येदं वै भवेत् कृष्णनारायणस्य मन्दिरम् ॥4.116.८०॥&#xA;एवं प्रतर्कयन्तस्ते न प्राप्याऽग्रे ययुर्द्रुतम् ।&lt;br&gt;&#xA;भूमिं वै दिव्यवैदूर्यतेजोमयीं तथाऽऽयताम् ॥८ १ ॥&#xA;दिव्याऽनादिमुक्तवासामसङ्ख्यर्द्धिरसान्विताम् ।&lt;br&gt;&#xA;सर्वकामप्रपूरां चालोकयन् बहुशोभनाम् ॥८२॥&#xA;पूर्वतेजोऽधिकतेजोरसमयीमनुत्तमाम् ।&lt;br&gt;&#xA;वीक्ष्य तूर्णं पुरो याता दुर्गं तु पञ्चमं प्रति ॥८३॥&#xA;स्फाटिकाख्यमणिगर्भमहातेजोऽभिनिर्मितम् ।&lt;br&gt;&#xA;असङ्ख्यानादिमुक्तानां दिव्यालयादिशोभनम् ॥८४॥&#xA;श्रीहरैः किरणैः सर्वभोग्यतत्साधनान्वितम् ।&lt;br&gt;&#xA;महानन्दप्रदं बद्रि वीक्ष्याऽग्रे प्रययुश्च ते ॥८५॥&#xA;षष्ठं दुर्गं तथादीर्घायतोच्छ्रयं मनोहरम् ।&lt;br&gt;&#xA;सर्वाऽसङ्ख्यमहादिव्यकौस्तुभमणिविग्रहम् ॥८६॥&#xA;असङ्ख्यानादिमुक्तानां दिव्यमन्दिरशोभनम् ।&lt;br&gt;&#xA;सर्वदिव्यर्द्धिसहितं सर्वकामप्रपूरकम् ॥८७॥&#xA;विमानगास्त्विदं कृष्णनारायणाश्रयस्थलम् ।&lt;br&gt;&#xA;मत्वा वीक्ष्य तमप्राप्य ययुरग्रे समुत्सुकाः ॥८८॥&#xA;लीलाभूमिं विशालां च दिव्यतेजोभिशोभनाम् ।&lt;br&gt;&#xA;पूर्वपूर्वत उत्कृष्टतेजोरसर्द्धिवर्धिताम् ॥८९॥&#xA;असङ्ख्याऽनादिमुक्तानां वसत्या वासितां शुभाम् ।&lt;br&gt;&#xA;महासाम्राज्यशोभाढ्यां सर्वानन्दपरिप्लुताम् ॥4.116.९०॥&#xA;सर्वेन्द्रियसुखानन्दप्रदां दिव्यात्मगोचराम् ।&lt;br&gt;&#xA;वीक्ष्याऽग्रे प्रययुः सर्वे दुर्गं तु सप्तमं प्रति ॥९ १॥&#xA;चिन्तामणिमहातेजःक्लृप्तं पूर्ववदायतम् ।&lt;br&gt;&#xA;असङ्ख्यानादिमुक्तानां महामन्दिरशोभनम् ॥९२॥&#xA;सर्वर्द्धिसहितं सर्वभोग्यभोगाभिपूरितम् ।&lt;br&gt;&#xA;अयं नाथस्य वासश्चेत्येवं मत्वाऽनवाप्य तम् ॥९३॥&#xA;ययुरग्रे दिव्यचिन्तामणिभूमिं तदुत्तमाम् ।&lt;br&gt;&#xA;सर्वर्द्धिसहितां सर्ववनोद्याननदादिभिः ॥९४॥&#xA;शोभनां सर्वथा दिव्यामसङ्ख्ययोजनायताम् ।&lt;br&gt;&#xA;असङ्ख्यानादिमुक्तानां प्रासादपत्तनान्विताम् ॥९५॥&#xA;वीक्ष्य तूर्णं ययुर्दुर्गमष्टमं कल्पतत्त्वजम् ।&lt;br&gt;&#xA;कल्पतेजोमयं सर्वकल्पकिरणभोगदम् ॥९६॥&#xA;असङ्ख्यानन्तमुक्तानामनादीनां च मन्दिरैः ।&lt;br&gt;&#xA;सर्वथा सर्वतो व्याप्तं सर्वदुर्गोत्तमोत्तमम् ॥९७॥&#xA;पूर्वेभ्यश्चापि सर्वेभ्यो विशालायतमुच्छ्रितम् ।&lt;br&gt;&#xA;असङ्ख्यभूमिकाव्यक्षास्तरमालाविराजितम् ॥९८॥&#xA;अनादिश्रीकृष्णनारायणोत्थकिरणान्वितम् ।&lt;br&gt;&#xA;सर्वविधाभिर्भाभिश्च परब्रह्मरसप्रदम् ॥९९॥&#xA;असङ्ख्यगोपुरैर्युक्तमुपर्युपरि संस्थितैः ।&lt;br&gt;&#xA;असङ्ख्यभूमिकाकक्षाऽनादिमुक्ताऽभिवासितम् ॥4.116.१० ०॥&#xA;असङ्ख्यघनतेजोजस्वर्णमण्डपकोष्ठकम् ।&lt;br&gt;&#xA;असङ्ख्यगह्वरगर्भमसङ्ख्यतोरणोज्ज्वलम् ॥१० १॥&#xA;असङ्ख्ययानसंयानविमानाद्यभिसंश्रितम् ।&lt;br&gt;&#xA;असङ्ख्यचन्द्रशालास्थोद्यानवाटीसुशोभनम् ॥१ ०२॥&#xA;असङ्ख्यदीर्घशिखरैर्युक्तप्रासादविग्रहम् ।&lt;br&gt;&#xA;असङ्ख्यनगरावासं चाऽसङ्ख्यपत्तनान्वितम् ॥१ ०३॥&#xA;असङ्ख्यानन्तसम्पद्भिर्भोग्याभिश्च प्रपूरितम् ।&lt;br&gt;&#xA;भोगोपकरणैर्दिव्यैर्भोगैः प्रसाधनैर्युतम् ॥१ ०४॥&#xA;असङ्ख्याऽनन्तदिव्येष्टकल्पग्रावमणिकृतम् ।&lt;br&gt;&#xA;असङ्ख्यदिव्यशालाभिर्विहारै रासमण्डलैः ॥१०५ ॥&#xA;युक्तं रङ्गविचित्रांऽगमण्डपैर्गर्भवर्तिभिः ।&lt;br&gt;&#xA;असङ्ख्याऽव्ययसर्वोर्ध्वदिव्यानन्दसरिन्नदैः ॥१०६ ॥&#xA;महानन्दसरोभिश्च शोभितं कनकोज्ज्वलम् ।&lt;br&gt;&#xA;अनादिश्रीकृष्णनारायणरूपाऽनुरूपिभिः ॥१ ०७॥&#xA;शक्तिसामर्थ्यमुक्तैश्चाऽध्युषितं सर्वतोमुखैः ।&lt;br&gt;&#xA;अनादिमुक्तमुक्तानीसाम्राज्यदिव्यमन्दिरम् ॥१ ०८॥&#xA;उपर्यनन्तं च तलेऽप्यनन्तं&lt;br&gt;&#xA;पार्श्वेऽप्यनन्तं परितोऽप्यनन्तम् ।&lt;br&gt;&#xA;मध्येऽप्यनन्तं क्रमणेऽप्यनन्तं&lt;br&gt;&#xA;ह्यपारपारं तमलोकयँस्ते ॥१ ०९॥&#xA;समस्तभोगं च समस्तमोदं&lt;br&gt;&#xA;समस्तपीयूषमखण्डशन्दम् ।&lt;br&gt;&#xA;समस्तसौख्यं च समष्टिबीजं&lt;br&gt;&#xA;दुर्गं महान्तं तमलोकयँस्ते ॥4.116.११ ०॥&#xA;सदैकतत्त्वं बहुभावरूपं समस्तसत्कामसुपूरकं च ।&lt;br&gt;&#xA;समस्तसच्चेतनकल्पकान्तप्रख्यैर्मणीन्द्रैरभिरामकं तम् ॥१११ ॥&#xA;व्यलोकयन् वल्लभिकासमृद्धि-&lt;br&gt;&#xA;प्रकाशनातिप्रभुमिष्टदं च ।&lt;br&gt;&#xA;कल्पद्रुचिन्तामणिकल्पवल्ली-&lt;br&gt;&#xA;कल्पोर्मिकाचक्रमणीन्द्रगर्भम् ॥११ २॥&#xA;समस्तसत्सौरभरम्यरूप-&lt;br&gt;&#xA;समस्तकाऽऽस्वादनसद्रसाढ्यम् ।&lt;br&gt;&#xA;असङ्ख्यकाऽऽकर्षणभृत्स्वराढ्य-&lt;br&gt;&#xA;मसङ्ख्यसत्स्पर्शसुखप्रदं च ॥११३॥&#xA;यत्र कामदुघा गावो यत्र कल्पप्रिया, रमाः ।&lt;br&gt;&#xA;यत्राऽऽनन्दप्रदा मुक्ता निवसन्त्यभितः सुखाः ॥११ ४॥&#xA;येषां प्रत्येकनिलये द्वारदेशेऽग्रभागके ।&lt;br&gt;&#xA;सृष्टिदृश्यो मणिश्चास्ते सर्वसाक्षात्प्रदर्शनः ॥११५ ॥&#xA;येषामन्तर्गृहे भित्तौ सृष्टिश्राव्यो मणिः स्थितः ।&lt;br&gt;&#xA;सर्वसृष्टिस्वरशब्दश्रावको बोधदायकः ॥११६&lt;br&gt;&#xA;येषां देहलिकामध्ये चास्ते वै मानसो मणिः ।&lt;br&gt;&#xA;सृष्टिमानससाक्षात्कारप्रदो दिव्यबोधनः ॥११ ७॥&#xA;येषां गृहविताने च लम्बते तु सुधामणिः ।&lt;br&gt;&#xA;सर्वतृप्तिप्रदः सर्वानन्दप्रमोदसौख्यदः ॥११८ ॥&#xA;येषां तु चत्वरे चास्ते कल्पद्रुर्मणिसत्फलः ।&lt;br&gt;&#xA;सर्वास्वादरसदाता शाश्वतीं तृप्तिमावहन् ॥११ ९॥&#xA;येषामन्तर्गृहे चास्ते स्पर्शानन्दप्रदो मणिः ।&lt;br&gt;&#xA;कृष्णस्पर्शप्रदः सर्वस्पर्शदः शाश्वतः सुखः ॥4.116.१२० ॥&#xA;विशिष्टं बद्रिके! तत्र शृणु त्वं वै रहस्यकम् ।&lt;br&gt;&#xA;गृहे गृहे कामफलं मुक्तेच्छापूरकं परम् ॥१२१ ॥&#xA;वर्ततेऽनादिकृष्णेन दत्तं तु प्रतिमुक्तकम् ।&lt;br&gt;&#xA;फलं स्पृष्ट्वाऽनादिमुक्तो भूत्वा मुक्तानिका प्रिया ॥१ २२॥&#xA;कान्तं कृष्णं पतिं कृत्वा सेवितुं यदि वाञ्छति ।&lt;br&gt;&#xA;तदा कृष्णा प्रिया भूत्वा कण्ठे धूत्वा फलं तु तत् ॥१२३ ॥&#xA;सेवते स्वपतिं कृष्णनारायणं रतिप्रिया ।&lt;br&gt;&#xA;पूर्णानन्दं परं भुक्त्वा प्रसाद्य वल्लभम्प्रभुम् ॥१ २४॥&#xA;मणिमुत्तार्य कण्ठात्तं फलाख्यं जायते पुमान् ।&lt;br&gt;&#xA;एतद्वै परमैश्वर्यं स्वयं जानाति नेतरः ॥१ २५॥&#xA;यस्मै दत्तं फलं यत्तु तद्वै तस्य प्रवर्तते ।&lt;br&gt;&#xA;नाऽन्यहस्तगतं तद्वै प्रवर्ततेऽन्यरूपणे ॥१ २६॥&#xA;एतदेव महाश्चर्यं सर्वानन्दप्रदप्रभोः ।&lt;br&gt;&#xA;मुक्तानां सर्वकामानां पूरकस्य परात्मनः ॥१ २७॥&#xA;सन् स्वयं भगवाँस्तत्र चित् सा मुक्तानिका तदा ।&lt;br&gt;&#xA;तयोरानन्द उत्कृष्टः सच्चिदानन्द इत्ययम् ॥१ २८॥&#xA;य एतां परमां दिव्याम मुक्तिरहस्यबोधिकाम् ।&lt;br&gt;&#xA;उपनिषदं जानाति सोऽपि यायात्परां गतिम् ॥१ २९॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने हृद्यबोधने परे धाम्नि दिव्याऽष्टदुर्गराष्ट्राऽनादिमुक्तवसतितदालयैश्वर्यतद्रहस्योपनिषदादिवर्णननामा षोडशाधिकशततमोऽध्यायः ॥११६ ॥&lt;/p&gt;</description>
    </item>
    <item>
      <title>११७</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/117/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/117/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि विमानगाः समर्चिताः ।&lt;br&gt;&#xA;रहस्याऽनादिमुक्तैस्तैर्वीक्ष्य दुर्गं तमष्टमम् ॥१ ॥&#xA;बालकृष्णेरिताश्चाऽग्रे ययुर्देशाँस्ततः परान् ।&lt;br&gt;&#xA;अनन्ताऽसङ्ख्यमानांश्चाऽतर्क्यर्द्धिसम्भृतान् शुभान् ॥२ ॥&#xA;अनादिश्रीकृष्णनारायणतेजोभिसम्भृतान् ।&lt;br&gt;&#xA;यत्राऽनादिमहायुक्ता वसन्ति सर्वतः खलु ॥३ ॥&#xA;यत्र रहस्यमुक्ताश्च निवसन्ति हरेः प्रियाः ।&lt;br&gt;&#xA;यत्र तादात्म्यमुक्ताश्च सदा वसन्ति भूमिषु ॥४ ॥&#xA;यत्र वसन्ति च मूर्तिमुक्ता अभिन्नभावनाः ।&lt;br&gt;&#xA;यत्र वसन्ति चाऽदृश्यमुक्ताः कृष्णैकगोचराः ॥५ ॥&#xA;बद्रिके! वर्णनं चाऽस्याः स्थितेर्बुद्धेः परं मम ।&lt;br&gt;&#xA;तान् प्रदेशान् लोकयन्तो ययुरग्रे विमानगाः ॥६ ॥&#xA;व्यपश्यँस्ते तादृशानां मुक्तानां नगराणि वै ।&lt;br&gt;&#xA;पत्तनानि नगरीश्च वसतीन् राष्ट्रकाणि च ॥७ ॥&#xA;कृष्णनारायणाऽऽनन्दवाहिन्यो येषु चापगा ।&lt;br&gt;&#xA;कृष्णनारायणमूर्तिरसध्राणि सरांसि च ॥८ ॥&#xA;कृष्णनारायणाऽऽस्वादवत्यो येषु तु दीर्घिकाः ।&lt;br&gt;&#xA;कृष्णनारायणाऽऽस्योत्थताम्बूलरससागराः ॥९ ॥&#xA;कृष्णनारायणाऽऽश्लेषजन्याऽमृतभरा च भूः ।&lt;br&gt;&#xA;कृष्णनारायणमूर्तिध्राणि रजांसि येषु च ॥4.117.१० ॥&#xA;कृष्णनारायणमूतिध्राणि वनानि येषु च ।&lt;br&gt;&#xA;कृष्णनारायणमूर्तिफलिका येषु वल्लयः ॥११ ॥&#xA;कृष्णनारायणमूर्तिपुष्पिणः स्तबकास्तथा ।&lt;br&gt;&#xA;कृष्णकान्तधरा वाट्यः आरामाः कृष्णयोगिनः ॥१ २॥&#xA;उद्यानान्यभितः सन्ति कृष्णमयानि यत्र च ।&lt;br&gt;&#xA;तृणानि मुक्तरूपाणि सस्यानि तादृशानि च ॥१३ ॥&#xA;कृष्णनारायणमूर्तिधराणि सन्ति चाभितः ।&lt;br&gt;&#xA;विविधानां च मुक्तानां ध्यानसेवाजुषां हरेः ॥१ ४॥&#xA;मण्डलानि विराजन्तेऽभितः सभागृहेषु वै ।&lt;br&gt;&#xA;कामरूपधराः सर्वे काममणिप्रधारिणः ॥१५ ॥&#xA;कामपूरककृष्णस्य कलांऽशाऽऽवेशरूपिणः ।&lt;br&gt;&#xA;कृष्णाङ्गरूपिणः सर्वे कृष्णाऽभिन्नस्वरूपिणः ॥१६ ॥&#xA;कृष्णानन्दभराः कृष्णाऽपृथक्सिद्धविशेषणाः ।&lt;br&gt;&#xA;अनन्तभूप्रदेशस्था रिक्तस्थलीविवर्जिताः ॥१७ ॥&#xA;प्रत्येकं श्रीहरेर्मूर्त्या सहिताः सन्ति सन्मुखाः ।&lt;br&gt;&#xA;वनारण्यमहामुक्ताः सर्वेऽपि कृष्णमूर्तयः ॥१८ ॥&#xA;पर्वतादिमहामुक्ताः सर्वेऽपि कृष्णमूर्तयः ।&lt;br&gt;&#xA;नदीनदमहामुक्ताः सर्वेऽपि कूष्णमूर्तयः ॥१९ ॥&#xA;सीमवाटीमहामुक्ताः सर्वेऽपि कृष्णमूर्तयः ।&lt;br&gt;&#xA;आरामोद्यानगा मुक्ताः सर्वेऽपि कृष्णमूर्तयः ॥4.117.२० ॥&#xA;ग्रामपत्तनमुक्ताश्च सर्वेऽपि कृष्णमूर्तयः ।&lt;br&gt;&#xA;नगरावासमुक्ताश्च सर्वेऽपि कृष्णमूर्तयः ॥२१ ॥&#xA;प्रसादालयमुक्ताश्च सर्वेऽपि कृष्णमूर्तयः ।&lt;br&gt;&#xA;कृष्णमण्डलमुक्ताश्च सर्वेऽपि कृष्णमूर्तयः ॥२२॥&#xA;शाखिप्रशाखिमुक्ताश्च सर्वेऽपि कृष्णमूर्तयः ।&lt;br&gt;&#xA;वन्यनागरिका मुक्ताः सर्वेऽपि कृष्णमूर्तयः ॥२३ ॥&#xA;स्वामिकान्तस्य मुक्तान्यः सर्वास्ताः कृष्णमूर्तयः ।&lt;br&gt;&#xA;शक्तयश्चापि मुक्तान्यः सर्वास्ताः स्वामिमूर्तयः ॥२४॥&#xA;परब्रह्मप्रियाः कृष्णहरिप्रियाश्च शक्तयः ।&lt;br&gt;&#xA;सर्वा रहस्यमुक्तान्यः सर्वथा हरिमूर्तयः ॥२५॥&#xA;अरे बद्रि विभूषाश्च चेतना हरिमूर्तयः ।&lt;br&gt;&#xA;अरे बद्रि स्वर्णवेषाश्चेतना हरिमूर्तयः ॥२६ ॥&#xA;अरे बद्रि च शृङ्गाराश्चेतना हरिमूर्तयः ।&lt;br&gt;&#xA;अरे बद्रि चायुधानि सर्वाणि हरिमूर्तयः ॥२७॥&#xA;अरे बद्र्युपस्कराणि सर्वाणि हरिमूर्तयः ।&lt;br&gt;&#xA;अरे बद्रि प्रभोग्यानि सर्वाणि हरिमूर्तयः ॥२८ ॥&#xA;अरे बद्रि सुवर्ष्माणि सर्वाणि हरिमूर्तयः ।&lt;br&gt;&#xA;अरे वद्रि च हर्म्याणि सर्वाणि हरिमूर्तयः ॥२९॥&#xA;अरे बद्रि समस्तानीन्द्रियाणि हरिमूर्तयः ।&lt;br&gt;&#xA;अरे बद्रि पृथग् यानि तानि वै हरिमूर्तयः ॥4.117.३० ॥&#xA;अरे बद्रि निजात्माऽपि तत्राऽऽस्ते हरिमूर्तिकः ।&lt;br&gt;&#xA;यत्किञ्चिद्वर्तते धाम्नि परे तत् कृष्णमूर्तिकम् ॥३१ ॥&#xA;सर्वं हर्यात्मकं कृष्णस्वरूपं नान्यदस्ति तत् ।&lt;br&gt;&#xA;कृष्णानन्दसुखं कृष्णाऽपृथक्प्रसिद्धविग्रहम् ॥३२॥&#xA;एकमेवाऽद्वितीयं तन्नान्यत् पश्यति नेतरः ।&lt;br&gt;&#xA;सर्वं श्रीकृष्णकान्तात्मान्वितं तद्रूपरूपितम् ॥३३ ॥&#xA;तत्र किं केन गृह्णीयात् स्वात्मकं स्वं प्रविन्दते ।&lt;br&gt;&#xA;एतादृशं परब्रह्म वर्तते सर्वतोऽन्वितम् ॥३४॥&#xA;बद्रिकेऽण्डप्रदेशेऽपि परब्रह्म प्रकाशते ।&lt;br&gt;&#xA;परा ब्राह्मी महाविद्योपनिषत् सेयमुच्यते ॥३५॥&#xA;एतामधीत्य मुक्तोऽपि परब्रह्मायते तदा ।&lt;br&gt;&#xA;अमुक्तो मुक्ततां याति मुक्तोऽनादिप्रमुक्तताम् ॥३६॥&#xA;अनादिमुक्त एवापि याति रहस्यमुक्तताम् ।&lt;br&gt;&#xA;रहस्यमुक्त एवापि याति तादात्म्यमुक्तताम् ॥३७॥&#xA;तादात्म्यमुक्तः संयाति परब्रह्मस्वरूपताम् ।&lt;br&gt;&#xA;नाऽन्यदस्याऽवशिष्टं स्याज्ज्ञातव्यं परमं ततः ॥३८॥&#xA;नाऽन्यदस्य तथाऽऽप्तव्यं शिष्येत कान्ततः परम् ।&lt;br&gt;&#xA;स्वः कान्तः कान्त एव सः सा कान्ता कान्त एव सः ॥३९॥&#xA;यत्साम्यमेवाऽस्य न किञ्चिदस्ति&lt;br&gt;&#xA;यस्मात्परं नास्ति तथा च किञ्चित् ।&lt;br&gt;&#xA;यद्गर्भमेवाऽखिलमस्य चास्ति&lt;br&gt;&#xA;तद्भाव्य विद्वान्न पृथक् प्रशास्ति ॥4.117.४०॥&#xA;का वा प्रिया तत्र च कः प्रियोऽस्य&lt;br&gt;&#xA;यस्य प्रियं सर्वमयं स एव ।&lt;br&gt;&#xA;तं प्रेष्ठकान्तं परिरभ्य धाम्नि&lt;br&gt;&#xA;परे पृथक्त्वं विजहाति मुक्तः ॥४१ ॥&#xA;सोऽयं प्रियः सैव परा प्रिया च&lt;br&gt;&#xA;स एव भोक्ता च भुजिष्यिका सा ।&lt;br&gt;&#xA;स गर्भनिष्ठो हृदये बहिश्च&lt;br&gt;&#xA;तं प्राप्य कान्तं वृजिनं हिनस्ति ॥४२॥&#xA;ब्रह्मप्रियाः कृष्णरमाश्च बद्रिके&lt;br&gt;&#xA;हरिप्रिया मुक्तरमाश्च ताः खलु ।&lt;br&gt;&#xA;तं प्राप्य कान्तं च समस्तरूपिणं&lt;br&gt;&#xA;स्थातुं हि तत्रैव मनांसि चक्रिरे ॥४३॥&#xA;विमानगास्ताः खलु कृष्णदेहिनो&lt;br&gt;&#xA;मुक्ता अपि कण्ठमणीच्छया मुहुः ।&lt;br&gt;&#xA;समुत्सुकाः कृष्णपतिस्पृहार्थिनो&lt;br&gt;&#xA;मुहुर्व्यपश्यन् स्मितभावगर्भिकाः ॥४४॥&#xA;हरिः प्रविज्ञाय च वीक्ष्य भावं&lt;br&gt;&#xA;निजं परं प्रेम तथाविधं च ।&lt;br&gt;&#xA;प्रदर्श्य शीघ्रं ह्यनयत् पुरं स्वं&lt;br&gt;&#xA;परात्परं सर्वपरं महोलम् ॥४५॥&#xA;विमानगाश्च ते सर्वे वीक्ष्य मुक्तमयीं भुवम् ।&lt;br&gt;&#xA;पारब्राह्मीं च वसतिं ययुः श्रीकृष्णमन्दिरम् ॥४६॥&#xA;सर्वमुक्तनगराणां वर्तुलानां च गर्भगम् ।&lt;br&gt;&#xA;महादुर्गाभिसम्पन्नं निजं रहस्यमन्दिरम् ॥४७॥&#xA;बद्रिके! ते स्पृहावन्तो धाम्नि स्थातुं विमानगाः ।&lt;br&gt;&#xA;परब्रह्मपुरं दूरान् मुक्तवसतिमध्यगम् ॥४८।&lt;br&gt;&#xA;व्यपश्यन् यावदेवेति तावन्नेत्राणि सत्वरम् ।&lt;br&gt;&#xA;तेजोऽभिभूततेजांसि मिमिलुर्वै विमानिनाम् ॥४९॥&#xA;परब्रह्मपुरं दृष्टमशक्तास्ते विमानगाः ।&lt;br&gt;&#xA;महिमानं विदुः स्वेषां स्वामिनस्तेजसां तदा ॥4.117.५०॥&#xA;प्रार्थयन् परमात्मानं दृष्टिं दातुं तदुत्तमाम् ।&lt;br&gt;&#xA;हरिर्ददौ निजां पराकाष्ठितां दृष्टिमुत्तमाम् ॥५१॥&#xA;निजनेत्रमयीं दृष्टिं निजनेत्रऽपृथक्स्थिताम् ।&lt;br&gt;&#xA;तदा विमानगाः सर्वे स्फारनेत्राः सशक्तिकाः ॥५२॥&#xA;अभवन्निर्निमेषाश्च कृष्णतेजःसहाः सदा ।&lt;br&gt;&#xA;विमानानि ययुर्द्राक् च परब्रह्मपुरान्तिकम् ॥५३॥&#xA;घनतेजोघनतेजोघनतेजोऽतिघट्टितम् ।&lt;br&gt;&#xA;यत्र ततोऽपि च सद्धट्टतेजोघट्टातितैजसम् ॥५४॥&#xA;परब्रह्मपुरदुर्गं व्यपश्यँस्ते विमानगाः ।&lt;br&gt;&#xA;अनादिश्रीकृष्णनारायणात्मतत्त्वनिर्मितम् ॥५५॥&#xA;सर्वाश्चर्यमयं दिव्यं रहस्यमुक्तसंश्रितम् ।&lt;br&gt;&#xA;कण्ठमणिमहामुक्तप्रेममुक्ताधिवासितम् ॥५६॥&#xA;कोट्यर्बुदाब्जपत्नीनां दासा दास्यश्च सेवकाः ।&lt;br&gt;&#xA;पुत्रा पुत्र्यश्च या ये च ते सर्वे कृष्णरूपिणः ॥५७॥&#xA;तत्र दुर्गे निवसन्ति परार्धयोजनावृते ।&lt;br&gt;&#xA;असङ्ख्यर्द्धियुते सर्वकृष्णभोगाभिपूरिते ॥५८॥&#xA;दिव्यगोपुरभूम्यब्जोच्छ्रयेऽन्तःपुररक्षके ।&lt;br&gt;&#xA;विमानस्था विलोक्याऽपि तान् सर्वान् कृष्णरूपिणः ॥५९॥&#xA;समानान् ज्ञातवन्तो न पुत्रीः पुत्राँश्च सेवकान् ।&lt;br&gt;&#xA;ऋषीन् साधून् यतीन् साध्वीर्विविदुर्न यदा तदा ॥4.117.६०॥&#xA;प्रवेदनपरां बुद्धिं ददौ तेभ्यो हरिः प्रभुः ।&lt;br&gt;&#xA;द्रुतं प्रोद्भिन्नमतयः सर्वज्ञास्तेऽभवन् द्रुतम् ॥६ १ ॥&#xA;सर्वाऽऽवेदनयोग्याश्च सर्वांस्ते विविदुस्तदा ।&lt;br&gt;&#xA;मम पुत्रो ह्ययं पुत्री चेयं दासो ममाऽप्ययम् ॥६२॥&#xA;मम माता पिता चाऽयं मम दासी त्वियं सुहृत् ।&lt;br&gt;&#xA;इत्येवं प्राप्तविज्ञानाः प्रमोदिनो विमानगाः ॥६३॥&#xA;सहर्षाश्चात्मसम्बोधा मिथो गाथाः प्रचक्रिरे ।&lt;br&gt;&#xA;बद्रिके ते रहस्याख्या मुक्ता अपि च सत्वरम् ॥६४॥&#xA;विमानगान् पिता मेऽयं मातेयं मे सुहृन्मम ।&lt;br&gt;&#xA;बन्धुश्चाऽयं क्षितौ देशे पुत्रोऽयं पुत्रिका त्वियम् ॥६५॥&#xA;इत्येवं बहुधा व्यक्तमवोचुर्वीक्ष्य चाम्बरे ।&lt;br&gt;&#xA;श्रुत्वा वीक्ष्य निसर्गोत्थस्नेहाः कुतुहलान्विताः ॥६६॥&#xA;ससम्भ्रमाः सचाञ्चल्या दुद्रुवुः प्रेमपूरिताः ।&lt;br&gt;&#xA;सपूजोपस्करपात्रकरास्ते कृष्णमूर्तयः ॥६७॥&#xA;विमानगाः समस्तास्तेऽपि च तान् प्रेमनेत्रिणः ।&lt;br&gt;&#xA;आलोकयन्तः स्नेहाढ्यास्तदाह्वानं प्रचक्रिरे ॥६८॥&#xA;कोटिकोटिविमानानामवतारणभूमिषु ।&lt;br&gt;&#xA;दुर्गमध्यस्थलीष्वेते स्वागतार्थं समाययुः ॥६९॥&#xA;सर्वसौगन्ध्यलावण्यव्याप्तौद्यानसुभूमिषु ।&lt;br&gt;&#xA;परब्रह्ममहोलस्याऽगारभागात्मिकासु वै ॥4.117.७०॥&#xA;जयशब्दान् सुखशब्दाँश्चक्रिरे ते मुदान्विताः ।&lt;br&gt;&#xA;अवतेरुर्विमानानि कृष्णनारायणेच्छया ॥७१ ॥&#xA;तानि सर्वाणि ते मुक्ता अक्षतैः कुसुमादिभिः ।&lt;br&gt;&#xA;चन्दनैरमृतैस्तोयैर्वर्धयामासुरुत्सुकाः ॥७२॥&#xA;मिमिलुश्चावतीर्णास्तान् निजान्निजान् हरिप्रियान् ।&lt;br&gt;&#xA;समाश्लिषन् मिथो वक्षोमेलनैर्नेत्रमेलनैः ॥७३॥&#xA;आननानां मेलनैश्च देहानां मेलनैस्तथा ।&lt;br&gt;&#xA;अथ बद्रिप्रिये देवि रहस्यं शृणु चोत्तमम् ॥७४॥&#xA;विमाने ये स्थिताश्चासन् नारीमुक्तादयोऽखिलाः ।&lt;br&gt;&#xA;अवतीर्णा विमानात्तु यदा तदा पुरः स्थितान् ॥७५॥&#xA;व्यलोकयन्निजरूपान् स्वागतार्थं समागतान् ।&lt;br&gt;&#xA;अनादिसिद्धमुक्ताँस्तान् कृष्णकान्ताऽऽत्मकान् शुभान् ॥७६॥&#xA;सदा परमधामस्थान् परब्रह्मपुराश्रयान् ।&lt;br&gt;&#xA;स्वात्मकान् स्वाऽपररूपान् स्वभावगुणरूपिणः ॥७७॥&#xA;स्वागतं कुर्वतः स्वेषां स्वपूजार्थं समागतान् ।&lt;br&gt;&#xA;स्वाऽभिन्नरूपिणस्ताँश्च स्वाँश्च तच्छायिकात्मकान् ॥७८॥&#xA;वीक्ष्य विज्ञाय मूलात्मरूपिणः सर्वतः स्थितान् ।&lt;br&gt;&#xA;आश्चर्यं परमं प्राप्ता अभवन् वै विमानिनः ॥७९॥&#xA;कृष्णपूजोत्तरं पूजां प्राप्य कृष्णाज्ञया तु ते ।&lt;br&gt;&#xA;विमानिनो ययुस्तैस्तैः सहिताः स्वस्वकालयान् ॥4.117.८०॥&#xA;विमानिना तु मुक्तेन प्रत्येकेन सह प्रभुः ।&lt;br&gt;&#xA;अनादिश्रीकृष्णनारायणो ययौ तदालयम् ॥८ १॥&#xA;तस्य तस्य गृहे दिव्यगजासनेऽपरो हरिः ।&lt;br&gt;&#xA;राजते मूलरूपोऽपीत्येवं व्यलोकयन् हरिम् ॥८२॥&#xA;हरिद्वयं निजरूपद्वयं वीक्ष्य विमानिनः ।&lt;br&gt;&#xA;स्वीयमनादिमुक्तत्वं रहस्यमुक्ततामपि ॥८३॥&#xA;विविदुर्दिव्यविज्ञानाश्चान्तर्भावं निजात्मनि ।&lt;br&gt;&#xA;मूलरूपे ययुः सर्वे कृष्णो कृष्णे तिरोऽभवत् ॥८४ ॥&#xA;सर्वेऽनादिकृष्णरूपा मूलरूपा यदाऽभवन् ।&lt;br&gt;&#xA;बद्रिके दिव्यपरमां विश्रान्तिमापुरुत्तमाम् ॥८५ ॥&#xA;यथा विदेशे विहृत्य स्वगृहे शान्तिमेति ह ।&lt;br&gt;&#xA;तथा विश्रान्तिमापन्ना विसस्मरुर्विदेशकान् ॥८६ ॥&#xA;अहो कृष्णस्य सामर्थ्यं दिव्याऽदिव्यमतिप्रदम् ।&lt;br&gt;&#xA;अनन्तरूपधारित्वमसङ्ख्यरूपदत्वकम् ॥८७ ॥&#xA;विमानानि विमानेषु व्यलीयन्त क्षणात्तदा ।&lt;br&gt;&#xA;भूषावेषस्मृद्धयश्च व्यलीयन्त तदर्द्धिषु ॥८८ ॥&#xA;अनादिश्रीकृष्णनारायणरूपं समस्तकम् ।&lt;br&gt;&#xA;एकमेवाऽद्वितीयं वै रूपतो गुणतोऽपि च ॥८९ ॥&#xA;अभवत् सर्वमेवेति लीलां जानाति को हरेः ।&lt;br&gt;&#xA;गृहे गृहे हरिश्चास्ते मुक्तं मुक्तं प्रति प्रभुः ॥4.117.९० ॥&#xA;ब्रह्मप्रियादिकाः सर्वा रहस्यमुक्ततां गताः ।&lt;br&gt;&#xA;कोट्यर्बुदाब्जकोट्यश्च प्रासादाश्चातिशोभनाः ॥९१ ॥&#xA;असङ्ख्यर्द्धियुतास्तत्र परब्रह्मपुरे स्थिराः ।&lt;br&gt;&#xA;कण्ठमणिप्रभावेण प्रासादेषु स्थिताश्च ते ॥९२ ॥&#xA;विविदुश्च निजं पत्नीभावं कृष्णं हरिं प्रति ।&lt;br&gt;&#xA;सिषेविरे तथैवैनं पतिं नारायणं प्रभुम् ॥९३ ॥&#xA;तदङ्गार्धस्वरूपाढ्याः प्राप्य स्वं शाश्वतं पुरम् ।&lt;br&gt;&#xA;परब्रह्माऽमृतस्नानं चक्रिरे ते तदा गृहे ॥९४ ॥&#xA;परब्रह्माऽक्षतपुष्पचन्दनैः कृष्णमीजिरे ।&lt;br&gt;&#xA;परब्रह्मरसास्वादामृतानां भोजनं व्यधुः ॥९५ ॥&#xA;परब्रह्माऽमृतवारिपानं प्रचक्रिरे प्रियाः ।&lt;br&gt;&#xA;परब्रह्म परं कान्तं सिषेविरे निरन्तरम् ॥९६ ॥&#xA;परब्रह्मणः कान्तस्योपासनां चक्रिरेऽन्वहम् ।&lt;br&gt;&#xA;परब्रह्मपराभक्तिं व्यधुस्ते नित्यमुक्तिगाः ॥९७ ॥&#xA;परब्रह्मानन्दवार्द्धिं बुभुजिरेऽतिसेवया ।&lt;br&gt;&#xA;विविदुर्न परं किञ्चित् कान्तसुखात् सुखेतरत् ॥९८ ॥&#xA;कृष्णस्य कृपया पत्न्यः प्रापुः कृष्णस्वरूपताम् ।&lt;br&gt;&#xA;अथ श्रीभगवाँस्ताभ्यो दर्शयितुं स्वमन्दिरम् ॥९९ ॥&#xA;कोट्यर्बुदाब्जकोटीनां प्रासादानां तु मध्यगम् ।&lt;br&gt;&#xA;मनश्चक्रेऽथ वै कृष्णः सर्वाः प्राह प्रियं वचः ॥4.117.१० ०॥&#xA;परब्रह्ममहोलाख्यसभास्थानं प्रयाम्यहम् ।&lt;br&gt;&#xA;आयान्तु सहसा सर्वास्तत्र मत्परमं पदम् ॥१० १॥&#xA;प्राप्तवत्यो भवत्योऽत्र सालोक्यं सार्ष्टि चेत्यपि ।&lt;br&gt;&#xA;सायुज्यं चापि सारूप्यं चैकत्वं परिशिष्यते ॥१०२॥&#xA;तदप्यहं दर्शयामि परधिष्णयस्थिते मयि ।&lt;br&gt;&#xA;इत्येवं बद्रिके प्रोक्त्वा कृष्णनारायणप्रभुः ॥१० ३॥&#xA;तिरोभवद्द्रुतं तत्तन्मन्दिरात् प्रययौ सभाम् ।&lt;br&gt;&#xA;यत्र राजाधिराजेशाधिराजेश्वरपूजितः ॥१ ०४॥&#xA;अनाद्यनन्तमुक्तेशेश्वरमुक्तादिपूजितः ।&lt;br&gt;&#xA;असङ्ख्यानन्तविभवैरवतारैश्च पूजितः ॥१ ०५॥&#xA;असङ्ख्यदिव्यशक्त्याद्यैरायुधैरभिपूजितः - ।&lt;br&gt;&#xA;सर्वसृष्टिस्वराट् चास्ते सर्वधामस्वराट् पतिः ॥१ ०६॥&#xA;अनादिश्रीकृष्णनारायणार्यः कृष्णकेशवः ।&lt;br&gt;&#xA;स्वयं मूले स्वरूपे स्वे गत्वा स्थिरोऽभवद्धरिः ॥१ ०७॥&#xA;कम्भरानन्दनो योऽयं गोपालकृष्णबालकः ।&lt;br&gt;&#xA;प्रभुः पद्मावतीस्वामी राधालक्ष्मीवरोत्तमः ॥१ ०८॥&#xA;परमात्मा परब्रह्म परमेशः परेश्वरः ।&lt;br&gt;&#xA;पुरुषोत्तमसञ्ज्ञो वै भूत्वा धिष्ण्ये स्थिरोऽभवत् ॥१ ०९॥&#xA;बद्रिके मुक्तकोट्यस्ता आययुश्च सभां प्रति ।&lt;br&gt;&#xA;हर्षिताः स्वपतिं प्रोष्य प्राप्ता पुनर्यथांऽगनाः ॥4.117.११ ०॥&#xA;भुवि प्राकट्यदिवसे सप्तविंशतिसङ्ख्यके ।&lt;br&gt;&#xA;ऊर्जकृष्णाष्टमीरूपे प्रातरेव प्रियादिकाः ॥११ १॥&#xA;अनादिश्रीकृष्णनारायणस्मारितमुत्सवम् ।&lt;br&gt;&#xA;कर्तुं तूर्णं ययुः सर्वे मुक्ता मुक्तानिकास्तदा ॥१ १२॥&#xA;गजासने स्थितं कान्तं सभामहोलकेऽभितः ।&lt;br&gt;&#xA;स्थित्वाऽऽनर्चुः स्वामिनं स्वं चारार्त्रिकं व्यधुस्तथा ॥११ ३॥&#xA;असङ्ख्यमुक्ता आगत्य दिव्योपचारकैर्हरिम् ।&lt;br&gt;&#xA;पुपूजुः परया प्रीत्या जयनादान् प्रचक्रिरे ॥१ १४॥&#xA;तत्रत्याः प्रययुः सर्वे प्रपूज्य च निजालयान् ।&lt;br&gt;&#xA;सहायातास्तु ये ब्रह्मप्रियाद्या मुक्तकोटयः ॥१ १५॥&#xA;ते सर्वे तु समैच्छन् वै द्रष्टुं कृष्णमहोलकान् ।&lt;br&gt;&#xA;ओमित्याह तदा मुक्तान् दर्शयामीति चाह तान् ॥११६ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्तानेऽष्टमदुर्गोत्तरस्थाः परधामप्रदेशाः, परब्रह्मपुरदुर्गः, परब्रह्मात्ममुक्तवसतयः, परब्रह्मपुरस्थानां वैमानिकानां स्वरूपद्वयेऽप्यैक्यं, परब्रह्मपुरे&lt;br&gt;&#xA;स्वस्वालयेष्ववतरणम्, स्वागतं विश्रमणं, परब्रह्मणः सभायां स्वशाश्वतधिष्ण्यं प्रति गमनमित्यादिनिरूपणनामा सप्तदशाधिकशततमोऽध्यायः ॥११७ ॥&lt;/p&gt;</description>
    </item>
    <item>
      <title>११८</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/118/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/118/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु बद्रीप्रिये देवि रङ्गमहोलमुत्तमम् ।&lt;br&gt;&#xA;सभामहोलमुत्कृष्टं वासमहोलमित्यपि ॥१ ॥&#xA;शय्यामहोलमुच्छ्रैष्ठ्यं महोलं मन्दिराभिधम् ।&lt;br&gt;&#xA;स्नानमहोलनैर्मल्यं खेलमहोलमित्यपि ॥२ ॥&#xA;शान्तिमहोलसौख्यं च शृङ्गारार्हमहोलकम् ।&lt;br&gt;&#xA;महोलं भोजनाख्यं च पूजामहोलमित्यपि ॥३ ॥&#xA;सर्वागममहोलं च भक्तसेवामहोलकम् ।&lt;br&gt;&#xA;तथा रहस्यमुक्तानीकृतसेवामहोलकम् ॥४ ॥&#xA;पट्टाङ्गनामहामुक्तानिकामहोलकं तथा ।&lt;br&gt;&#xA;अन्तःपुरमहोलं च षोडशेतिमहोलकान् ॥५ ॥&#xA;ब्रह्मप्रियाद्या मुक्ताश्च व्यपश्यन् बहुविस्तरान् ।&lt;br&gt;&#xA;लक्षयोजनविस्तारान् प्रत्येकं तान् महोलकान् ॥६ ॥&#xA;रङ्गमहोलसञ्ज्ञो यो महोलः परमात्मनः ।&lt;br&gt;&#xA;अनादिश्रीकृष्णनारायणस्य सन्निवासवान् ॥७ ॥&#xA;सर्वो दिव्यसुवर्णात्मा सच्चिदानन्दतैजसः ।&lt;br&gt;&#xA;सर्वर्द्धिसिद्धिसामर्थ्यासङ्ख्यैश्वर्यादिसम्भृतः ॥८ ॥&#xA;सर्वोर्ध्वध्वजसंशोभद्वृत्तमण्डपराजितः ।&lt;br&gt;&#xA;असङ्ख्यस्तम्भशोभाभिः रमणीयमनोहरः ॥९ ॥&#xA;कल्पलताऽक्षयपात्रचिन्तामण्यादिकोणकः ।&lt;br&gt;&#xA;सर्वभोग्यादिसंराजत्पार्श्वशालादिराजितः ॥4.118.१० ॥&#xA;असङ्ख्यतोरणालम्बिकम्मानिकातिसुन्दरः ।&lt;br&gt;&#xA;दिव्यातिदिव्यतेजोभिर्हरेः समन्ततः शुभः ॥११ ॥&#xA;मध्ये ब्रह्मासनाढ्यश्च वितानछत्रचामरैः ।&lt;br&gt;&#xA;दिव्यदेवतामुक्ताभिः पुष्पस्रगाभिवर्षितः ॥१ २॥&#xA;यत्तेजांसि हरेः सिंहासनतेजोभवानि वै ।&lt;br&gt;&#xA;तत्तेजांसि प्रसरन्ति चान्यमहोलकेषु ह ॥१३ ॥&#xA;अन्यमहोलतेजांसि वर्तुलानि प्रयान्ति च ।&lt;br&gt;&#xA;बहिर्दुर्गाभिसम्मुखान्यतीव सर्वसृष्टिषु ॥१४॥&#xA;ब्रह्मासनेऽनादिकृष्णनारायणो विराजते ।&lt;br&gt;&#xA;परेश्वरो मूलरूपः सर्वस्वामी सदीश्वरः ॥१ ५॥&#xA;सर्वाभरणभूषश्च सर्वसुगन्धसम्भृतः ।&lt;br&gt;&#xA;सर्वरूपातिरूपाढ्यः सुन्दरेभ्योऽपि सुन्दरः ॥१ ६॥&#xA;युवाऽऽषोडशवर्षोनः सर्वकान्तामनोहरः ।&lt;br&gt;&#xA;सर्वशृङ्गारशोभाढ्यः सर्वेषां हृदयङ्गमः ॥१ ७॥&#xA;सहस्रस्तम्भयुक्सौम्यब्रह्मासने विराजितः ।&lt;br&gt;&#xA;शतसोपानोर्ध्वपीठे समासीनः स कोमले ॥१८॥&#xA;सर्वपूजोपहाराद्यैरर्चितो मुक्तकोटिभिः ।&lt;br&gt;&#xA;तमेनं परमात्मानं कान्तं परमपूरुषम् ॥१ ९॥&#xA;दृष्ट्वाऽऽनन्दं ययुः सर्वरहस्यमुक्तकोटयः ।&lt;br&gt;&#xA;रङ्गमहोले मुक्तास्ते व्यपश्यन् स्वान् हि कोटिशः ॥4.118.२० ॥&#xA;दिव्यरत्नगतरूपान् नैजानसङ्ख्यकानपि ।&lt;br&gt;&#xA;भित्तौ ते च ततोऽपश्यन् धामसृष्टीः समस्तिकाः ॥२१ ॥&#xA;चरुष्वपि ततोऽपश्यन्नीश्वराखिलसर्जनम् ।&lt;br&gt;&#xA;पट्टिकासु ततोऽपश्यन् ब्रह्माण्डानि समस्ततः ॥२२॥&#xA;एवंविधं परं साक्षादनुभवं हि लेभिरे ।&lt;br&gt;&#xA;कोणके कोणके सर्वसृष्टिव्यूहा भवन्ति हि ॥२३॥&#xA;तलके तलके तत्र सर्वधामानि सन्ति हि ।&lt;br&gt;&#xA;फलके फलके सर्वब्रह्माण्डानि भवन्ति हि ॥२४॥&#xA;अनन्ताराधिकास्तत्राऽसङ्ख्याश्च कमलास्तथा ।&lt;br&gt;&#xA;असङ्ख्याश्चापि माणिक्यः पद्मावत्योऽप्यसङ्ख्यकाः ॥२५॥&#xA;प्रिया अनन्तकास्तत्र लक्ष्म्योऽप्यनन्तका ह्यपि ।&lt;br&gt;&#xA;रमा अनन्तकाश्चापि श्रियः सन्त्यप्यनन्तकाः ॥२६॥&#xA;रङ्गमहोलमध्ये श्रीकृष्णनारायणप्रियाः ।&lt;br&gt;&#xA;कृष्णनारायणरूपप्रतिमा मुक्तविग्रहाः ॥२७॥&#xA;सर्वाः पुंरूपिण्य इति सेवन्ते कान्तमुत्सुकाः ।&lt;br&gt;&#xA;रहस्यरूपधारिण्यः सेवने शयनालये ॥२८॥&#xA;पुंरूपप्रधारिण्यस्ताः सेवन्ते रङ्गमण्डपे ।&lt;br&gt;&#xA;ब्रह्मप्रिया असङ्ख्याश्चाऽप्यसङ्ख्याश्च हरिप्रियाः ॥२९॥&#xA;कार्ष्ण्योऽप्यनन्ताः सेवन्ते हरिण्यो हरिमच्युतम् ।&lt;br&gt;&#xA;नारायण्योऽप्यसङ्ख्याश्च माधव्योऽपि तथाविधाः ॥4.118.३०॥&#xA;लीलाश्चापि तथा वासुदेव्यश्चापि ह्यसङ्ख्यकाः ।&lt;br&gt;&#xA;पद्माश्चापि च पद्मिन्यस्तुलस्यश्चाप्यसङ्ख्यकाः ॥३१ ॥&#xA;शारदाश्च सरस्वत्यो गङ्गा यम्योऽप्यसङ्ख्यकाः ।&lt;br&gt;&#xA;पुम्मुक्ताख्याः प्रसेवन्ते कान्तं कृष्णं नरायणम् ॥३२॥&#xA;पूजयन्ति प्रभुं कान्तं रामयन्ति रमोत्तमाः ।&lt;br&gt;&#xA;प्रेङ्खायां श्रीहरिमान्दोलयन्ति गीतिकोविदाः ॥३३॥&#xA;शृङ्गारयन्ति कमला स्वामिश्रीकृष्णमीश्वरम् ।&lt;br&gt;&#xA;संवाहयन्ति चाङ्गानि हरिण्यश्च हिरण्यभाः ॥३४॥&#xA;भोजयन्ति प्रभुं सर्वरस्यभोजनपानकैः ।&lt;br&gt;&#xA;सुखयन्ति कृपानाथं सर्वाश्लेषप्रदानकैः ॥३५॥&#xA;सुखं गृह्णन्ति कान्तात् ता रहस्यमन्दिरश्रिताः ।&lt;br&gt;&#xA;पाययन्ति हरिं दिव्यशर्करैलार्ककेसरैः ॥३६॥&#xA;मिश्रितानि सुदुग्धानि कामधेनूद्भवानि वै ।&lt;br&gt;&#xA;एवंविधे महारङ्गमहोले हीरकोत्तमाः ॥३७॥&#xA;विद्यन्तेऽसङ्ख्यरत्नानि स्वर्णहाराश्च शोभनाः ।&lt;br&gt;&#xA;तैस्तैः कान्तं भूषयन्ति कान्ताः श्रीकान्तवल्लभम् ॥३८॥&#xA;तत्र ब्रह्मप्रियाद्यास्ताः स्वामिना सह सङ्गताः ।&lt;br&gt;&#xA;तत्रापि भगवान् कृष्णो द्वितीयरूपधृक् प्रभुः ॥३९॥&#xA;ताभिर्विलोकितः कान्तो द्वयोरैक्यं ततोऽभवत् ।&lt;br&gt;&#xA;ब्रह्मसिंहासने तत्र व्यराजत परेश्वरः ॥4.118.४०॥&#xA;राजाधिराजशोभाढ्योऽनन्तमुक्ताऽभिसेवितः ।&lt;br&gt;&#xA;बद्रिके महदाश्चर्यं व्यलोकयँश्च तत्स्थले ॥४१ ॥&#xA;प्रत्येकं ये कृष्णनारायणा ह्यासन् सहागताः ।&lt;br&gt;&#xA;प्रतिमुक्तेन सहते परकृष्णे लयं गताः ॥४२॥&#xA;ब्रह्मसिंहासनेऽनादिकृष्णनारायणे प्रभौ ।&lt;br&gt;&#xA;लयं यातान् निजकान्तान् वीक्ष्याऽऽश्चर्यं परं गताः ॥४३॥&#xA;तत एव प्रिया मुक्ता आकृष्टाः सुखमूर्छिताः ।&lt;br&gt;&#xA;मुग्धाः कान्ते परे देवे पुपूजुस्तुष्टुवुर्मुदा ॥४४॥&#xA;आरार्त्रिकं प्रचक्रूश्च समाश्लिक्षन् पतिं प्रभुम् ।&lt;br&gt;&#xA;समूचुः श्रीहरिं मुक्ताः प्रलुब्धाः परमेश्वरे ॥४५॥&#xA;हरे कृष्ण कृपासिन्धो त्वमेव परमः पुमान् ।&lt;br&gt;&#xA;राजसेऽनन्तकृष्णात्मा सेवनीयोऽसि नः सदा ॥४६॥&#xA;भवतः सम्पदः सर्वाः प्रदर्शयाऽत्र नो विभो ।&lt;br&gt;&#xA;महोलाः षोडश दिव्या बहिष्टो वीक्षिताः खलु ॥४७॥&#xA;आन्तरं वीक्षितुं सर्वं समीच्छामः प्रभोपते ।&lt;br&gt;&#xA;बहिष्टोऽनन्तपारास्ते दृश्यन्ते माधवीपते ॥४८॥&#xA;तैजसोर्ध्वा यथा सूर्यास्तैजसानां सदाधिकाः ।&lt;br&gt;&#xA;ब्रह्माण्डेषु भवन्त्येव तथा महोलकास्तव ॥४९॥&#xA;षोडशानां सुमध्यस्थो रङ्गमहोलकस्तव ।&lt;br&gt;&#xA;कोटिसूर्यात्मकः सूर्य इवाऽऽभाति समन्ततः ॥4.118.५०॥&#xA;सर्वाधिको महाराज! मनोमोहकरो हि नः ।&lt;br&gt;&#xA;प्रदर्शय प्रभो सर्वान् सम्पदां निलयान् हि नः ॥५१ ॥&#xA;बद्रिके श्रीहरिस्तूर्णं दर्शयितुं तु तैः सह ।&lt;br&gt;&#xA;रङ्गमहोले बभ्राम यत्रर्द्ध्यो ह्यसङ्ख्यकाः ॥५२॥&#xA;दिव्यचिन्तामणीनां वै भित्तयश्च तलानि च ।&lt;br&gt;&#xA;दिव्यचिन्तामणीनां च स्वर्णानां भूषणानि च ॥५३॥&#xA;दिव्यरत्नस्रजो रम्या दिव्यतोरणपङ्क्तयः ।&lt;br&gt;&#xA;दिव्यवेषा दिव्यसर्वोपस्करा दिव्यभूमिकाः ॥५४॥&#xA;दिव्यसर्वास्तरणानि दिव्यासनानि मूर्तयः ।&lt;br&gt;&#xA;दिव्यपात्राणि सर्वाणि दिव्यमञ्जुषिकादिकाः ॥५५॥&#xA;शृणु श्रीबद्रिके तत्र सन्ति रङ्गमहोलके ।&lt;br&gt;&#xA;एकैकस्माद् वस्तुनस्तु बीजमणीन्द्रसञ्ज्ञकात् ॥५६॥&#xA;यथेष्टमुद्भवाः सञ्जायन्तेऽसङ्ख्यसजातिकाः ।&lt;br&gt;&#xA;रूपकुल्या रसकुल्या गन्धकुल्या मणीश्वराः ॥५७॥&#xA;दधिकुल्या मधुकुल्याः सुधाकुल्या मणीश्वराः ।&lt;br&gt;&#xA;आनन्दघनपानादिकुल्यास्तृप्तिप्रदास्तथा ॥५८॥&#xA;सर्वलावण्यकुल्याश्च मण्यो रस्यसम्प्रदाः ।&lt;br&gt;&#xA;रहस्यमुक्तनिवहैर्वीक्षिता भोग्यदास्तदा ॥५९॥&#xA;केशाः सर्वाधिका बद्रि शृङ्गारद्रव्यसम्प्रदाः ।&lt;br&gt;&#xA;भूषावस्त्रप्रदा वेषप्रदास्तत्र विलोकिताः ॥4.118.६०॥&#xA;लक्षशो भूमिकाः कक्षाः सच्चिदानन्दभायुताः ।&lt;br&gt;&#xA;एकैकया प्रियया च सह स्थितः पतिः प्रभुः ॥६१॥&#xA;अनादिश्रीकृष्णनारायणाः प्रत्येकमन्दिरे ।&lt;br&gt;&#xA;विलोकितः समस्ताभिर्दिव्यमुक्तानिकादिभिः ॥६२॥&#xA;सर्वोत्कृष्टमहानन्दघनवर्षणकारिणः ॥&#xA;विलोकितास्तत्र कृष्णमणयः कान्तमूर्तिजाः ॥६३॥&#xA;परावर्त्तनमण्यो लताकुञ्जमणिव्रजाः ।&lt;br&gt;&#xA;महोद्यानादिमणयश्चाराममणयस्तथा ॥६४॥&#xA;विलोकिताः समस्ताभिस्तत्र रत्नादिहेतवः ।&lt;br&gt;&#xA;हिरण्मय्यश्रियः सर्वा लोकिता वै समन्ततः ॥६५॥&#xA;सूर्यचन्द्रादिमणयो दर्पणादर्शपट्टकाः ।&lt;br&gt;&#xA;विलोकिताः समस्ताभिः रङ्गमहोलकेऽभितः ॥६६॥&#xA;स्वस्वरूपाणि सर्वाणि विलोकितानि तत्र च ।&lt;br&gt;&#xA;रहस्यमुक्तनिवहैः स्पृहावद्भिर्महोलके ॥६७॥&#xA;अत्याश्चर्यमिदं तत्र दृष्टिपथमभूद् गतम् ।&lt;br&gt;&#xA;कृष्णनारायणमूर्तौ स्थितायां रङ्गमण्डपे ॥६८॥&#xA;परधामसमस्तं वै मस्तके तैर्विलोकितम् ।&lt;br&gt;&#xA;अक्षरं धाम हृदये मायाधामोदरे तथा ॥६९॥&#xA;अवतारादिधामानि मुखे विलोकितानि वै ।&lt;br&gt;&#xA;ईश्वराणां तु लोकाश्च जद्यने ह्यवलोकिताः ॥4.118.७० ॥&#xA;ब्रह्माण्डानि पादयोस्तु विलोकितानि तैस्तदा ।&lt;br&gt;&#xA;लिङ्गे सङ्कर्षणरुद्रशङ्करास्तैर्विलोकिताः ॥७१ ॥&#xA;अनिरुद्धा वेधसश्च नाभौ तस्य विलोकिताः ।&lt;br&gt;&#xA;प्रद्युम्ना विष्णवस्तस्य वृषणयोर्विलोकिताः ॥७२॥&#xA;महापुमान् महाकालो भ्रकुटौ तस्य लोकितौ ।&lt;br&gt;&#xA;प्रकृतिश्च महामाया तदिच्छायां विलोकिता ॥७३॥&#xA;साक्षी वासुदेव एतौ बुद्धौ तस्य विलोकितौ ।&lt;br&gt;&#xA;कृष्णो नारायणस्तस्य भुजयोस्तैर्विलोकितौ ॥७४॥&#xA;प्रियाः सर्वा हरेर्वामे पार्श्वे कुक्षौ विलोकिताः ।&lt;br&gt;&#xA;आत्मानश्च हरेर्दक्षे नराः सर्वे विलोकिताः ॥७५॥&#xA;विहङ्गमाः पृष्ठदेशे यादांसि तु नितम्बके ।&lt;br&gt;&#xA;वामे दक्षे तु तिर्यञ्चः शाखिनः सर्वरोमसु ॥७६॥&#xA;कन्दा रोम्णां तु मूलेषु रोमकूपेषु वल्लिकाः ।&lt;br&gt;&#xA;पर्वताः कठिने तस्य नद्यो नाडीषु सर्वशः ॥७७॥&#xA;एकतत्त्वात्मके तस्मिन् तस्यैव कृपया बहून् ।&lt;br&gt;&#xA;भेदान् विलोकयामासू रहस्यमुक्तकोटयः ॥७८॥&#xA;सुराष्ट्रं तस्य भाले वै भालमध्येऽश्वसारसम् ।&lt;br&gt;&#xA;तस्य निजस्वरूपाणि व्यलोकयन् हरेः प्रियाः ॥७९॥&#xA;आहोऽस्य बद्रिके पारो वैभवानां न गम्यते ।&lt;br&gt;&#xA;यद्यन्मूर्तौ च तत्सर्वं रङ्गमहोलकेऽभितः ॥4.118.८०॥&#xA;विलोकितं प्रियाभिर्वै व्यतिरिक्तं तदिच्छया ।&lt;br&gt;&#xA;पुनश्च कृपया तत्र तत्र वस्तुनि माधवः ॥८ १॥&#xA;प्रकाशमगमद् वस्तु तिरोभावमुपागमत् ।&lt;br&gt;&#xA;अन्वितः श्रीकृष्णनारायणश्रीपतिवल्लभः ॥८२॥&#xA;विलोकितः समस्ताभिः सर्वात्मकोऽभितः पतिः ।&lt;br&gt;&#xA;शरीरीव तदन्तःस्थो बहिःस्थश्चापि लोकितः ॥८३॥&#xA;वस्तु विलीय सहसा लोकितः स तदैकलः ।&lt;br&gt;&#xA;स्वराट् सम्राण्महाराट् स एक एवाऽद्वितीयकः ॥८४॥&#xA;तत्रैकतां तदा प्राप्ता अनादिमुक्तकोटयः ।&lt;br&gt;&#xA;परमुक्तकोटयश्च लोकिताः श्रीहरौ तदा ॥८५॥&#xA;मूर्तिमग्ना जले यद्वन्मीना इव ह्यसङ्ख्यकाः ।&lt;br&gt;&#xA;एकत्वरसवेत्तारश्चाऽपृथग्भावमास्थिताः ॥८६॥&#xA;न निःसरन्ति ते क्वापि मूर्तिलग्ना बहिः क्वचित् ।&lt;br&gt;&#xA;येषां पारो न वा सीमा न सङ्ख्या न च मानकम् ॥८७॥&#xA;ह्येषा मूर्तिमयी सृष्टिः परधाम्नोऽतिरेकिणी ।&lt;br&gt;&#xA;वीक्ष्य तां परमाश्चर्यं गता रहस्यमुक्तिगाः ॥८८॥&#xA;मानं च गलितं तासां न्यूनस्थित्या तदग्रतः ।&lt;br&gt;&#xA;अथ ताश्चार्थयामासुः कान्ते स्थितिं तु तादृशीम् ॥८९॥&#xA;हरिर्ददौ च वचनं महोलदर्शनोत्तरम् ।&lt;br&gt;&#xA;ततो वै दर्शयामास वासमहोलमुत्तमम् ॥4.118.९०॥&#xA;लक्षयोजनमानं च सर्वर्द्धिपूर्णमच्युतः ।&lt;br&gt;&#xA;ततश्च दर्शयामास शय्यामहोलमुत्तमम् ॥९१ ॥&#xA;कोट्यर्बुदाब्जकान्तानां शय्यापर्यङ्कमण्डितम् ।&lt;br&gt;&#xA;सर्वशृङ्गारवेषार्होत्तमद्रव्यादिसम्भृतम् ॥९२॥&#xA;अदृष्टपूर्वमेनं च दृष्ट्वाऽऽश्चर्यं परं ययुः ।&lt;br&gt;&#xA;अथ स्वमन्दिरं पश्चाद् दर्शयामास माधवः ॥९३॥&#xA;यत्र माता कभ्भराश्रीः पिता गोपालकृष्णकः ।&lt;br&gt;&#xA;सन्तुष्टा च स्वसाऽप्यास्ते शुकश्च भगवानपि ॥९४॥&#xA;वल्लभश्च तथा तेषां भक्ता वसन्ति सर्वदा ।&lt;br&gt;&#xA;तत्तन्मूलस्वरूपेषु मातापित्रादिकान् हरिः ॥९५॥&#xA;सर्वेषां पश्यतां तत्र कृपयाऽन्तरभावयत् ।&lt;br&gt;&#xA;आश्चर्यं परमं तद्वै वीक्ष्य तेऽपि मुदं ययुः ॥९६॥&#xA;तत्रैवोषुर्यथेष्टं वै मात्राद्या मन्दिरालये ।&lt;br&gt;&#xA;सर्वर्द्धिसहिते लक्षयोजने दिव्यविग्रहे ॥९७॥&#xA;अथ स्नानमहोलं च दर्शयामास सत्पतिः ।&lt;br&gt;&#xA;दिव्यस्नानविधानानि वीक्ष्याऽऽश्चर्यं परं ययुः ॥९८॥&#xA;प्रस्रवणाः समस्ताश्च क्षीरनीराज्यमाधवाः ।&lt;br&gt;&#xA;सुधाऽमृताऽऽनन्दमोदप्रमोदादिप्रवाहिणः ॥९९॥&#xA;वीक्षिताः सर्वसौगन्ध्यमृदुपेशलवार्युताः ।&lt;br&gt;&#xA;ततस्ताभिर्वीक्षितश्च खेलमहोल उत्तमः ॥4.118.१० ०॥&#xA;सर्वानन्दरमणानि खेलसाधनकानि च ।&lt;br&gt;&#xA;यत्र दिव्यानि वै सन्ति कल्पलभ्यानि सर्वथा ॥१०१ ॥&#xA;ततः शान्तिमहोलं च दर्शयामास केशवः ।&lt;br&gt;&#xA;सर्वशान्तिप्रदं सर्वशान्तिसाधनसम्भृतम् ॥१ ०२॥&#xA;ततश्च दर्शयामास शृङ्गारोद्यानमुत्तमम् ।&lt;br&gt;&#xA;लक्षयोजनविस्तारं सुशृङ्गारमहोलकम् ॥१ ०३॥&#xA;कोट्यर्बुदाब्जपद्मानां शृङ्गारवस्तुपूरकम् ।&lt;br&gt;&#xA;मूर्तिकल्पलताव्याप्तं सर्वेष्टसम्प्रदं शुभम् ॥१ ०४॥&#xA;कुङ्कुमाऽलक्तकवल्लीः कज्जलाऽक्षतवल्लिकाः ।&lt;br&gt;&#xA;चन्दनद्रवलतिका गन्धसारद्रवद्रुमान् ॥१ ०५॥&#xA;स्नेहसारनवनीतपिण्डान् मृदुरसानपि ।&lt;br&gt;&#xA;वीक्ष्य मोदं परं प्राप्ता रहस्यमुक्तिगास्तदा ॥१ ०६॥&#xA;भोजनानां महोलं च दर्शयामास मुक्तिकृत् ।&lt;br&gt;&#xA;सर्वविधासु दिव्यास्वदिव्यासु सर्वसृष्टिषु ॥१ ०७॥&#xA;यद्यद् भोज्यं भक्ष्यवर्यं चोष्यं लेह्यं च पानकम् ।&lt;br&gt;&#xA;तस्य सर्वस्य मूलं वै दिव्यं भोज्यं समस्तकम् ॥१ ०८॥&#xA;सर्वं दैवं चैश्वरं चाऽवतारीयं च मोक्तिकम् ।&lt;br&gt;&#xA;आत्मीयं ब्राह्ममेवापि सर्वं तत्र प्रवीक्ष्यताः ॥१ ०९॥&#xA;स्पृहावत्योऽभवन् भोक्तुं भोजयामास तत्पतिः ।&lt;br&gt;&#xA;चान्तिमां परमां तृप्तिं बहिर्भावां ददौ प्रभुः ॥4.118.११ ०॥&#xA;ततः पूजामहोलं च लक्षयोजनविस्तरम् ।&lt;br&gt;&#xA;सर्वपूजार्हणायोग्योपस्कारवस्तुसम्भृतम् ॥११ १॥&#xA;दर्शयामास भगवान् पूजां प्रचक्रिरे तु ताः ।&lt;br&gt;&#xA;सर्वागममहोलं च दर्शयामास धामपः ॥११२॥&#xA;सर्वसृष्टिनिवासानामागमार्थकृतक्षणम् ।&lt;br&gt;&#xA;समाधियोगिनां यत्र कृष्णयोगः प्रजायते ॥११ ३॥&#xA;यत्रैकके मणौ सर्वसृष्टयो दृष्टिगोचराः ।&lt;br&gt;&#xA;प्रजायन्ते च वीक्ष्यैनं भक्तसेवामहोलकम् ॥१ १४॥&#xA;व्यलोकयँश्च ते मुक्ता यत्र सेवां हरेः सदा ।&lt;br&gt;&#xA;मुक्ताः कुर्वन्ति विविधां मुक्तसेवां हरिस्तदा ॥१ १५॥&#xA;परस्परप्रसेवानां वीक्ष्य सेवकतां तयोः ।&lt;br&gt;&#xA;महाश्चर्यं ययुः सर्वाः परं भाग्यं हि मेनिरे ॥१ १६॥&#xA;दर्शयामास भगवान् स्वं रहस्यमहोलकम् ।&lt;br&gt;&#xA;यत्र कान्ता इमाः सर्वाः कान्तं श्रीकृष्णवल्लभम् ॥१ १७॥&#xA;सर्वकामप्रदा नित्यं सेवन्ते शयनादिषु ।&lt;br&gt;&#xA;असङ्ख्यकान्ताधामैतद् वीक्ष्याऽऽश्चर्यं गताः स्त्रियः ॥१ १८॥&#xA;ततश्च दर्शयामास पट्टांऽगनामहोलकम् ।&lt;br&gt;&#xA;यत्र शतं तथा चत्वारिंशत् सन्ति निजाङ्गनाः ॥१ १९॥&#xA;सहस्रसेविकायुक्ताः प्रत्येकं स्वपतिं हरिम् ।&lt;br&gt;&#xA;सेवन्ते सर्वदा बद्रि! वीक्ष्य मोदं प्रलेभिरे ॥4.118.१२०॥&#xA;तासु तास्ता लयं प्राप्ता निजमूलासु योषितः ।&lt;br&gt;&#xA;अथ श्रीभगवान् बद्रि चान्तःपुरमहोलकम् ॥१२१ ॥&#xA;दर्शयामास सर्वास्ता अनन्तमानमृद्धिदम् ।&lt;br&gt;&#xA;भजन्ते कान्तभावेन कृष्णनारायणं तु याः ॥१ २२॥&#xA;सर्वसृष्टिषु सर्वत्र सर्वास्ता यान्ति तत्र ह ।&lt;br&gt;&#xA;लभन्ते कान्तमेवैनं चान्तःपुराख्यधामनि ॥१२३॥&#xA;वीक्ष्य ताः परमाश्चर्यं प्राप्य ववन्दिरे पतिम् ।&lt;br&gt;&#xA;निजतादात्म्ययोगार्थं मूर्तौ वासाय सर्वदा ॥१२४॥&#xA;हरिर्विज्ञाय तद्भावं समाश्लेषं स्ववक्षसि ।&lt;br&gt;&#xA;ददौ प्रेम्णा ददौ वासं चान्तर्भाव्य निजे हृदि ॥१ २५॥&#xA;स्वमूर्तौ मूर्तिगर्भाख्यसृष्टौ वासं ददौ सदा ।&lt;br&gt;&#xA;कोट्यर्बुदाब्जपत्नीः स्वाः सखीभिः सहिताः प्रियाः ॥१ २६॥&#xA;अन्तर्भाव्य ययौ कृष्णो निजे रङ्गमहोलके ।&lt;br&gt;&#xA;एकलो भगवान् कृष्णश्चैकधा बहुधापि सन् ॥१ २७॥&#xA;भक्तेच्छापूरकश्चैवं स्वेच्छास्वतन्त्रभागपि ।&lt;br&gt;&#xA;स्वस्मिन् स्वस्यैव विस्तारं स्वं समावेशयत्प्रभुः ॥१ २८॥&#xA;पुत्रपुत्र्यादिकं सर्वं दासदासीप्रविस्तरम् ।&lt;br&gt;&#xA;स्वोद्भावितं स्वविस्तारं स्वस्मिन्नावेशयत्प्रभुः ॥१२९॥&#xA;अथ क्षणात् तिरोभूय कुङ्कुमवापिकालये ।&lt;br&gt;&#xA;लोमशेन पुनः स्वतःप्रकाशेन पुनस्तथा ॥4.118.१ ३०॥&#xA;लक्ष्म्या हृदि स्थयाऽश्विन्या माणिक्यया च वाहया ।&lt;br&gt;&#xA;विमानेनापि युक्तः श्रीहरिश्चाश्वसरो ययौ ॥१३१ ॥&#xA;प्रज्ञापद्मावतीयुक्तो जलं पपौ जगद्गुरुः ।&lt;br&gt;&#xA;यात्रामेतां च सप्तायतनं स्मरेत् तु यो जनः ॥१ ३२॥&#xA;स यायाच्छ्रीकृष्णस्वाम्याचार्यश्रीहरिधाम वै ।&lt;br&gt;&#xA;अनादिश्रीकृष्णनारायणः प्रज्ञा च माधवी ॥१ ३३॥&#xA;लक्ष्मीश्च लोमशः स्वतःप्रकाशो माणिकी च तत्॥&#xA;सप्तायतनमेतद्वै स्मर्तव्यं सर्वदा जनैः ॥१ ३४॥&#xA;परब्रह्म कृष्णनारायणस्तिस्रोऽस्य शक्तयः ।&lt;br&gt;&#xA;ज्ञानशक्तिः प्रमा चेच्छाशक्तिर्लक्ष्मीः प्रकीर्तिता ॥१ ३५॥&#xA;पद्मावती क्रियाशक्तिर्माणिक्या शाश्वती छविः ।&lt;br&gt;&#xA;स्वतःप्रकाशः सङ्कल्पो लोमशो ब्रह्मशीलता ॥१३६॥&#xA;स्थापयेत् पूजयेद् यस्तान् सर्वान् कामानवाप्नुयात् ।&lt;br&gt;&#xA;हरेर्मूर्त्तः प्रभा कान्तिः पद्मावती तु दिव्यता ॥१३७॥&#xA;लक्ष्मीश्च कमनीयत्वं माणिक्या स्वच्छतात्मिका ।&lt;br&gt;&#xA;स्वतःप्रकाशः परिधिर्लोमशो रोमरूपधृक् ॥१३८॥&#xA;विदित्वैवं सप्तरूपं कृष्णनारायणात्मकम् ।&lt;br&gt;&#xA;पृथङ्मुक्तिमतिक्रम्य मूर्तिमुक्तिं प्रयाति सः ॥१ ३९॥&#xA;राधां दुःखहरां शक्तिं लक्ष्मीं सम्पत्प्रदां तथा ।&lt;br&gt;&#xA;प्रज्ञां स्वरूपदां शक्तिं पद्मावतीं तु मोक्षदाम् ॥4.118.१४०॥&#xA;लोमशं मेऽनादिमुक्तं ब्रह्म स्वयम्प्रकाशितम् ।&lt;br&gt;&#xA;सप्तायतनकं त्वेवं विदित्वा कृष्णरूपगम् ॥१४१॥&#xA;मुक्तिं यान्ति परां त्वेवं परे धाम्नि न संशयः ।&lt;br&gt;&#xA;एवमाह पुरा बद्रि हरिर्मां परमेश्वरः ॥१४२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने परधामनि रङ्गमहोलादिषोडशमहोलानां रहस्यमुक्तेभ्यः प्रदर्शनं, तदर्द्धिप्रदर्शन, स्वमूर्तौ सर्वर्द्धिसर्वसृष्टिप्रदर्शनं, श्रीहरिमूर्तिगर्भगताऽनादितादात्म्यमुक्तसृष्टिप्रदर्शनं, रहस्यमुक्तानां तत्स्पृहावतां मूर्तिगर्भतादात्म्यमुक्तिप्रदानं, सप्तायतनसमष्टिरूपहरेः कुङ्कुमवापीं प्रत्यागमनं, चेत्यादिनिरूपणनामाऽष्टादशाऽधिकशततमोऽध्यायः ॥११८ ॥&lt;/p&gt;</description>
    </item>
    <item>
      <title>११९</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/119/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/119/</guid>
      <description>&lt;p&gt;श्रीनरनारायण उवाच-&lt;br&gt;&#xA;बद्रिके ता या यत्र विमानेन ययुः स्त्रियः ।&lt;br&gt;&#xA;तत्र तत्रेश्वरलोके प्रतिगृहं हरिं पतिम् ॥१ ॥&#xA;व्यलोकयन् स्वर्गलोके सत्यादौ परमेश्वरम् ।&lt;br&gt;&#xA;वैराजेषु तथा चेश्वराणां लोकेषु सर्वशः ॥२ ॥&#xA;धामस्वप्यवताराणां प्रतिमुक्तं हरिं पतिम् ।&lt;br&gt;&#xA;व्यलोकयन् तथा ताश्चाऽक्षरे धाम्नि गृहे गृहे ॥३ ॥&#xA;सर्वदुर्गान्तरसृष्टौ प्रतिमुक्तं हरिं पतिम् ।&lt;br&gt;&#xA;प्रतिगृहं तथाऽनादिकृष्णनारायणालयम् ॥४ ॥&#xA;महोलेषु तथा कृष्णहृदयेऽपि च मन्दिरम् ।&lt;br&gt;&#xA;प्रतिमुक्तं प्रतिमूर्तिं व्यलोकयन्निजं प्रभुम् ॥५ ॥&#xA;विनाऽनादिकृष्णनारायणं तद्धृदयेऽपि च ।&lt;br&gt;&#xA;मुक्ता नैव हि वर्तन्ते मूर्तौ यत्कोटिमूर्तयः ॥६ ॥&#xA;असङ्ख्यमूर्तयस्तत्र प्रतिमुक्तं भवन्त्यपि ।&lt;br&gt;&#xA;त्वया दृष्टं तदा तत्र मया दृष्टं तथा तदा ॥७ ॥&#xA;तादात्म्यतामवाप्स्यन्ति ये ते द्रक्ष्यन्ति तत्तथा ।&lt;br&gt;&#xA;अन्येषां दर्शनं चापि नैव भवति तादृशम् ॥८ ॥&#xA;सर्वोत्कृष्टा मूर्तिगर्भसृष्टिस्तादात्म्यसञ्ज्ञिका ।&lt;br&gt;&#xA;द्वितीया तु परे धाम्नि रहस्यभावसृष्टिका ॥९ ॥&#xA;तृतीया तु परे धाम्नि महामुक्तमयी हि सा ।&lt;br&gt;&#xA;चतुर्थी तु परे धाम्नि मुक्तसृष्टिः समानिका ॥4.119.१ ०॥&#xA;अष्टदुर्गमयी सर्वा परब्रह्मपरायणा ।&lt;br&gt;&#xA;पञ्चमी त्वक्षरे धाम्नि सृष्टिश्चाऽक्षरमुक्तिगा ॥१ १॥&#xA;षष्ठी सर्वावताराणां धाममयी तदात्मिका ।&lt;br&gt;&#xA;सप्तमी चेश्वराणां तु सृष्टिः सत्त्वमयी शुभा ॥१ २॥&#xA;अष्टमी तु त्रिगुणानां सृष्टिर्मायामयी तथा ।&lt;br&gt;&#xA;नवमी शङ्करब्रह्मविष्णूनां सृष्टिरुत्तमा ॥१ ३॥&#xA;दशमी सिद्धकोटीनां सृष्टिः साधुमयी शुभा ।&lt;br&gt;&#xA;एकादशी तु पितॄणां द्वादशी द्युनिवासिनाम् ॥१४॥&#xA;त्रयोदशी महर्षीणां मानवानां च बद्रिके ।&lt;br&gt;&#xA;चतुर्दशी तिरश्चां तु पञ्चदशी तु शाखिनाम् ॥१५॥&#xA;षोडशी गुणधर्माणां सृष्टयः षोडश त्विमाः ।&lt;br&gt;&#xA;असृष्टिः परमात्माऽसावनादिपुरुषोत्तमः ॥१६॥&#xA;सर्वसृष्टिधरो नाथः सर्वान्तर्यामिकः प्रभुः ।&lt;br&gt;&#xA;अन्वितः सर्वसाक्षी चाऽनन्वितस्तु स्वराट् परः ॥१७॥&#xA;अन्विताऽनन्वितमिश्रोऽवतारादिस्वरूपधृक् ।&lt;br&gt;&#xA;मोक्षदो भक्तसुखदो धर्मस्थापनविग्रहः ॥१८॥&#xA;नामिरूपिजगतां स नेता हन्ता तदन्वितः ।&lt;br&gt;&#xA;इत्येषां सम्प्रविज्ञायोपनिषदं तु षोडशीम् ॥१ ९॥&#xA;विरज्येत विमुच्येत प्रयायात् परमं पदम् ।&lt;br&gt;&#xA;न तस्य पुनरावृत्तिर्य एवं वेद षोडशीम् ॥4.119.२०॥&#xA;श्रीबद्रीप्रियोवाच-&lt;br&gt;&#xA;कुङ्कुमवापीमागत्य भगवान् पुरुषोत्तमः ।&lt;br&gt;&#xA;किं चकार तदाचक्ष्व नरनारायणप्रभो ॥२१॥&#xA;श्रीनरनारायण उवाच-&lt;br&gt;&#xA;अनादिश्रीकृष्णनारायणश्चागत्य भूतले ।&lt;br&gt;&#xA;कुङ्कुमवापिकाक्षेत्रे चातुर्मास्यव्रतं व्यधात् ॥२२॥&#xA;अष्टाविंशतितमके निजप्राकट्यकेऽहनि ।&lt;br&gt;&#xA;ऊर्जकृष्णाष्टमीप्रातःकाले निजोत्सवोत्तरम् ॥२ ३॥&#xA;ददौ दानानि भगवान् स्वर्णरत्नगवां तथा ।&lt;br&gt;&#xA;प्रासादानां रूप्यकाणां रजतानां द्विजातये॥२४॥&#xA;पात्राणां चापि रत्नानां मणीनां वाजिनां तथा ।&lt;br&gt;&#xA;विमानानां च यानानां गजानां विप्रजातये ॥२५॥&#xA;ददौ दानानि भगवान् वस्त्राणां स्वर्णयोगिनाम् ।&lt;br&gt;&#xA;भूषणानां समस्तानां पर्यङ्कानां सुवर्चसाम् ॥२६॥&#xA;मुकुटानां कटकानां शृङ्खलानां विशेषतः ।&lt;br&gt;&#xA;मौक्तिकानां स्फटिकानां गोमेदानां सुतेजसाम् ॥२७॥&#xA;ददौ दानानि भगवान् पादुकानां स्रजां तथा ।&lt;br&gt;&#xA;छत्राणां चामराणां च वेत्राणां स्वर्णपत्रिणाम् ॥२८८॥&#xA;सिंहासनानां पेटानां मञ्जुषाणां ददौ हरिः ।&lt;br&gt;&#xA;कपाटानां वृसीनां च खष्ट्वानां सिंहचर्मणाम् ॥२९ ॥&#xA;गजव्याघ्रर्क्षहरिणद्विपिगवयचर्मणाम् ।&lt;br&gt;&#xA;ददौ दन्तोत्थवस्तूनां दानानि बालकृष्णकः ॥4.119.३० ॥&#xA;कम्बलानां कञ्चुकीनां कञ्चुकानां च वर्मणाम् ।&lt;br&gt;&#xA;शस्त्राणां च वितानानां भूस्तराणां विशेषतः ॥३१ ॥&#xA;कौशेयानामम्बराणां धौत्राणां मूर्द्धवाससाम् ।&lt;br&gt;&#xA;सुकञ्चूना कटिस्थानां रशनानां ददौ प्रभुः ॥३ २॥&#xA;गेन्दुकानां चक्रकाणां कशिपूनां च तूलिनाम् ।&lt;br&gt;&#xA;तुलानां मुसलानां चोलूखलानां जलभृताम् ॥३३॥&#xA;प्रेङ्खाणां बालदोलानां घटानां च विशेषतः ।&lt;br&gt;&#xA;स्थालीनां वाटिकानां च पेषणीनां तथा ददौ ॥३४॥&#xA;चुल्लीनां व्यजनानां च यन्त्राणां पादरक्षिणाम् ।&lt;br&gt;&#xA;कवचानामूर्मिकानां बाणानां धनुषां तथा ॥३५॥&#xA;शराणां चापि खड्गाणां मुद्गराणां प्रविद्युताम् ।&lt;br&gt;&#xA;रज्जूनां दर्पणानां च केशप्रसाधनार्थिनाम् ॥३६॥&#xA;ददौ दानानि च गुप्तदोरकाणां जनार्दनः ।&lt;br&gt;&#xA;क्षेत्राणां वाटिकानां च महिषीणां पयोमुचाम् ॥३७॥&#xA;सस्यानां च कणानां च शुभान्नानां विशेषतः ।&lt;br&gt;&#xA;कलभानां शाखिनां च फलिनां पुष्पिणां तथा ॥३८ ॥&#xA;धनानां कलशानां च यूपानां चापि सम्पदाम् ।&lt;br&gt;&#xA;गृहोपकरणानां च शय्यानां परमाऽनसाम् ॥३९॥&#xA;उद्यामाऽऽरामवापीनां शकटानां ददौ हरिः ।&lt;br&gt;&#xA;शिबिकानां मण्डपानां पटमण्डपरूपिणाम् ॥4.119.४० ॥&#xA;परभित्तिगृहाणां च वरूथानां विशेषतः ।&lt;br&gt;&#xA;पल्याणानां च दानानि कूपाऽम्बालिकशृङ्गिणाम् ॥४१ ॥&#xA;निःश्रेणीनां चतुष्पादघोटीनां पट्टसेविनाम् ।&lt;br&gt;&#xA;द्रोणीनां गर्गरीणां च कुसुलानां विशेषतः ॥४२॥&#xA;तोरणानां प्रदीपानां घण्टानां वाद्यनामिनाम् ।&lt;br&gt;&#xA;ददौ दानानि च वीणाविपञ्चीनां जनार्दनः ॥४३॥&#xA;कण्ठीनां कन्यकानां च कोशानां भृत्ययोषिताम् ।&lt;br&gt;&#xA;दासानां चापि दासीनां ददौ दानानि गोधनो ॥४४॥&#xA;तालानां पञ्चपात्राणां शाटीनां पयसां तथा ।&lt;br&gt;&#xA;नक्तकानां प्रगुच्छानां पूगानां मुखवासिनाम् ॥४५॥&#xA;लेखिनीनां च वेदानां विद्यानां दानकान्यपि ।&lt;br&gt;&#xA;महानसीयवस्तूनां सभास्थानोपयोगिनाम् ॥४६॥&#xA;महोत्सवादिवस्तूनां ददौ दानानि वै हरिः ।&lt;br&gt;&#xA;धातूनां सर्वजातीनां दंशमत्सरनाशिनाम् ॥४७॥&#xA;वस्त्रशय्यावितानानां ददौ दानोत्तमानि सः ।&lt;br&gt;&#xA;पिष्टानां पेटिकानां च नावां सौवर्णपक्षिणाम् ॥४८॥&#xA;आसनानां चतुष्कीणां ददौ दानानि माधवः ।&lt;br&gt;&#xA;घर्घरीणां झल्लरीणां स्त्रीभूषाणां समस्ततः ॥४९॥&#xA;मखपात्रोपपात्राणां ददौ दानानि गोपजः ।&lt;br&gt;&#xA;वृषभाणां वत्सकानां वत्सिकानां विशेषतः ॥4.119.५०॥&#xA;स्थालानां कुण्डिकानां च हीरकाणां ददौ प्रभुः ।&lt;br&gt;&#xA;शर्कराणां च गूडानां मिष्टानां मधुगन्धिनाम् ॥५१ ॥&#xA;मधूनां नवनीतानां घृतानां च ददौ प्रभुः ।&lt;br&gt;&#xA;द्विदलानां च धान्यानामक्षतानां ददौ तथा ॥५२॥&#xA;गोधूमानां चणकानां मुद्गानां परमेश्वरः ।&lt;br&gt;&#xA;मुन्यन्नानां तथा कमण्डलूनां श्रेष्ठरूपिणाम् ॥५३॥&#xA;दर्वीनां स्रुक्स्रुवादीनां चमचीनां ददौ प्रभुः ।&lt;br&gt;&#xA;महास्थालाऽतिशालानां शिरस्त्राणादिबन्धिनाम् ॥५४॥&#xA;राजवेषादिवेषाणां ददौ दानानि बद्रिके ।&lt;br&gt;&#xA;कार्पासानां शणानां च माषाणां च रमेश्वरः ॥५५॥&#xA;सक्तूनां राजमाषाणां कङ्गूनां प्रददौ तथा ।&lt;br&gt;&#xA;रसानां चापि गन्धानां चन्दनानां द्रवात्मनाम् ॥५६॥&#xA;कस्तूरीणां तथा श्रेष्ठकर्पूराणां ददौ प्रभुः ।&lt;br&gt;&#xA;एलालवङ्गजावन्त्रीजायफलादिगन्धिनाम् ॥५७॥&#xA;राजिकाशुण्ठिकातिक्तकटूनां दानकान्यपि ।&lt;br&gt;&#xA;भक्ष्याणां चापि भोज्यानां लेह्यानां चूष्यतावताम् ॥५८॥&#xA;चर्वणार्हकणानां च लवणानां ददौ तथा ।&lt;br&gt;&#xA;वेषवारोत्तमानां च कन्दानां शाकपत्रिणाम् ॥५९॥&#xA;आरनालादिमूलानामिक्षूणामम्ब्लपुष्पिणाम् ।&lt;br&gt;&#xA;तक्राणां च चरूणां च क्षीराणां दानकानि च ॥4.119.६०॥&#xA;शुकानां पञ्जरस्थानां मेनकानां च पक्षिणाम् ।&lt;br&gt;&#xA;सारिकाणां घातकानां गरुडानां ददौ प्रभुः ॥६ १ ॥&#xA;कोकिलानां तित्तिराणां भारद्वाजादिपक्षिणाम् ।&lt;br&gt;&#xA;मयूराणां च हंसानां मृगाणां बहुशृङ्गिणाम् ॥६२॥&#xA;घोटकानां तथोष्ट्राणां ददौ दानानि दानकृत् ।&lt;br&gt;&#xA;देवानां च प्रतिमानां जीविकानां तथा ददौ ॥६३॥&#xA;पुत्तलीनां तथाऽन्येषां पुत्तलानां ददावपि ।&lt;br&gt;&#xA;ब्रह्माण्डानां घटानां च गुप्तदानानि वै ददौ ॥६४॥&#xA;शालानां मन्दिराणां च संहितानां ददौ तथा ।&lt;br&gt;&#xA;शिरस्त्राणोष्णिषां प्रावरणानां कल्पशाखिनाम् ॥६५॥&#xA;कल्पलतानां दानानि ददौ श्रीपरमेश्वरः ।&lt;br&gt;&#xA;वज्रमणीन् ददौ मुक्तामणीन् सुपद्मरागकान् ॥६६॥&#xA;इन्द्रनीलान्मरकतान् वैदूर्यान् प्रददौ हरिः ।&lt;br&gt;&#xA;कर्केतनान् पुष्परागान् भीष्मकाँश्च मणीन् ददौ ॥६७॥&#xA;पुलकान् रुधिरान् सर्वान् स्फटिकान् प्रददौ प्रभुः ।&lt;br&gt;&#xA;विद्रुमान् कौस्तुभान् चिन्तामणीन् ददौ परेश्वरः ॥६८॥&#xA;माणिक्यान् चन्द्रहासाँश्च पारशान् स्वर्णदाँस्तथा ।&lt;br&gt;&#xA;सूर्यकान्तान् दिव्यकाचान् काचयन्त्राणि दीपिकाः ॥६९॥&#xA;तैजसीर्हाण्डिकाश्चापि झुम्भरान् बहुशोभगान् ।&lt;br&gt;&#xA;प्रददौ सर्वशः कृष्णनारायणो द्विजातये ॥4.119.७०॥&#xA;कन्याभ्यो बहुरत्नानि कुमारेभ्योऽपि वै ददौ ।&lt;br&gt;&#xA;दीनाऽनाथाऽतिथिभिक्षुसद्भ्यो ददौ प्रभेश्वरः ॥७१ ॥&#xA;हिरण्यपर्वतदानं तिलपर्वतमार्पयन् ।&lt;br&gt;&#xA;सुवर्णमेदिनीदानं कल्पपादपदानकन् ॥७२॥&#xA;हेमधेनुप्रदानं च स्वर्णलक्ष्मीप्रदानकम् ।&lt;br&gt;&#xA;तिलधेनुप्रदानं च गोसहस्रप्रदानकम् ॥७३॥&#xA;हिरण्याऽश्वप्रदानं च चक्रे पद्मावतीश्वरः ।&lt;br&gt;&#xA;कन्यादानानि दीनानामदापयत् सतीपतिः ॥७४॥&#xA;हिरण्यवृषदानं च सुवणगजदानकम् ।&lt;br&gt;&#xA;लोकपालाऽष्टकदानं ब्रह्मविष्णुशिवार्पणम् ॥७५॥&#xA;चकार स सतां नाथो ह्यश्वपट्टसरस्तटे ।&lt;br&gt;&#xA;श्राद्धानि विविधान्येषश्चकार तर्पणं ददौ ॥७६॥&#xA;पितृश्राद्धानि सर्वाणि मातृश्राद्धानि यान्यपि ।&lt;br&gt;&#xA;नान्दीश्राद्धानि सर्वाणि चकार कृष्ण एव सः ॥७७॥&#xA;यद्यत् कृष्णेन लोकेभ्यः पूजायां तु समर्पितम् ।&lt;br&gt;&#xA;राजदेवर्षिपितृभ्यश्चेश्वरेभ्यः समर्जितम् ॥७८ ॥&#xA;श्रेष्ठिभ्यश्चापि दैत्येभ्यो दानवेभ्यस्तथाऽर्जितम् ।&lt;br&gt;&#xA;यक्षेभ्यो राक्षसेभ्यश्च नागेभ्यो यदुपार्जितम् ॥७९॥&#xA;भक्तेभ्यश्चापि मुक्तेभ्यः स्वभुजाभ्यां समर्जितम् ।&lt;br&gt;&#xA;तत्सर्वं स्वधनं चापि स्वपत्नीनां धनान्यपि ॥4.119.८ ० ॥&#xA;कोट्यर्बुदाब्जपद्मानि ददौ दाने हरीश्वरः ।&lt;br&gt;&#xA;प्रासादिकं हरेर्यद्वै सर्वं दिव्यं च मोक्षदम् ॥८१ ॥&#xA;मत्वा मत्वा दानपात्रं भूत्वा भूत्वा सुरादयः ।&lt;br&gt;&#xA;ईश्वराश्चापि मुक्ताश्च ब्रह्मक्षत्राद्विजातयः ॥८२॥&#xA;अन्यवर्णाश्चापि कृष्णप्रसादमहिमेच्छया ।&lt;br&gt;&#xA;जगृहुर्भिक्षुका भूत्वा सर्वे यत् कृष्णभिक्षुकाः ॥८ २॥&#xA;यैर्यैः प्राप्तानि दिव्यानि वस्तूनि कृष्णहस्ततः ।&lt;br&gt;&#xA;ते ते तद्वस्तुयोगेन भूत्वा तु पापवर्जिताः ॥८४॥&#xA;महापुण्याश्रया भूत्वा भूत्वा दिव्यगुणालयाः ।&lt;br&gt;&#xA;सत्त्वप्रकर्षवन्तस्ते भूत्वा भक्ता हरेः खलु ॥८५॥&#xA;देहान्ते ते ययुः स्मृत्वा तद्योगेन परं हरिम् ।&lt;br&gt;&#xA;परं धाम ययुर्ब्रह्मलोकं लोकं तथाऽऽक्षरम् ॥८ ६॥&#xA;वैकुण्ठं चापि गोलोकं श्रीपुरं चाऽमृतं पदम् ।&lt;br&gt;&#xA;अव्याकृतपदं चापि ययुर्विष्णुपदं ह्यपि ॥८७॥&#xA;अहो श्रीबद्रिके यैर्येर्गृहीतं तत्प्रसादकम् ।&lt;br&gt;&#xA;ते ते दारिद्र्यहीनाश्चाऽभवन् पृथ्व्यां समृद्धयः ॥८८ ॥&#xA;अन्तेऽभवन् हरेर्योगे परमे मोक्षभागिनः ।&lt;br&gt;&#xA;येऽपि दानानि कृष्णस्य प्रशशंसुर्मुदान्विताः ॥८९॥&#xA;गुणं च जगृहुर्येऽपि तेऽपि मोक्षगतिं ययुः ।&lt;br&gt;&#xA;कृष्णप्रदत्तधेनूनां पीतानि यैः पयांस्यपि ॥4.119.९० ॥&#xA;तेऽपि धाम ययुस्तस्य प्रसादस्य प्रतापतः ।&lt;br&gt;&#xA;हीरकाद्यन्विता मालाः कृष्णप्रसादमूर्तयः ॥९१ ॥&#xA;देहे धृताश्च यैर्भूषा वस्त्राण्यपि धृतानि यैः ।&lt;br&gt;&#xA;पर्यङ्काद्या उपभुक्ता वेषा धृताः सुपावनाः ॥९२॥&#xA;यानवाहनशकटाऽनोविमानानि यैरपि ।&lt;br&gt;&#xA;अधिष्ठितानि धिष्ण्यानि प्रसादपावनानि वै ॥९३ ॥&#xA;गृहाणि च रजांसि श्रीकृष्णपादस्य यैरपि ।&lt;br&gt;&#xA;याभिश्चापि धृतान्येव देहे ते ता ययुः परम् ॥९४॥&#xA;कृष्णप्रसादलब्धानि फलान्यत्तानि यैरपि ।&lt;br&gt;&#xA;बृस्यासनानि कौशेयकम्बलादीनि यान्यपि ॥९५॥&#xA;अधिष्ठितानि यैस्तेऽपि पूताः परं पदं ययुः ।&lt;br&gt;&#xA;बद्रिके भगवान्नित्यं चाश्वपट्टसरस्तटे ॥९६॥&#xA;लक्षविप्रान् लक्षपत्नीयुतान् द्विलक्षबालकान् ।&lt;br&gt;&#xA;लक्षकन्याकुमाराँश्च लक्षदीनाऽतिथीन् सतः ॥९७॥&#xA;लक्षसाधुजनान् लक्षसाध्वीर्लक्षाऽधिभिक्षुकान् ।&lt;br&gt;&#xA;भोजयत्येव भावेन मिष्टान्नानि शुभानि वै ॥९८॥&#xA;गरिष्टानि सुगन्धानि वंह्वाज्यानि सदा सदा ।&lt;br&gt;&#xA;क्षीरपायसयुक्तानि लड्डुकैः सहितान्यपि ॥९९॥&#xA;मेशुभानि च शाकानि सुरम्याण्योदनानि च ।&lt;br&gt;&#xA;दधिभक्तानि साऽज्यानि भोजयत्येव नित्यशः ॥4.119.१० ०॥&#xA;पानताम्बूलकाद्यैश्च मुखवासैरनुत्तमैः ।&lt;br&gt;&#xA;दक्षिणाभिः स्वर्णमुद्राभिश्च तोषयति द्विजान् ॥१०१ ॥&#xA;वर्षकाले समायातं चाऽष्टाविंशं महोदिनम् ।&lt;br&gt;&#xA;स्वजन्मनो हरिस्तत्र पूजितो विप्रभूमिपैः ॥१ ०२॥&#xA;देवैर्मुक्तैः पितृभिश्च प्रजाभिर्वैष्णवैस्तथा ।&lt;br&gt;&#xA;साधुभिः सर्वलोकानां देहिभिः पूजितः प्रभुः ॥१ ०३॥&#xA;नित्यं प्रपूज्यते तद्वत् कृष्णनारायणो हरिः ।&lt;br&gt;&#xA;ददाति पूजकानां च मुक्तिं परं पदे निजम् ॥१ ०४॥&#xA;बद्रिके भवने नैजे राजतेऽश्वसरस्तटे ।&lt;br&gt;&#xA;सर्वदुःखहरः स्वामीश्रीकृष्णो वल्लभः प्रभुः ॥१ ०५॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने भगवान् स्वोपार्जिताऽसङ्ख्यसमृद्धीनां दानानि चकारेत्यादिनिरूपणनामा नवदशाऽधिकशततमोऽध्यायः ॥१ १९॥&lt;/p&gt;</description>
    </item>
    <item>
      <title>१२०</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/120/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/120/</guid>
      <description>&lt;p&gt;श्रीनरनारायण उवाच-&lt;br&gt;&#xA;बद्रिके श्रीहरिकृष्णो वानप्रस्थः समाद्वयम् ।&lt;br&gt;&#xA;अतिष्ठत महाशान्तो महाव्रतधरः प्रभुः ॥१ ॥&#xA;ब्रह्मव्रतपरो नित्यं भक्तिमार्गप्रबोधकृत् ।&lt;br&gt;&#xA;ऋषीणां च सतां योगियतीनां मण्डलैः सुयुक् ॥२ ॥&#xA;आत्मध्यानपरश्चापि वर्तते त्यागशीलवान् ।&lt;br&gt;&#xA;साध्याः सिद्धाः समायान्ति सभायां हरिसन्निधौ ॥३ ॥&#xA;कथावार्ताः प्रवर्तन्ते ह्याध्यात्मिक्यो हि मोक्षदाः ।&lt;br&gt;&#xA;बहवो देहिनो दीक्षां लब्ध्वा यान्ति परं पदम् ॥४ ॥&#xA;बद्रिके श्रीकृष्णनारायणोऽपि निष्परिग्रहः ।&lt;br&gt;&#xA;सर्वव्यवहारमुक्तस्त्यागिमार्गं समैहत ॥५ ॥&#xA;त्यागिसाधुमहादीक्षां समैच्छल्लोमशाद्गुरोः ।&lt;br&gt;&#xA;प्रार्थयल्लोमशं चापि कार्तिके शुक्लपक्षके ॥६ ॥&#xA;एकादश्यां महादीक्षां ग्रहीतुं परमेश्वरः ।&lt;br&gt;&#xA;आश्रमक्रमरक्षार्थं धर्मस्थापनहेतवे ॥७ ॥&#xA;परमेशोऽपि भगवान् महादीक्षां समैहत ।&lt;br&gt;&#xA;धर्मस्यापि सुनिर्माता धर्ममूर्तिर्विधायकः ॥८ ॥&#xA;आश्रमाणां सदाधारो महादीक्षां समैहत ।&lt;br&gt;&#xA;यस्माद् दीक्षाः प्रवर्तन्ते मखा व्रतानि वै यतः ॥९ ॥&#xA;यदिच्छायां महामोक्षः सोऽपि दीक्षां समैहत ।&lt;br&gt;&#xA;यद्वचस्तच्छ्रुतिवाक्यं यत्सङ्कल्पो विधिर्मतः ॥4.120.१ ०॥&#xA;यत्प्रसादात् फलं सर्वं यत्प्रपत्तिः परात्परा ।&lt;br&gt;&#xA;यदीक्षणं महादीक्षा सोऽपि दीक्षां समैहत ॥१ १॥&#xA;दीक्षया यत्फलं प्रोक्तं यज्ज्ञानं दीक्षयाऽऽप्यते ।&lt;br&gt;&#xA;ययाऽघानां क्षालनं च यदनुग्रहतो भवेत् ॥१ २॥&#xA;यां विनाऽपि स्वयं शक्तो मोक्षं दातुं निजेच्छया ।&lt;br&gt;&#xA;सोऽपि सर्वाऽवतारेशो महादीक्षां समैहत ॥१ ३॥&#xA;यत्स्पर्शः शस्त्रमात्रादिद्वारको मोक्षणाय वै ।&lt;br&gt;&#xA;पापिनामपि जीवानां सोऽपि दीक्षां समैहत ॥१४॥&#xA;यत्स्पर्शः कामनापूर्वः स्त्रीणामुद्धारकृत् सदा ।&lt;br&gt;&#xA;आश्लेषो मुक्तिजनकः सोऽपि दीक्षां समैहत ॥१५॥&#xA;यस्याऽङ्गुष्ठज्ञलं गङ्गा मोक्षदा सर्वदेहिनाम् ।&lt;br&gt;&#xA;यद्भक्ता मोक्षदाश्चापि सोपि दीक्षां समैहत ॥१ ६॥&#xA;बद्रिके दीक्षया यत्र गन्तव्यं सोऽस्ति यः स्वयम् ।&lt;br&gt;&#xA;यद्योगेन खदेहाश्च याता यान्ति परं पदम् ॥१७॥&#xA;ब्रह्मप्रियाद्या मुक्ताश्च येन नीता निजं पदम् ।&lt;br&gt;&#xA;रक्षितास्तत्र तेनैव दिव्यदेहेन येन तु ॥१८॥&#xA;यन्मन्त्राऽऽप्तेर्मोक्षदाश्च भवन्ति साधवो जनाः ।&lt;br&gt;&#xA;मोक्षदाः सर्वजीवानां सोऽपि दीक्षां समैहत ॥१ ९॥&#xA;यदैश्वर्यकणं प्राप्य दीक्षां मोक्षं ददात्यपि ।&lt;br&gt;&#xA;सोऽपि दीक्षाभिक्षुकः सन् महादीक्षां समैहत ॥4.120.२०॥&#xA;रोमशो लोमशश्चापि यदुपासनाऽभवत् ।&lt;br&gt;&#xA;महामुक्तो महर्षिश्च चिरायुर्मोक्षदः सदा ॥२१ ॥&#xA;सर्वकल्याणकृत् साधुविप्रर्षिः पावनः परः ।&lt;br&gt;&#xA;तस्मादुपासकात् कृष्णो महादीक्षां समैहत ॥२२॥&#xA;सर्वोपास्यो हरिर्भक्तानुपास्ते प्रेमसम्प्लुतः ।&lt;br&gt;&#xA;सोऽयं कृष्णोऽपि भगवानुपास्ते लोमशं मुनिम् ॥२३॥&#xA;शिक्षको बालमध्याप्य बालाद् गृह्णाति सारवत् ।&lt;br&gt;&#xA;दीक्षको मुनिमध्याप्य मुनेर्गृह्णाति दक्षिणम् ॥२४॥&#xA;एवं परम्परां पूर्वपूर्वेषां सृष्टिरक्षणे ।&lt;br&gt;&#xA;रक्षितुं तां महादीक्षां लोमशात् कृष्ण ऐहत ॥२५॥&#xA;दशम्यां श्रीहरिश्चक्रे ह्युपोषणं सुनिर्जलम् ।&lt;br&gt;&#xA;पञ्चगव्याशनं चक्रे देहशुद्धिप्रयोजकम् ॥२६॥&#xA;तथाऽघमर्षणं चक्रे तीर्थस्नानादिभिस्तथा ।&lt;br&gt;&#xA;रात्रौ जागरणं चक्रे गीतकीर्तनमङ्गलैः ॥२७॥&#xA;प्रातरुत्थाय वै स्नानं ध्यानं चक्रे निजात्मनः ।&lt;br&gt;&#xA;पूजनं प्रचकारापि देवानां च विधानतः ॥२८॥&#xA;क्षौरं प्रकारयामास सस्नौ तीर्थादिवारिभिः ।&lt;br&gt;&#xA;श्राद्धादि प्रचकारापि पितृतृप्तिकरं शुभम् ॥२९॥&#xA;कुण्डं च मण्डपं रम्यं कारयामास सत्वरम् ।&lt;br&gt;&#xA;पुण्याहं वाचयामास जलं मुमोच भूतले ॥4.120.३० ॥&#xA;आचमनं तथा न्यासान् प्रचकार विधानतः ।&lt;br&gt;&#xA;प्राणायामान् विधायाऽथ चक्रे गणेशपूजनम् ॥३ १ ॥&#xA;वास्तुदेवाद्यर्हणं च वर्धनीकलशाऽर्हणम् ।&lt;br&gt;&#xA;कुण्डमण्डपदेवानामर्हणं प्रचकार च ॥२२॥&#xA;ग्रहाणां पूजनं सर्वदिक्पालानां प्रपूजनम् ।&lt;br&gt;&#xA;लोकपालाऽर्हणं चापि ऋषिपित्रर्हणं तथा ॥३३॥&#xA;देवीदेवतापूजां चेश्वराणां पूजनं तथा ।&lt;br&gt;&#xA;ईशनीनां पूजनं चाऽवताराणां प्रपूजनम् ॥३४॥&#xA;मातृकाणां योगिनीनां सतीनां पूजनं तथा ।&lt;br&gt;&#xA;मुक्तानां पूजनं मुक्तानिकानां पूजनं ततः ॥३५॥&#xA;परब्रह्माऽर्हणं चक्रे सर्वतत्त्वाऽर्हणं तथा ।&lt;br&gt;&#xA;काश्यपीनां प्रजानां च पूजनं प्रचकार सः ॥३६॥&#xA;प्रायश्चित्तविधिं चक्रे हवनं प्रचकार च ।&lt;br&gt;&#xA;वह्निपूजां वह्निमुखसर्वदेवप्रतर्पणम् ॥३७॥&#xA;चकार भगवान् होमं क्षीराज्यपायसोद्भवम् ।&lt;br&gt;&#xA;फलपुष्पमधूनां च समिधां हव्यसञ्जुषाम् ॥३८॥&#xA;कव्यानां हवनं चक्रे पिण्डानां च प्रदानकम् ।&lt;br&gt;&#xA;श्रीफलाद्यैर्महाहोमं चक्रे च घृतधारया ॥३९॥&#xA;मध्ये व्यावर्त्य वस्त्राणि काषायाणि दधार सः ।&lt;br&gt;&#xA;धौत्रं चाङ्गरक्षकं चोत्तरासङ्गं समुष्णिषम् ॥4.120.४०॥&#xA;यज्ञोपवीतकं प्रच्छदपटीं चोत्तरीयकम् ।&lt;br&gt;&#xA;पादुके च दधारापि कौपीनं च कमण्डलून् ॥४१ ॥&#xA;तिलकं चन्द्रकं चक्रे चान्दनं कौङ्कुम तथा ।&lt;br&gt;&#xA;शिखां बद्ध्वा च गायत्रीं वैष्णवीं जगृहे गुरोः ॥४२॥&#xA;&amp;lsquo;परब्रह्मणे विद्महेऽनादिकृष्णाय धीमहि ।&lt;br&gt;&#xA;तन्नो हरिः प्रचोदयादिती&amp;rsquo; जग्राह लोमशात् ॥४३॥&#xA;ओं परब्रह्माऽहमस्मी&amp;rsquo;त्यष्टाक्षरं च जगृहे ।&lt;br&gt;&#xA;ओमनादिकृष्णनारायणोऽस्तु शरणं मम&amp;rsquo; ॥४४॥&#xA;षोडशाक्षरमन्त्रं च जगृहे लोमशान्मुनेः ।&lt;br&gt;&#xA;इत्येवं प्राप्य मन्त्राँस्त्रीन् त्रिवारं प्रणनाम तम् ॥४५॥&#xA;लोमशं च तथा वह्निं देवान्नत्वा प्रदक्षिणम् ।&lt;br&gt;&#xA;प्रचक्रे दण्डवत् साधुः कृष्णनारायणायनः ॥४६॥&#xA;देवप्रसादं जगृहे पुपूज लोमशं गुरुम् ।&lt;br&gt;&#xA;उपदाः प्रददौ दिव्यां श्रेष्ठां स्वर्णमयीं तथा ॥४७॥&#xA;दक्षिणां प्रददौ चापि त्यागी भूत्वा जनार्दनः ।&lt;br&gt;&#xA;कृष्णवत् लभ्यते यः सः श्रीकृष्णो वल्लभोऽभवत् ॥४८॥&#xA;वैष्णवो वै परब्रह्म हंसोविज्ञानशोभनः ।&lt;br&gt;&#xA;साधुरूपः परब्रह्म हंसस्त्यागाश्रमी प्रभुः ॥४९॥&#xA;स्वामी नारायणः कृष्णः सर्ववल्लभतां गतः ।&lt;br&gt;&#xA;परमेशः स्वामिभावे वर्तते सर्वदाऽपि सः ॥4.120.५०॥&#xA;दीक्षया स्वामितां प्राप्य स्वामिस्वामो ततोऽभवत् ।&lt;br&gt;&#xA;ब्रह्मचर्यं व्रतं नित्यं भक्तिव्रतं महत्तमम् ॥५१॥&#xA;पालयामास भगवान् कृष्णो नारायणायनः ।&lt;br&gt;&#xA;दीक्षाकाले मण्डपे च महर्षिसाधुसाध्विकाः ॥५२॥&#xA;आशीर्वादान् ददुस्तत्र श्रेयसे परमात्मने ।&lt;br&gt;&#xA;विरेजे भगवान् द्वेधा काषायाम्बरधृक् तथा ॥५३॥&#xA;राजाधिराजरूपोऽपि सर्वेषां मानसेषु सः ।&lt;br&gt;&#xA;दीक्षाकाले तु वाद्यानि ह्यवाद्यन्त समन्ततः ॥५४॥&#xA;वेदमन्त्रा महर्षीणां गीतयः सुरयोषिताम् ।&lt;br&gt;&#xA;मानवीनां कीर्तनानि मण्डपादौ तदाऽभवन् ॥५५॥&#xA;उपदेशं च दीक्षां च लब्ध्वा त्यागाश्रमं शुभम् ।&lt;br&gt;&#xA;पूर्णाहुतिं व्यधाद्धोमं ददौ दानानि वै तदा ॥५६॥&#xA;स्वर्णहीरकरूप्याणां रत्नगोधनवाससाम् ।&lt;br&gt;&#xA;पर्णशालां विना सर्वं प्रददौ भवनादिकम् ॥५७॥&#xA;लोमशस्याऽऽश्रमे पश्चाच्छिष्यरूपोऽवसत्प्रभुः ।&lt;br&gt;&#xA;असङ्ख्यसाधुसञ्जुष्टे त्यागिनां मण्डले हरिः ॥५८॥&#xA;न्यवसत् शान्तचित्तात्मा साधुसेवाकृतादरः ।&lt;br&gt;&#xA;असङ्ख्यजीवजातानां मोक्षे तु सततं रतः ॥५९॥&#xA;लक्ष्मीस्तदा पृथग् भूत्वा साध्वी काषायधारिणी ।&lt;br&gt;&#xA;अस्तौत् स्वामिस्वरूपं श्रीपरब्रह्मप्रहंसकम् ॥4.120.६०॥&#xA;ओं नमः श्रीपरब्रह्म ते नमः परमात्मने ।&lt;br&gt;&#xA;ब्रह्ममुक्ताऽधिपतये परधामनिवासिने ॥६१॥&#xA;अपृथङ्मुक्तसंस्थाय रहस्यमुक्तसेविने ।&lt;br&gt;&#xA;नमस्ते श्रीरङ्गमहोलादिवासाय योगिने ॥६२॥&#xA;निर्लेपाय महामुक्ताऽनादिमुक्तादिसेविने ।&lt;br&gt;&#xA;आक्षरैर्मुक्तवृन्दैश्च सेविताय च ते नमः ॥६३॥&#xA;अवतारैरीश्वराद्यैः सेविताय च ते नमः ।&lt;br&gt;&#xA;ऋषिपितृसुराद्यैश्च सेविताय च ते नमः ॥६४॥&#xA;मानवैश्चेतरैश्चापि यक्षगन्धर्वकिन्नरैः ।&lt;br&gt;&#xA;नागैः सर्पै राक्षसैश्च सेविताय च ते नमः ॥६५॥&#xA;उद्भिज्जरास्वेदजैश्च प्रसेविताय ते नमः ।&lt;br&gt;&#xA;नरैश्च प्रमदाभिश्च सर्वस्थावरजङ्गमैः ॥६६॥&#xA;पुष्ट्यर्थं संसेविताय सुखदाय च ते नमः ।&lt;br&gt;&#xA;असङ्ख्ययोगिनां कामपूरकाय च ते नमः ॥६७॥&#xA;असङ्ख्यानां स्वभक्तानां तारकाय च ते नमः ।&lt;br&gt;&#xA;माणिक्याया बदर्याश्च नाथाय ते नमो नमः ॥६८॥&#xA;बदरो नाम राजर्षिर्व्यधाद् बदरिकाश्रमम् ।&lt;br&gt;&#xA;यत्कृपांऽशात् स्वामिनं तं वन्दे बदरिकेश्वरम् ॥६९॥&#xA;हेमानलासुरो येन पर्वताधो निषूदितः ।&lt;br&gt;&#xA;तस्य बदरनृपतेः प्रसन्नाय च ते नमः ॥4.120.७०॥&#xA;बदरीस्वीयमूलाधो हेमानलममर्दयत् ।&lt;br&gt;&#xA;यत्प्रतापेन तं कृष्णं नताऽस्मि साधुरूपिणम् ॥७१ ॥&#xA;बदरो रसारूपोऽपि यत्कृपातो व्यजायत ।&lt;br&gt;&#xA;फले तं परमात्मानं वन्दे श्रीस्वामिनं त्विह ॥७२॥&#xA;नरोऽपि बीजतां प्राप्तो बदराख्ये फले सदा ।&lt;br&gt;&#xA;यत्कृपातस्तं फलेशं वन्दे श्रीस्वामिनं प्रभुम् ॥७३॥&#xA;श्रीशीलस्य तु विप्रस्य प्रेतभूतस्य मोक्षणम् ।&lt;br&gt;&#xA;बदरस्व प्रदानेन कृतं येन च ते नमः ॥७४॥&#xA;साधुसाध्वीस्वरूपाभ्यां दाराभाग्याय दर्शनम् ।&lt;br&gt;&#xA;दत्वाऽप्यमोक्षयद् भूपं तं यस्तस्मै च ते नमः ॥७५॥&#xA;ब्रह्मदेवद्विजपत्न्यै दत्वा द्वे बदरे फले ।&lt;br&gt;&#xA;बद्रिका पुत्रिकापुत्रौ ददौ बद्रीश ते नमः ॥७६॥&#xA;यत्प्रतापात् कृष्णपत्नी जाता वै बालयोगिनी ।&lt;br&gt;&#xA;सुरेश्वरीसुता तं श्रीकृष्णं वन्दे नरायणम् ॥७७॥&#xA;यः कृष्णो दिव्यदेहां च चारणीं नाग्नकेसरीम् ।&lt;br&gt;&#xA;कृत्वा मुक्तानिकां निन्येऽक्षरं तस्मै नमो नमः ॥७८॥&#xA;नर्मकर्त्र्या विनोदिन्याः साधुयोगेन मोक्षणम् ।&lt;br&gt;&#xA;कृतं येन कृतो देवलोकोऽपि च सखीविधः ॥७९॥&#xA;मोक्षं तस्मै ददौ यश्च तस्मै ते स्वामिने नमः ।&lt;br&gt;&#xA;बाहुलकाय तत्पत्न्यै लीलावत्यै च नर्तनात् ॥4.120.८०॥&#xA;ददौ ब्रह्मरसं मोक्षं तुष्टो यस्ते नमः सदा ।&lt;br&gt;&#xA;मालियानं मल्लिकां च मालाकारौ हरिः पुरा ॥८१ ॥&#xA;प्रसन्नः पाययामास ब्रह्मरसं ततस्तयोः ।&lt;br&gt;&#xA;मोक्षणं कृतवान् कृष्णो यस्तस्मै स्वामिने नमः ॥८२॥&#xA;निकामदेवसञ्ज्ञाय धीशूराय हरिः स्वयम् ।&lt;br&gt;&#xA;मोक्षं ददौ च तत्पत्न्यै तस्मै श्रीस्वामिने नमः ॥८३॥&#xA;निगडभ्रामकैवर्तं मत्स्याशापात् सुदुःखिनम् ।&lt;br&gt;&#xA;तारितं भक्तया पत्न्या यस्य कृपादिशेवधेः ॥८४॥&#xA;अनयः स्वं परं धाम तया साकं च योषिता ।&lt;br&gt;&#xA;तथा तत्पुत्रिका चाद्या साध्वी पुण्डरिका सती ॥८५॥&#xA;निर्वाणिका सती चान्याऽऽनन्दघना तृतीयका ।&lt;br&gt;&#xA;तथा पञ्चाऽऽत्मजा ज्ञानदर्भ्यादयोऽपि यं प्रभुम् ॥८६॥&#xA;भजित्वा मोक्षणं प्राप्तास्तं भजे स्वामिनं हरिम् ।&lt;br&gt;&#xA;कृतघ्न्यास्तु कुथल्याख्यस्त्रिया यो राजयक्ष्मतः ॥८७॥&#xA;रक्षां चक्रे ददौ मोक्षं तं वन्दे स्वामिनं प्रभुम् ।&lt;br&gt;&#xA;प्रतारण्या विषलाण्याः सतां समागमाद्धरिः ॥८८॥&#xA;उद्धारं कृतवान् यस्तं वन्दे श्रीस्वामिनं प्रभुम् ।&lt;br&gt;&#xA;गङ्गांऽजनीं कटकर्त्रीं सत्सङ्गेन त्वमोक्षयत् ॥८९॥&#xA;रमाञ्जनीं रमां चक्रे यस्तस्मै हरये नमः ।&lt;br&gt;&#xA;सुनारिणीं कुलालीं च रणस्तम्बं च तत्पतिम् ॥4.120.९०॥&#xA;साधुयोगेन तत्पुत्रं संसाराद् यो व्यमोचयत् ।&lt;br&gt;&#xA;वन्दे तं स्वामिनं कृष्णं वल्लभं प्रभुमीश्वरम् ॥९ १॥&#xA;स्वर्णकारस्त्रिया हेमसुधायास्तु प्रभक्तितः ।&lt;br&gt;&#xA;प्रसन्नो यो ददौ तस्यै चाऽन्नपूर्णात्वमुत्तमम् ॥९२॥&#xA;मुक्तिं ददौ तथाऽन्ते च वन्दे श्रीस्वामिनं हरिम् ।&lt;br&gt;&#xA;राधिकायनयोगेन विद्रुमिणीं तु विष्टिणीम् ॥९३॥&#xA;धाम्नि राधासमां चक्रे यस्तस्मै स्वामिने नमः ।&lt;br&gt;&#xA;श्वपचीं मालवानीं यो धर्मयोगेन मुक्तिगाम् ॥९४॥&#xA;सकुटुम्बामकरोद् यस्तस्मै श्रीस्वामिने नमः ।&lt;br&gt;&#xA;रथ्यामार्जनिकां कारेलिकां हिताञ्जलेर्मुनेः ॥९५॥&#xA;योगात् कथाश्रवणेन मुक्तिमनयद् यः प्रभुः ।&lt;br&gt;&#xA;हेताञ्जलेश्च पुत्रीणां निर्मोहित्वं च यद्बलात् ॥९६॥&#xA;मोक्षणं कृतवान् यश्च तस्मै तेऽस्तु नमो मुहुः ।&lt;br&gt;&#xA;निरञ्जनादयश्चापि भ्रातरः पञ्च तादृशाः ॥९७॥&#xA;मुक्तिं येन प्रणीतास्तं वन्दे श्रीस्वामिनं प्रभुम् ।&lt;br&gt;&#xA;यन्त्रकर्त्रीं गोमतीं च नयराजं च तत्पतिम् ॥९८॥&#xA;अरक्षयत् राजयक्ष्मतो यस्तं स्तौमि मावरम् ।&lt;br&gt;&#xA;कनकाङ्गदायाः कृष्णो धूर्ताया मोक्षणं व्यधात् ॥९९॥&#xA;भाणवाण्या द्यूतकर्त्र्याः श्रेयश्चकार यो हरिः ।&lt;br&gt;&#xA;रायहरिनृपस्याऽपि तं वन्दे स्वामिनं प्रभुम् ॥4.120.१० ०॥&#xA;माधवरायनृपतेः श्रेयो व्यधात्तु यः प्रभुः ।&lt;br&gt;&#xA;वैद्योतिकां तु कंसारीं दिव्याममोक्षयच्च यः ॥१० १॥&#xA;नरराजं कुम्भकारं तद्भार्यां रत्निकां च यः ।&lt;br&gt;&#xA;अम्बालिकां स्वर्णकर्त्रीं धातुध्मां च विनोदिनीम् ॥१ ०२॥&#xA;अमोक्षयद्धरिर्यश्च नटं रञ्जनकोविदम् ।&lt;br&gt;&#xA;श्रीरामसुन्दरं चापि कदर्यं योऽप्यमोक्षयत् ॥१ ०३॥&#xA;वन्दे तं परमात्मानं स्वामिनं दीक्षितं प्रभुम् ।&lt;br&gt;&#xA;क्षीरोदवीरं भूपं च राज्ञीं रुहारिणीं च यः ॥१ ०४॥&#xA;गणिकां सोमिकां पञ्चपुत्रीयुताममोक्षयत् ।&lt;br&gt;&#xA;अरुणानीपतिं पाटलान्यादीशं नमामि तम् ॥१ ०९॥&#xA;मद्यपाया लियार्याश्च मोक्षणं यो व्यधात् प्रभुः ।&lt;br&gt;&#xA;मिष्टासवध्वजिनश्च तं वन्दे स्वामिनं हरिम् ॥१ ०६॥&#xA;गण्डवाताभिधायाश्च चक्रिण्यामोक्षणं व्यधात् ।&lt;br&gt;&#xA;यास्कवादस्य च मोक्षं तं वन्दे स्वामिनं हरिम् ॥१ ०७॥&#xA;निन्दाकर्त्र्या ट्विःर्वदन्त्या मोक्षणं यो व्यधात्प्रभुः ।&lt;br&gt;&#xA;द्विर्गर्जनाख्यपत्युश्च तं वन्दे स्वामिनं हरिम् ॥१ ०८॥&#xA;सुरप्रसादं विप्रं च गुरुघ्नं यो ह्यमोचयत् ।&lt;br&gt;&#xA;मातरं पितरं तस्य चाऽमोक्षयत्तु यः प्रभुः ॥१ ०९॥&#xA;नागविक्रमभूपस्य देवद्रोहरतस्य च ।&lt;br&gt;&#xA;नवद्रोहियुतस्याऽपि मोक्षकर्त्रे तु ते नमः ॥4.120.११ ०॥&#xA;शालमित्रो जीविकाघ्नो जयालक्ष्मीश्च तत्प्रिया ।&lt;br&gt;&#xA;उद्धृतौ येन कृष्णेन तस्मै श्रीस्वामिने नमः ॥१११ ॥&#xA;कन्याघ्नं यद्धराजं यो विषदं साधुयोगतः ।&lt;br&gt;&#xA;अमोचयद् यमदूतान् तं भजे स्वामिनं हरिम् ॥११ २॥&#xA;साधुजीवं कुमारं च कुमारीं साधुजीवनीम् ।&lt;br&gt;&#xA;निर्विषादं च यः कृष्णोऽमोक्षयत् तं मुहुर्नमः ॥११ ३॥&#xA;नारायण्यै प्रभावत्यै घटमालाख्ययोषिते ।&lt;br&gt;&#xA;मोक्षणं प्रददौ यश्च तस्मै श्रीस्वामिने नमः ॥१ १४॥&#xA;अनङ्गवल्ल्याः कुट्टन्यास्तत्सखीनां च मोक्षणम् ।&lt;br&gt;&#xA;कृतवान् यः प्रभुः स्वामी तस्मै कृष्णाय ते नमः ॥११५॥&#xA;षण्ढवज्राभिधं षण्ढं यः संसाराद् व्यमोचयत् ।&lt;br&gt;&#xA;नपुंसकानां पुंस्त्रीत्वं चक्रे यस्ते नमो मुहुः ॥११ ६॥&#xA;यवसन्धं तु मांसादं पत्नीं मजावलीं च यः ।&lt;br&gt;&#xA;तत्कुटुम्बं हरिर्व्यमोचयत् तस्मै च ते नमः ॥१ १७॥&#xA;भाण्डं यो भण्डशीलं तु सकुटुम्बं व्यमोचयत् ।&lt;br&gt;&#xA;त्रिगालवाँस्तथा भवायनादीन् यो व्यमोचयत् ॥१ १८॥&#xA;हरिवीर्यादिमल्लाँश्च ऽमोक्षयद् यः प्रभुर्हरिः ।&lt;br&gt;&#xA;वार्धूषिकान् हरिलालादींश्च व्यमोक्षयत्तु यः ॥१ १९॥&#xA;कीरवणादिमृगयूममोक्षयच्च यः प्रभुः ।&lt;br&gt;&#xA;अमोक्षयच्च नागादं वादिटं यश्च ते नमः ॥4.120.१ २०॥&#xA;सारहासीयमार्तण्डमण्डलादिप्रमोक्षकम् ।&lt;br&gt;&#xA;विलासदेवं लुञ्चादं व्यमोक्षयच्च तं भजे ॥१२१॥&#xA;दैवान् प्रकाशकादींश्च तत्पुत्रान् साधुदीक्षितान् ।&lt;br&gt;&#xA;मौक्तिकायनिकाद्याश्च तत्पुत्रीः साध्विकास्तथा ॥१२२॥&#xA;व्यमोक्षयच्च यः स्वामी वन्दे श्रीस्वामिनं च तम् ।&lt;br&gt;&#xA;दुरितघोषनामानं सर्वादं यो व्यमोक्षयत् ॥१ २३॥&#xA;तत्पत्नीं च महासत्यायनीं व्यमोक्षयच्च यः ।&lt;br&gt;&#xA;तत्पुत्रान् तत्पुत्रिकाश्चाऽमोक्षयद् यश्च तं भजे ॥१ २४॥&#xA;धर्मभटं महामात्यं शीलयानीं च तत्प्रियाम् ।&lt;br&gt;&#xA;अमोक्षयत् प्रभुर्यः श्रीस्वामिनं तं सदा भजे ॥१ २५॥&#xA;धर्माध्यक्षं प्रभुर्मुकुन्दसावित्रममोक्षयत् ।&lt;br&gt;&#xA;न्यायाक्षिणीं च तद्भार्यां यस्तं वन्दे जनार्दनम् ॥१२६ ॥&#xA;विशालरेखकं यश्चौद्धारयल्लेखकं हरिः ।&lt;br&gt;&#xA;शुचिकान्तां च तत्पत्नीं तं वन्दे स्वामिनं प्रभुम् ॥१ २७॥&#xA;कृष्णकान्तेश्वरोनाथं नमामि वल्लभम् प्रभुम् ।&lt;br&gt;&#xA;कायस्थान् करणाद्यान् योऽमोक्षयत् परमेश्वरः ॥१ २८॥&#xA;शाहविलापनादींश्चाऽमोक्षयत् तं नमामि च ।&lt;br&gt;&#xA;गृध्र उद्धारितो येन पूर्वकौलिकदेहवान् ॥१२९॥&#xA;मार्जारश्चोद्धृतो येन पूर्वगोबारगोपकः ।&lt;br&gt;&#xA;जम्बूकश्चोद्धृतो येन पुरा ठठूठोलको वणिक् ॥4.120.१३० ॥&#xA;स्वर्णाऽञ्जनादयो भृत्या उद्धृता येन शार्ङ्गिणा ।&lt;br&gt;&#xA;श्येनः समुद्धृतश्चापि पुरा यो भरवाटकः ॥१३१ ॥&#xA;चटकाश्चोद्धृताः पूर्वेऽजा यास्तं नौमि माधवम् ।&lt;br&gt;&#xA;कपोता उद्धृता येन सार्थवारास्तु ये पुरा ॥१३ २॥&#xA;काकास्तथोद्धृता येन पुरा ये कङ्कजातिजाः ।&lt;br&gt;&#xA;गृहगोधोद्धृता येन नाणकी प्राक् खवासिनी ॥१३३॥&#xA;मूषका उद्धृता येन प्राक् शूद्राः सङ्घवाटकाः ।&lt;br&gt;&#xA;नकुलश्चोद्धृतो येन प्राक् वारुटस्तु सागरः ॥१ ३४॥&#xA;कीरताराभिधो भाट उद्धृतो येन तं भजे ।&lt;br&gt;&#xA;ज्योतिर्वेत्ता देवगतीश्वरो येन समुद्धृतः ॥१ ३५॥&#xA;पुण्यवती च तद्भार्योद्धृता येन नमामि तम् ।&lt;br&gt;&#xA;बन्दिजनो जयमानो नृपश्च वज्रविक्रमः ॥१ ३६॥&#xA;प्रजाश्चाप्युद्धृता येन वन्दे श्रीस्वामिनं हि तम् ।&lt;br&gt;&#xA;सप्ताऽब्धिसिंहनृपतिः सूतस्तस्य सुकेसरी ॥१ ३७॥&#xA;राज्ञी रक्षावती येन मोक्षितास्तं नमाम्यहम् ।&lt;br&gt;&#xA;मागधो हर्षनयनो योगिदासश्च सेवकः ॥१ ३८॥&#xA;येन सौरभसावित्रस्ताम्बूलकृत् समुद्धृतः ।&lt;br&gt;&#xA;रङ्गिलो रङ्गकारश्च डमरूकश्च वाद्यकृत् ॥१ ३९॥&#xA;चिह्नरायो भावसारश्चोद्धृतो येन तं भजे ।&lt;br&gt;&#xA;रमेश्वरो ग्रामयाजी तथोद्धृतोऽपि येन ह ॥4.120.१४०॥&#xA;स्वर्णास्तरणो विद्याध्रश्चित्रबर्हादयस्तथा ।&lt;br&gt;&#xA;उद्धृताः किन्नरा येन किम्पुमांसश्च चारणाः ॥१४१ ॥&#xA;असङ्ख्याश्च नृपा येनोद्धृतास्तं त्वां नमामि च ।&lt;br&gt;&#xA;नन्दिभिल्लं हतवान् यो ररक्ष नागविक्रमम् ॥१४२॥&#xA;हतं सैन्यं पुनः सञ्जीवयामास नमामि तम् ।&lt;br&gt;&#xA;पुरञ्जयनृपं ह्यमोक्षयद् यस्तं नमाम्यहम् ॥१४३॥&#xA;मोक्षिता येन बहवः सप्तस्वर्गनिवासिनः ।&lt;br&gt;&#xA;सप्तपातालवासाश्च तं नमामि महाप्रभुम् ॥१४४॥&#xA;ईश्वरेभ्यश्च धार्मिभ्यो दर्शनं यो ददौ प्रभुः ।&lt;br&gt;&#xA;सर्वस्त्रीदासवर्गाढ्यस्तं भजे पुरुषोत्तमम् ॥१४५॥&#xA;सर्वस्त्रीभ्यो निजाभ्यश्च युगलापत्यकानि यः ।&lt;br&gt;&#xA;मानसानि ददौ तस्मै नमः श्रीपरमात्मने ॥१४६॥&#xA;मायापालो नृपो महानास्तिको यमलोकतः ।&lt;br&gt;&#xA;मोचितो येन कृष्णेन तं भजे साधुसत्कृतिम् ॥१४७॥&#xA;ज्येष्ठपुत्राय च दीलावरीराज्यं ददौ ततः ।&lt;br&gt;&#xA;स्वयं पत्नीदर्शयितुं ययौ धामाऽक्षरं प्रति ॥१४८॥&#xA;धाम नीत्वा निजान् सर्वान् सर्वाश्च प्रमदास्तथा ।&lt;br&gt;&#xA;परे धाम्नि स्वीयमूर्तौ वासं दत्वा ह्यरक्षयत् ॥१४९॥&#xA;कुङ्कुमवापिकाक्षेत्रमागत्य त्यागमाप्य यः ।&lt;br&gt;&#xA;साधुदीक्षां परिगृह्य वर्तते साक्षिगोचरः ॥4.120.१५०॥&#xA;नमामि स्वामिने तस्मै श्रीकृष्णप्रभवे नमः ।&lt;br&gt;&#xA;अनादिश्रीकृष्णनारायणायनाय योगिने ॥१५१ ॥&#xA;यः सदा श्रीहरिश्चास्ते सप्तायतनमूर्तिमान् ।&lt;br&gt;&#xA;लीना लक्ष्मीर्यदङ्गेऽहं वर्ते सामपरायणा ॥१५२॥&#xA;प्रज्ञा लीना पाशवती लीना च स्वामिनि प्रभौ ।&lt;br&gt;&#xA;यल्लीलाः श्रेयसे सर्वा जीवानां कर्मदेहिनाम् ॥१५३॥&#xA;तस्मै ते पतये चाप्यपतये प्रणमाम्यहम् ।&lt;br&gt;&#xA;सर्वदानीश्वरवर्योत्तमाय परमात्मने ॥१५४॥&#xA;नमो विशिष्टरूपाय सर्वतीर्थातितीर्थिने ।&lt;br&gt;&#xA;तीर्थार्थं भगवन् स्वामिन् लोककल्याणहेतवे ॥१५५॥&#xA;अभिलाषा जायते मे महात्मँस्तां प्रपूरयः ।&lt;br&gt;&#xA;असङ्ख्यजन्मभिः कृष्णोद्धृतास्त्वया हि देहिनः ॥१५६॥&#xA;धर्मवृद्धिः कृता सर्वा पुनश्चापि विभावय ।&lt;br&gt;&#xA;लक्ष्मीभक्ता बहवोऽत्र लोके भवन्ति तान् प्रभो ॥१५७॥&#xA;साधुरूपेण निर्बन्धान् कृत्वा मोक्षय मच्छ्रितान् ।&lt;br&gt;&#xA;इत्यर्थयामि भगवन् विरमामि त्वयि प्रभो ॥१५८॥&#xA;इत्युक्त्वा बद्रिके लक्ष्मीः स्वामिन्यन्तरधीयत ।&lt;br&gt;&#xA;लक्ष्मीस्तवं प्रभाषेत भावगर्भोऽपि यो जनः ॥१५९॥&#xA;लक्ष्मीवच्छ्रीहरौ लीनस्थानमेष्यति शाश्वतम् ।&lt;br&gt;&#xA;नारी स्तवमधीयाना लक्ष्मीः स्यान्नात्र संशयः ॥4.120.१६ ०॥&#xA;प्रिया लक्ष्मीः स्तवाज्जाता जाता लक्ष्मीश्च माधवी ।&lt;br&gt;&#xA;भुक्तिं मुक्तिं लभेत् स्तोत्राद् यथेष्टां पारमेश्वरीम् ॥१६१ ॥&#xA;यत्कृष्णस्य समस्तं वै तत् तस्याः स्यात् समस्तकम् ।&lt;br&gt;&#xA;श्रीकृष्णार्पणदक्षायाः कार्ष्ण्याः श्रीबद्रिके स्वकम् ॥१ ६२॥&#xA;इति श्रीलक्ष्मीनारायणीयसंहितायां चतुर्थे तिष्यसन्तानेऽनादिश्रीकृष्णनारायणपरमात्मनो वानप्रस्थधर्मोत्तरं साधुदीक्षाग्रहणं लक्ष्मीकृतस्तवनं लक्ष्मीप्रभृतीनां स्वस्वामिनि शाश्वती लीनतेत्यादिनिरूपणनामा विंशत्यधिकशततमोऽध्यायः ॥१ २०॥&lt;/p&gt;</description>
    </item>
    <item>
      <title>१२१</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/121/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/121/</guid>
      <description>&lt;p&gt;श्रीनरनारायण उवाच-&lt;br&gt;&#xA;बद्रिके च ततोऽनादिःकृष्णोनारायणो हरिः ।&lt;br&gt;&#xA;लक्ष्मीं प्रज्ञां पाशवतीं चान्तर्भाव्य निजात्मनि ॥१ ॥&#xA;कुङ्कुमवापिकाक्षेत्रे त्वेकरूपेण चाऽवसत् ।&lt;br&gt;&#xA;द्वितीयेन स्वरूपेण श्रिया युक्तेन चान्तरे ॥२ ॥&#xA;साधुरूपेण तीर्थेषु ययौ श्रीयुक्तमूर्तिकः ।&lt;br&gt;&#xA;अगोचरोमुक्तसेव्यदेवजुष्टः सएकलः ॥३ ॥&#xA;कुङ्कुमवापिकातीर्थजलं पीत्वाऽश्वसारसम् ।&lt;br&gt;&#xA;जलं पीत्वाऽऽचमनं च कृत्वा स्नात्वा सरोवरे ॥४ ॥&#xA;श्रीगणेशं गुरुं चापि नत्वा सम्पूज्य भावतः ।&lt;br&gt;&#xA;सर्वतीर्थानि नत्वाऽपि कृत्वा सरःप्रदक्षिणम् ॥५ ॥&#xA;प्रययौ चाऽऽम्रवणतो व्याघ्रारण्यं महत्तरम् ।&lt;br&gt;&#xA;सिंहारण्यं ययौ पश्चात् तलश्यामस्थलं शुभम् ॥६ ॥&#xA;स्नात्वा ययौ सोमनाथं प्राचीपिप्पलमित्यपि ।&lt;br&gt;&#xA;मूलद्वारावतीं नैजां ततश्चोष्णपुरं ययौ ॥७ ॥&#xA;गोपनाथं ययौ पश्चाद् गोकर्णं प्रजगाम सः ।&lt;br&gt;&#xA;नृसिंहेशं शरभेशं कृत्वा व्योम्ना ययौ द्रुतम् ॥८ ॥&#xA;नारायणीं महादीर्घां सर्वोत्तमां नदीं पराम् ।&lt;br&gt;&#xA;त्रिनासं च सरश्चापि रुदलाल्पसरो ययौ ॥९ ॥&#xA;विषतुरीयकसरस्त्रिगायनसरोवरम् ।&lt;br&gt;&#xA;न्यायजं च सरश्चापि ययौ कङ्गूमहानदीम् ॥4.121.१ ०॥&#xA;न्यायजरां नदीं गत्वा भूमध्यसागरं ययौ ।&lt;br&gt;&#xA;नीपरां प्रययौ द्यूनां वातगामुरलां नदीम् ॥११ ॥&#xA;बालकृष्णसरश्चापि ययाबोबीं महानदीम् ।&lt;br&gt;&#xA;यानेशीं च ययौ कृष्णो द्विकलं च सरोवरम् ॥१ २।&lt;br&gt;&#xA;आयुरां च नदीं रम्यां चाऽब्धिं ययौ ततः परम् ।&lt;br&gt;&#xA;बहुलिङ्गसमुद्रं च गत्वा मत्कुञ्चिकानदीम् ॥१३ ॥&#xA;गर्तस्रावसरो गत्वा लीनपादसरो ययौ ।&lt;br&gt;&#xA;सूपरीशसरो गत्वा ततोऽर्केशां नदीं ययौ ॥१४॥&#xA;समुद्रं च ततो गत्वाऽऽमाञ्जनीं सुनदीं ययौ ।&lt;br&gt;&#xA;पारानसीं नदीं गत्वोल्लङ्घ्यसमुद्रमायतम् ॥१५॥&#xA;उष्ट्रालये मयूरां च नदीं ययौ जनार्दनः ।&lt;br&gt;&#xA;कारुलिङ्गीं नदीं गत्वा ययावैतसरोवरम् ॥१ ६॥&#xA;ग्रासकायां नदीं गत्वा व्योम्ना ब्रह्मप्रदेशकम् ।&lt;br&gt;&#xA;आययौ भगवान् बद्रि मेनकाङ्गीं महानदीम् ॥१७॥&#xA;शालवीनां तथा चैरावतीं नदीं ययौ प्रभुः ।&lt;br&gt;&#xA;शिक्षाङ्गीं चाङ्गशिक्षाङ्गां त्रियाज्ञिकां नदीं ययौ ॥१८॥&#xA;ब्रह्मपुत्रां च गङ्गां च गोदावरीं च नर्मदाम् ।&lt;br&gt;&#xA;शत्रुञ्जितां ययौ कृष्णस्ततोऽश्वपट्टसारसम् ॥१ ९॥&#xA;आययौ भगवान् व्योम्नाऽक्षरक्षेत्रं निजालयम् ।&lt;br&gt;&#xA;एकोनत्रिंशां सुभगां नैजां जन्मजयन्तिकाम् ॥4.121.२०॥&#xA;व्यधात् कृष्णः साधुवेषः कुङ्कुमवापिकालये ।&lt;br&gt;&#xA;एवं श्रीभगवान् बद्रि लक्ष्म्या मनोऽप्यपूरयत् ॥२१॥&#xA;पद्मावत्याश्च प्रज्ञायाः मनस्यपि ह्यपूरयत् ।&lt;br&gt;&#xA;पृथिव्यां यानि तीर्थानि नदीनदाद्रिसागराः ॥२२॥&#xA;वनभूगह्वरारण्यग्रामद्वीपसुरालयाः ।&lt;br&gt;&#xA;यत्र तत्र ययौ कृष्णनारायणायनो मुहुः ॥२३॥&#xA;श्रेयसे स्वस्तये कल्याणाय भद्राय देहिनाम् ।&lt;br&gt;&#xA;मोक्षाय मुक्तये निर्वाणाय शाश्वतसिद्धये ॥२४॥&#xA;अनेकान् देहिनः कृष्ण उद्दधार भवार्णवान् ।&lt;br&gt;&#xA;बद्रिके स्वेच्छया नैजकृपया लीलया धिया ॥२५॥&#xA;मुहुर्देशेषु सर्वेषु भक्तवशः प्रयात्यपि ।&lt;br&gt;&#xA;कृत्वोद्धारं जनानां च समायाति निजालयम् ॥२६॥&#xA;कुङ्कुमवापिकाक्षेत्रं राजते साधुभूषणः ।&lt;br&gt;&#xA;लक्षशः साधवः साध्व्यो यत्र वसन्त्यहर्निशम् ॥२७॥&#xA;त्रिशत्तमाद्याः कृष्णस्योत्सवा जन्मनिमित्तजाः ।&lt;br&gt;&#xA;क्रियन्ते साधुसाध्व्याद्यसङ्ख्यभक्तैः प्रमोददाः ॥२८॥&#xA;मुच्यन्तेऽसङ्ख्यमनुजास्तद्योगात् प्रतिवत्सरम् ।&lt;br&gt;&#xA;कृष्णनारायणपुत्रा युगला ये विदेशगाः ॥२९॥&#xA;तेऽपि त्वागत्य पितरं वीक्ष्य प्रसेव्य माधवम् ।&lt;br&gt;&#xA;प्रयान्ति ते निजमातामहदेशान् सुखान्विताः ॥4.121.३ ० ॥&#xA;असङ्ख्याश्च नरा नार्यो वैष्णवा भक्तिभावनाः ।&lt;br&gt;&#xA;बद्रिके नित्यमायान्ति सेवनार्थं हरिं प्रभुम् ॥३ १ ॥&#xA;निकामं ते सम्प्रसेव्य समासाद्य मनोगतम् ।&lt;br&gt;&#xA;प्रयान्ति निजदेशाँश्च प्राप्नुवन्ति परं सुखम् ॥३२॥&#xA;परं पदं परे धाम देहान्ते सम्प्रयान्ति वै ।&lt;br&gt;&#xA;अनादिश्रीकृष्णनारायणे तिष्ठति भूतले ॥३३॥&#xA;सर्वथा कार्तयुगको व्यवर्तत प्रजासु वै ।&lt;br&gt;&#xA;अन्ये युगाः प्रभावं न कर्तुं शक्ता भवन्ति तु ॥३४॥&#xA;सत्ये यथा तथा त्रेतायुगे द्वापरके तथा ।&lt;br&gt;&#xA;कलौ तथा हरेर्योगात् प्रजानां कृतवत् स्थितिः ॥३५॥&#xA;धर्मकामार्थमोक्षाणां बलं कृष्णकृपावशात् ।&lt;br&gt;&#xA;यथार्थं सुखदं चास्ते सर्वेषां देहिनां तदा ॥३६॥&#xA;बद्रिके श्रीकृष्णनारायणोऽनादिः परः प्रभुः ।&lt;br&gt;&#xA;ब्रह्मविष्णुमहेशाद्यैरर्थितश्च मुहुर्मुहुः ॥३७॥&#xA;पृथ्व्यां तस्थौ लक्षवर्षाण्यूर्ध्वं च पञ्चविंशतिः ।&lt;br&gt;&#xA;सहस्राणि तथा पञ्चशतानि सर्वगोचरः ॥३८॥&#xA;सपादलक्षवर्षान्ते परं धाम निजं पदम् ।&lt;br&gt;&#xA;तेनैव वर्ष्मणा दिव्यशाश्वतेन ययौ हरिः ॥३९॥&#xA;ततः कुङ्कुमवाप्यादौ मूर्तिरूपो विराजते ।&lt;br&gt;&#xA;सर्वेषां देहिनां चर्मचक्षुषां दृष्टिगोचरः ॥4.121.४० ॥&#xA;दिव्यदृशां तु दिव्यात्मा प्रत्यक्षः पूर्ववत् सदा ।&lt;br&gt;&#xA;लोमशादेस्तु भगवान् नित्यप्रत्यक्ष एव ह ॥४१ ॥&#xA;साध्वीनां च सतां साधुस्वरूपो नित्यगोचरः ।&lt;br&gt;&#xA;योगिनां ध्यानगम्यश्च मुक्तानां धामगोचरः ॥४२॥&#xA;भक्तानां स्नेहवशगो वर्तते हृदये स्थितः ।&lt;br&gt;&#xA;सर्वत्र वर्तते साक्षी स एव परमेश्वरः ॥४३॥&#xA;बद्रिके बहवस्तस्याऽवताराः सम्भवन्ति हि ।&lt;br&gt;&#xA;नरनारायणश्चाहं तस्याऽवतार एव ह ॥४४॥&#xA;त्वं चाऽपि तस्य कृष्णस्याऽर्धांऽगनाऽस्यवतारिणी ।&lt;br&gt;&#xA;भज तं परमात्मानं कान्तं भजाम्यहं यथा ॥४५॥&#xA;विष्णुब्रह्ममहेशाद्या यथा भजन्त्यहर्निशम् ।&lt;br&gt;&#xA;देवर्षिपितृसाध्याश्च यथा भजन्त्यहर्निशम् ॥४६॥&#xA;ईशा ईशानिका मुक्ता यथा भजन्त्यहर्निशम् ।&lt;br&gt;&#xA;स्मर कृष्णं सदा कान्तं शाश्वतानन्ददायकम् ॥४७॥&#xA;स्मारयाऽन्यान् हरिं तं च कृष्णं नारायणं प्रभुम् ।&lt;br&gt;&#xA;तस्यैव भजनं बद्रि भक्तिं कारय देहिनाम् ॥४८॥&#xA;तस्यैव भजनेनैव ते यास्यन्ति परं पदम् ।&lt;br&gt;&#xA;यथैव भजनं तस्य मोक्षदं च तथाविधम् ॥४९॥&#xA;संहितायाः श्रवणं च मोक्षदं नित्यमोददम् ।&lt;br&gt;&#xA;मया बद्रि श्रावितानि चरित्राणि हरेस्तव ॥4.121.५०॥&#xA;भक्ताभक्तमोक्षदानि चमत्कारमयानि वै ।&lt;br&gt;&#xA;तल्लीलाललितं नाथं हृदि निधेहि बद्रिके ॥५१॥&#xA;श्रीश्वेतायनव्यास उवाच-&lt;br&gt;&#xA;शृण्वन्तु मुनयो लक्ष्मीनारायणीयसंहिताम् ।&lt;br&gt;&#xA;ये श्रोष्यन्ति भागतोऽपि ते यास्यन्ति परां गतिम् ॥५२॥&#xA;खण्डोऽत्र प्रथमश्चास्ते कृतसन्तानकाभिधः ।&lt;br&gt;&#xA;द्वितीयश्च समास्ते वै त्रेतासन्तानकाभिधः ॥५३॥&#xA;तृतीयो द्वापरसन्तानाख्यः खण्डोऽस्य वर्तते ।&lt;br&gt;&#xA;चतुर्थस्तिष्यसन्तानाभिधोऽस्त्यत्र चमत्करः ॥५४॥&#xA;प्रथमे कृतसन्तानेऽध्यायाः पञ्चशतानि च (५९०) ।&lt;br&gt;&#xA;नवतिश्च तथाऽध्याया वर्तन्ते द्विजमूर्तयः ॥५५॥&#xA;श्लोकास्तु पञ्चपञ्चाशत्सहस्राणि तथा पुनः ।&lt;br&gt;&#xA;पञ्चशतान्यधिकानि सप्तविंशतियूञ्जि च (५५५२७) ॥५६॥&#xA;द्वितीये त्रीतसन्ताने त्वध्यायास्त्रिशतानि (३००) च ।&lt;br&gt;&#xA;वै द्वात्रिंशत्सहस्राणि द्वे शते च तथा पुनः ॥५७॥&#xA;पञ्चाशच्चापि चत्वारः श्लोकाः सन्ति हि तीत्रके (३२२५४) ।&lt;br&gt;&#xA;तृतीये द्वापरसन्तानकेऽध्यायाः शतद्वयम् ॥५८॥&#xA;सप्तत्रिंशत् (२३७) तथा सन्ति मोक्षदा दिव्यविग्रहाः ।&lt;br&gt;&#xA;श्लोकाः सन्ति सहस्राणि पञ्चविंशतिरप्यथ ॥५९॥&#xA;शतं षष्टिश्च वै द्वे च (२५१६२) मुक्तिदा भक्तिदाः खलु ।&lt;br&gt;&#xA;चतुर्थे तिष्यसन्तानेऽघ्यायास्तु (१२३) शतमित्यपि ॥4.121.६० ॥&#xA;त्रयोविंशतिश्चाप्येव वर्तन्ते ब्रह्मधामदाः ।&lt;br&gt;&#xA;श्लोकाः सन्ति त्रयोदशसहस्राणि तथोपरि ॥६ १॥&#xA;( १३०३८) अष्टात्रिंशतिसर्वे साक्षान्मोक्षप्रदाः पराः ।&lt;br&gt;&#xA;चतुःसन्तानरूपायाः संहितायास्तु सर्वशः ॥६२॥&#xA;(१२५०) अध्यायाश्चैकसाहस्रं तदूर्ध्वं हि शतान्यपि ।&lt;br&gt;&#xA;पञ्चाशत् सन्ति च तथा सर्वथा मोक्षकारिणः ॥६२॥&#xA;अस्याः पूर्णसंहितायाः श्लोकास्तु चैकलक्षकम् ।&lt;br&gt;&#xA;तदूर्ध्वं तु पञ्चविंशतिसहस्राणि वै तथा ॥६४॥&#xA;नवशतानि चैकाशीतिरतदूर्ध्वं भवन्ति हि (१,२५,९८१) ।&lt;br&gt;&#xA;ततोऽतिरिक्ताः सप्ताऽपि विद्यन्ते श्लोकका अपि ॥६५॥&#xA;अनादिश्रीकृष्णनारायणः श्रीवल्लभप्रभुः ।&lt;br&gt;&#xA;मुनयो! न्यवसत् पृथ्व्यां लक्षवर्षाणि तत्परम् ॥६६॥&#xA;पञ्चविंशतिसहस्राण्यपि पञ्चशतानि च ।&lt;br&gt;&#xA;तत्र कृताश्चमत्काराः सङ्ख्यातुं चाऽऽप्य गोचराः ॥६७॥&#xA;साधुरूपेण कृष्णेन कृता ये ये तु तेऽखिलाः ।&lt;br&gt;&#xA;लिखिता वै साधुसंहितायां साधुभिरादरात् ॥६८॥&#xA;सनत्कुमारप्रभृतिभिस्तु मोक्षपरायणैः ।&lt;br&gt;&#xA;श्लोके श्लोकेऽत्र सर्वत्र हरेर्योगेन देहिनाम् ॥६९॥&#xA;मोक्षेच्छया कृष्णकृपा सिञ्चिता दुर्लभा तु या ।&lt;br&gt;&#xA;कृपामूर्तिस्वरूपेयं संहिता मोक्षदा ततः ॥4.121.७०॥&#xA;लक्ष्मीरूपा संहितेयं संहिता श्रीस्वरूपिणी ।&lt;br&gt;&#xA;यथा लक्ष्मीस्तथा चेयं यथा चेयं तथा रमा ॥७१॥&#xA;दयिताऽनादिकृष्णस्याऽर्धाङ्गना मोक्षदायिनी ।&lt;br&gt;&#xA;पावनी सर्वलोकानां जननी मुक्तिगामिनाम् ॥७२॥&#xA;पोषणी चैहिकानां तु सम्पत्प्रदां तु कामिनाम् ।&lt;br&gt;&#xA;कृष्णकण्ठाद् दिव्यरूपा चाविर्भूतेयमीश्वरी ॥७३॥&#xA;श्रुतिरूपा ततश्चेयं वेदवद् वेदिनी त्वियम् ।&lt;br&gt;&#xA;वेदानां फलदा चेयं पूजिता वाचिता श्रुता ॥७४॥&#xA;सदा शान्तिकरी चेयं मुक्तिवन्मोदकारिणी ।&lt;br&gt;&#xA;राधावद् ऋद्धिसिद्धिध्रा सर्वर्द्धिसिद्धिदायिनी ॥७५॥&#xA;नारायणी मूर्तिमती नारायणस्य बोधिनी ।&lt;br&gt;&#xA;नारायणप्राप्तिकरी पूजिता वाचिता श्रुता ॥७३॥&#xA;वैष्णवीयं मूर्तिमती वैष्णवानां प्रमोदिनी ।&lt;br&gt;&#xA;योगिनी युगवार्तानां बोधिनी ब्रह्मयोगिनी ॥७७॥&#xA;ब्रह्मरूपकरी श्रोतुर्वक्तुः पूजयितुस्तथा ।&lt;br&gt;&#xA;स्वाहेयं सर्वयज्ञानां फलदा दक्षिणात्मिका ॥७८॥&#xA;प्रज्ञेयं श्रीकृष्णनारायणवल्लभमूर्तिजा ।&lt;br&gt;&#xA;ब्रह्मपारप्रदा चेयं यज्ञाऽवभृथरूपिणी ॥७९॥&#xA;सरस्वती ब्रह्मपत्नी नित्या वाणी हरेरियम् ।&lt;br&gt;&#xA;सतामाशीर्वादरूपा लोमशेन विकासिता ॥4.121.८० ॥&#xA;श्वैतिप्रभतिशिष्यैश्च सनकाद्यैः सुपोषिता ।&lt;br&gt;&#xA;द्यौर्दिव्या देवकोटीनां सजीवनप्रकारिणी ॥८ १ ॥&#xA;महासाध्वी सती देवी दिव्येयं चाऽच्युती मता ।&lt;br&gt;&#xA;गङ्गेयं पापविध्वंसकारिणी विष्णुधारिणी ॥८२॥&#xA;शिवेयं शिवदा स्वस्तिप्रदाऽऽनन्दप्रदा सदा ।&lt;br&gt;&#xA;सञ्ज्ञेयं मानदा सौरी गायत्री त्राणदा परा ॥८३॥&#xA;स्वधेयं सर्वपितॄणां प्रेतानां श्रेयसाम्प्रदा ।&lt;br&gt;&#xA;कौमुदीयं सुधास्वादप्रदा चान्द्री सरोजनी ॥८४॥&#xA;पद्मेयं पद्मिका पद्मधरीवाऽव्ययकारिणी ।&lt;br&gt;&#xA;अन्नपूर्णा कृष्णतृप्त्याभोगसुखप्रदायिनी ॥८५॥&#xA;गाणेशीयं सर्वविघ्ननाशिनी क्षेमलाभदा ।&lt;br&gt;&#xA;हानुमती महाशक्तिः शीलिनी ब्रह्मवर्चुला ॥८६॥&#xA;काच्छपी फणिनी शक्तिः पृथिव्युद्धारकारिणी ।&lt;br&gt;&#xA;महालक्ष्मीरियं विद्या नारायणस्य खेलनी ॥८७॥&#xA;बदरीयं हैमगिरौ तापसी तापनाशिनी ।&lt;br&gt;&#xA;यमुनेयं यमलोकगतिनिरोधिनी स्वसा ॥८८॥&#xA;गोमतीयं परब्रह्मकिरणानां प्रभात्मिका ।&lt;br&gt;&#xA;कामधेनुरियं द्रोग्ध्री कृष्णसौरभदायिनी ॥८९॥&#xA;सर्वकामप्रपूरेयं सेविता क्षीरपायसी ।&lt;br&gt;&#xA;अमृतेयं सेवकानां महामृतप्रदायिनी ॥4.121.९०॥&#xA;कल्पवल्ली शाश्वतीयं मनोवाञ्च्छाप्रपूरणी ।&lt;br&gt;&#xA;अक्षय्यपात्रिका चेयं कृष्णकथाऽक्षयान्विता ॥९१ ॥&#xA;कल्पद्रुमस्वरूपेयं सर्वार्थरसवर्षिणी ।&lt;br&gt;&#xA;चिन्तामणिः संहितेयं सर्वेषां कृष्णचिन्तनी ॥९२॥&#xA;पज्रमणिः सदा चेयं वासनाद्रिप्रभेदिनी ।&lt;br&gt;&#xA;सर्वव्रतमहाशाला संहितेयं फलप्रदा ॥९३ ॥&#xA;सर्वतीर्थमयी चेयं सर्वतीर्थप्रबोधिनी ।&lt;br&gt;&#xA;सर्वेश्वरी महादेवीश्वराणां स्मृतिकारिणी ॥९४॥&#xA;धार्मिकीयं धर्मरक्षाकर्त्री धर्मस्य धारिणी ।&lt;br&gt;&#xA;विभूतिः शाश्वतीयं च श्रीकृष्णस्याऽवतारिणी ॥९५ ॥&#xA;सङ्क्रान्तिः सहितेयं च कृष्णसङ्क्रान्तियोगिनी ।&lt;br&gt;&#xA;महोत्सवी सदा चेयं श्रोतुर्वक्तुः समुत्सवा ॥९६॥&#xA;अमूर्ता शब्दमूर्तेयं कृष्णजिह्वा रसाऽऽभरा ।&lt;br&gt;&#xA;कृष्णयोनिः कृष्णनारायणाऽऽनन्दप्रदायिनी ॥९७॥&#xA;मोक्षविमानिका श्रेष्ठा धामसृतिः सुकोमला ।&lt;br&gt;&#xA;कृष्णशय्यात्मिका दिव्या कृष्णपार्श्वप्रदायिनी ॥९८ ॥&#xA;श्रीकृष्णाऽऽस्यस्वरूपेयं कृष्णताम्बूलपायिनी ।&lt;br&gt;&#xA;अनादिश्रीकृष्णनारायणात्मरूपिणी त्वियम् ॥९९ ॥&#xA;बहुना किं साधवीयं चतुःपुमर्थदायिनी ।&lt;br&gt;&#xA;तुलसीमालिकेयं च साध्वीदीक्षेयमित्यपि ॥4.121.१०० ॥&#xA;महासन्न्यासिनी चेयं कण्ठीयं संहिता सदा ।&lt;br&gt;&#xA;ऋतम्भरेयं सततं सत्त्वप्रकर्षिणी त्वियम् ॥१०१ ॥&#xA;आतिवाहिकदेवीयं पराविद्येयमव्यया ।&lt;br&gt;&#xA;विधिशक्तिरियं शास्त्री भक्तिमूर्तिरियं तथा ॥१०२॥&#xA;दुःखहाश्रीरियं नित्यं कृष्णनारायणप्रिया ।&lt;br&gt;&#xA;लक्षाऽश्वमेधयज्ञानां फलदा वाचिता श्रुता ॥१०३ ॥&#xA;लक्षविष्णुमखानां च पुण्यदा मोक्षदा शुभा ।&lt;br&gt;&#xA;सर्वविधानां तपसां फलदा शान्तिदा तथा ॥१ ०४॥&#xA;सर्वव्रतानां तीर्थानां सर्वेषां पुण्यदायिनी ।&lt;br&gt;&#xA;कोटिधेनुगजाश्वानां दानानां फलदोत्तमा ॥१ ०५॥&#xA;ब्रह्माण्डदानफलदा जीवाऽभयप्रदायिनी ।&lt;br&gt;&#xA;कोटिकन्यादानफला कोटिश्रीदानसदृशी ॥१ ०६॥&#xA;उपनिषत् मूर्तिमती कृष्णसन्निधिकारिणी ।&lt;br&gt;&#xA;आत्मविद्या ह्यकामानां सकामानां तु चेष्टदा ॥१ ०७॥&#xA;धनदा पुत्रदा पुत्रीप्रदाऽऽरोग्ययशःप्रदा ।&lt;br&gt;&#xA;राज्यदा पुष्टिदा नारीप्रदा चेष्टपतिप्रदा ॥१०८ ॥&#xA;स्वर्गदा धामदा मोक्षप्रदा कृष्णांऽकवासदा ।&lt;br&gt;&#xA;सर्वदा सर्वदा चेयं संहिता हितदाऽन्वहम् ॥१० ९॥&#xA;गृहस्था तु गृहस्थानां गृहस्थितिप्रपोषिणी ।&lt;br&gt;&#xA;हृदिस्था तु सतां सच्चिदानन्दहरियोगिनी ॥4.121.११ ०॥&#xA;सर्वसौभाग्यदा चेयं सर्वोत्कर्षप्रदायिनी ।&lt;br&gt;&#xA;अनन्तानन्दधामाख्यसाम्राज्यसुखवर्षिणी ॥१११ ॥&#xA;वर्तते संहिता चेयं महामुक्तानिका क्षितौ ।&lt;br&gt;&#xA;प्रत्येकमस्याः सन्तानाः पुत्रा नारायणस्य वै ॥११२।&lt;br&gt;&#xA;नारायणसमा मोक्षे बले कीर्तौ च सम्पदि ।&lt;br&gt;&#xA;यथा कृतः सर्वधर्मे त्रेता यथाऽखिले मखे ॥१ १३॥&#xA;द्वीतो यथाऽखिले दाने तिष्योऽखिले जपेऽतुलः ।&lt;br&gt;&#xA;कृतः सामर्थ्यसञ्जुष्टस्त्रेता दिव्यचरित्रवान् ॥१ १४॥&#xA;द्वीतश्च दिव्यलीलाढ्यस्तिष्यः शरणितारकः ।&lt;br&gt;&#xA;सत्यः स्वात्मबलोद्धर्ता त्रेता सुरादिसंश्रयात् ॥१ १५॥&#xA;द्वीतः कृष्णचमत्कारात् तिष्यः साधुसमागमात् ।&lt;br&gt;&#xA;तिष्योऽयं कृष्णसन्तानः केवलः पठितः श्रितः ॥१ १६॥&#xA;श्रुतश्च श्रावितश्चापि पूजितश्च गृहेऽवितः ।&lt;br&gt;&#xA;स्मृतो गुणैर्गृहीतश्च तारयत्याश्रितान् द्रुतम् ॥१ १७॥&#xA;अनादिश्रीकृष्णनारायणस्य कानकीं शुभाम् ।&lt;br&gt;&#xA;हरेः सुप्रतिमां कृत्वा तिष्यसन्तानकं त्विमम् ॥१ १८॥&#xA;दद्याद् दाने तु यो भक्त्या विदुषे ब्रह्मवादिने ।&lt;br&gt;&#xA;वैष्णवाय विशेषेणाऽऽचार्याय गुरवेऽपि च ॥१ १९॥&#xA;विप्रायाऽध्यापकायाऽपि कथावाचनशीलिने ।&lt;br&gt;&#xA;धेनुं वत्सायुतां सर्वोपस्करणादिसंयुताम् ॥4.121.१ २०॥&#xA;शय्यां प्रपूर्णां मृद्वीं च पात्राणि चार्पयेत्तथा ।&lt;br&gt;&#xA;सरत्नधान्यवस्त्रादि दद्याद् यः स तु मोक्षभाक् ॥१२१ ॥&#xA;सकामः स्वर्गमासाद्य ब्रह्मकल्पायुरेव च ।&lt;br&gt;&#xA;भुक्त्वा भोगान् प्रयात्येव संहितादानतोऽक्षरम् ॥१ २२॥&#xA;तिष्यसन्तानकश्चाऽयं सद्भावाऽऽधायकः सताम् ।&lt;br&gt;&#xA;सत्सु स्नेहकरः सेवाधर्मबोधप्रदस्तथा ॥१ २३॥&#xA;पापानामपि सर्वेषां क्षालकः पापिमोक्षदः ।&lt;br&gt;&#xA;शरणागतजीवानां ब्रह्मधामप्रदः सुखः ॥१ २४॥&#xA;अपि साधोर्हरेर्वापि पापी प्रसादधुग् भवेत् ।&lt;br&gt;&#xA;तिर्यग् वा स्वेदजोऽण्डोत्थो जराजो वा समुच्यते ॥१ २५॥&#xA;तिष्याध्यायं गृहे त्वेकं वाचयेद् यः समाहितः ।&lt;br&gt;&#xA;तिष्यसन्तानपाठस्य लभते स फलं द्रुतम् ॥१ २६॥&#xA;मुनयः! तिष्यपाठानां तिष्यवेगो न बाधते ।&lt;br&gt;&#xA;तिष्यदोषा न जायन्ते यमोऽस्य याति दूरतः ॥१ २७॥&#xA;तिष्यकथाश्रवणार्थी मत्कृपापात्रमेव सः ।&lt;br&gt;&#xA;सर्वमोक्षप्रदान् साधून् श्रित्वा यत्लभतेऽक्षरम् ॥१२८॥&#xA;यस्य दानं तपो धर्मस्तपो जपो न शीलता ।&lt;br&gt;&#xA;तस्य तिष्याश्रयाद् साध्वीसाध्वाश्रयात् प्रमोक्षणम् ॥१२९॥&#xA;स्वर्णविमानकं कृत्वा संस्थाप्य तिष्यखण्डकम् ।&lt;br&gt;&#xA;प्रपूज्य चाऽर्पयेत् पात्रे दाता विमानगोऽक्षरे ॥4.121.१ ३०॥&#xA;सर्वकुटुम्बसहितो मोदते हरिमन्दिरे ।&lt;br&gt;&#xA;भुक्तिं मुक्तिं च लभते शाश्वतीं नात्र संशयः ॥१३१ ॥&#xA;इति श्रीलक्ष्मीनारायणीयसंहितायां चतुर्थे तिष्यसन्तानेऽनादिश्रीकृष्णनारायणस्य मुनिरूपेणाऽपरेण दिव्येनस्वरूपेण श्रीमनोरथपूरणार्थं पृथिव्यां सर्वतीर्थाऽभिगमनं, पुनः कुङ्कुमवापिकागमनम्, तिष्यसन्तानस्य समस्तसंहितायाश्चाऽध्यायश्लोकसङ्ख्यानिर्देशः, समस्तसंहितायास्तिष्यसन्तानस्य च दानादिमहिमेत्यादिनिरूपणनामैकविंशत्यधिकशततमोऽध्यायः ॥१२ १॥&lt;/p&gt;</description>
    </item>
    <item>
      <title>१२२</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/122/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/122/</guid>
      <description>&lt;p&gt;श्रीश्वेतायनो व्यास उवाच-&lt;br&gt;&#xA;शृणुत श्रीसंहितायाः पुरश्चरणमुत्तमम् ।&lt;br&gt;&#xA;सर्वायास्तु संहितायाः कर्तव्यं भूतिमिच्छता ॥१ ॥&#xA;स्वयं पठेत् पाठयेद्वा चाष्टोत्तरशतद्विजैः ।&lt;br&gt;&#xA;वैष्णवैः साधुसाध्वीभिर्ब्रह्मशीलपरायणैः ॥२ ॥&#xA;मण्डपं कारयेद् रम्यं विशालं कुण्डमण्डपम् ।&lt;br&gt;&#xA;परितः स्थापयेद् सौम्याऽऽसनानि चोर्णजानि तु ॥३ ॥&#xA;काष्ठासनादीनि चापि त्वेकैकं पुस्तकं तथा ।&lt;br&gt;&#xA;श्रेष्ठासने तु प्रत्येके स्थापयेत् पूजयेत्ततः ॥४ ॥&#xA;आरार्त्रिकं प्रकुर्याच्च ततः पाठानि कारयेत् ।&lt;br&gt;&#xA;प्रत्यहं पूरिकाक्षीरपायसान्नानि भोजयेत् ॥५ ॥&#xA;यद्यदपेक्षितं सर्वं दद्यात्तु दापयेत्तथा ।&lt;br&gt;&#xA;मासं पारायणं चात्र पुरश्चरणमात्रकम् ॥६ ॥&#xA;द्विमासं वा कारयेच्च चतुःपुमर्थसिद्धिदम् ।&lt;br&gt;&#xA;षाण्मासिकं कारयेद्वा वार्षिकं वाचयेच्च वा ॥७ ॥&#xA;नित्यं साधून् वैष्णवाँश्च दीनाऽनाथान् प्रभोजयेत् ।&lt;br&gt;&#xA;विप्रान् साध्वीर्बालिकाश्च बालकान् भोजयेदपि ॥८ ॥&#xA;स्वर्णरूप्यकपात्राणां दानानि दापयेत्तथा ।&lt;br&gt;&#xA;धनाऽम्बरकणानां चाऽन्नानां दानानि कारयेत् ॥९ ॥&#xA;अनादिश्रीकृष्णनारायणमूर्तेः श्रिया समम् ।&lt;br&gt;&#xA;पूजनं कारयेन्नित्यं हवनं चाऽऽचरेत्तथा ॥4.122.१ ०॥&#xA;राधालक्ष्मीरमाप्रज्ञावतीश्रीमाणिकीयुतम् ।&lt;br&gt;&#xA;पूजयेत् परमात्मानं कृष्णनारायणं हरिम् ॥११ ॥&#xA;दशांशहोमं नित्यं वै कारयेद् घृतपायसैः ।&lt;br&gt;&#xA;समिद्भिः पुण्यवृक्षाणां फलपुष्परसादिभिः ॥१२।&lt;br&gt;&#xA;मासपारायणेऽध्यायान् नित्यं वै वाचयेद् व्रती ।&lt;br&gt;&#xA;द्व्यधिचत्वारिंशदेव द्विमासे तु तदर्धतः ॥१३॥&#xA;षण्मासे चान्वहं षट्कं वर्षमात्रे त्रिकं त्रिकम् ।&lt;br&gt;&#xA;न्यूनाधिकं यथायोगं विभज्य वाचयेद् व्रती ॥१४॥&#xA;श्लोकानां सङ्ख्ययानित्यं दृशांशहवनं चरेत् ।&lt;br&gt;&#xA;दक्षिणा बहुधा दद्याद् वाचकेभ्यः सुखप्रदाः ॥१५॥&#xA;पुस्तकं नववस्त्रेण वेष्टयित्वा प्रपूजितम् ।&lt;br&gt;&#xA;भ्रामयेन्नगरे स्वर्णहस्तिस्थितं सचामरम् ॥१६॥&#xA;दानं ततः प्रदद्याच्च मुख्यवाचकसाधवे ।&lt;br&gt;&#xA;छत्रदानं पादुकादानकं वस्त्रादिदानकम् ॥१७॥&#xA;भूषागोभूहिरण्यादि दद्याद् वै मुख्यसाधवे ।&lt;br&gt;&#xA;सुवाचकाय गुरवे विद्याचार्याय योगिने ॥१८ ॥&#xA;वैष्णवाय विशेषेण दद्याद् विप्राय भावतः ।&lt;br&gt;&#xA;भोजयेद् विप्रवर्यांश्च साधून् - साध्वीश्च बालकान् ॥१९॥&#xA;भक्ताँश्च वैष्णवान् सर्वान् भोजयेच्च विसर्जयेत् ।&lt;br&gt;&#xA;एवं पुरश्चरणेन स्वेष्टान् कामानवाप्नुयात् ॥4.122.२० ॥&#xA;महादानं प्रवक्ष्यामि सम्राड्योग्यं निबोध मे ।&lt;br&gt;&#xA;सार्वभौमो महाराजस्त्वाग्नीध्रः प्रददौ पुरा ॥२१ ॥&#xA;स्वायम्भुवो मनुश्चापि प्रददौ गोमतीतटे ।&lt;br&gt;&#xA;कुबेरः .प्रददौ चापि विशालायां हिमालये ॥२२॥&#xA;कोटिरायो ददौ चापि सिन्धुतटेऽब्धिसन्निधौ ।&lt;br&gt;&#xA;एवमन्ये प्रददुश्च यथाकालं यथाधनम् ॥२३॥&#xA;सार्वभौममहादानं गद्यते तन्मया शृणु ।&lt;br&gt;&#xA;अत्र ये कीर्तिता देवा भक्ता देव्यः प्रमुक्तिगाः ॥२४॥&#xA;सर्वनामानि सङ्गृह्य कारयित्वा सुवर्णजाः ।&lt;br&gt;&#xA;प्रतिमाः कोटिशः सर्वा दद्याद् दाने सुतीर्थके ॥२५॥&#xA;संहितादेवता यत्र चैकापि नातिरिच्यते ।&lt;br&gt;&#xA;सर्वदेवता दद्याद् वै दाने गोदानपूर्वकम् ॥२६॥&#xA;पूजयित्वा विधानेन दद्याद् विप्रेषु साधुषु ।&lt;br&gt;&#xA;सत्पात्रेषु समस्तेषु पुण्यपारो न विद्यते ॥२७॥&#xA;श्रीहरेर्भगवतोऽर्थं येन, ह्म सर्वस्वमर्पितम् ।&lt;br&gt;&#xA;स एव कर्तुं शक्नोति महादानं यथार्थतः ॥२८॥&#xA;स तारयेज्जगत्सर्वं महादानबलात् खलु ।&lt;br&gt;&#xA;महादानप्रदातुस्तु सन्निधौ गोचरो हरिः ॥२९॥&#xA;लक्ष्मीश्च गोचरा नित्यं भवेदेव न संशयः ।&lt;br&gt;&#xA;संहितायाः कथायज्ञं कुर्यात् प्रकारयेच्च यः ॥4.122.३०॥&#xA;तस्यर्द्धयः समस्ताः स्युरक्षय्या वृद्धिमागताः ।&lt;br&gt;&#xA;कार्तिकेऽस्या दानकर्ता ब्रह्मा भवति विश्वसृट् ॥३ १॥&#xA;मार्गशीर्षे प्रदाताऽस्या नारायणाः प्रजायते ।&lt;br&gt;&#xA;पौषे दाता संहिताया रुद्रो भवति शङ्करः ॥३२॥&#xA;माघे दाता संहिताया विष्णुः प्रजायते खलु ।&lt;br&gt;&#xA;फाल्गुनेऽस्याः प्रदाता तु जायते धनदोऽचलः ॥३३॥&#xA;चैत्रेऽस्या दानकर्ता वै जायते सूर्यदेवता ।&lt;br&gt;&#xA;वैशाखे दानकृच्छ्रेष्ठो ध्रुवो भवति वैष्णवः ॥३४॥&#xA;ज्येष्ठे दाता विराट् स्याच्चाऽऽषाढे दाता सदाशिवः ।&lt;br&gt;&#xA;श्रावणे तु महाविष्णुर्भवेद् दाता न संशयः ॥३५॥&#xA;भाद्रे दाता महेन्द्रः स्यादाश्विने तु बृहस्पतिः ।&lt;br&gt;&#xA;अधिमासे प्रदाताऽस्या वासुदेवः प्रजायते ॥३६॥&#xA;एवं दानफलं श्रेष्ठं सम्प्रोक्तं मत्कृपोद्भवम् ।&lt;br&gt;&#xA;नारी दात्रो भवेद् राधा रमा लक्ष्मीश्च माधवी ॥३७॥&#xA;दारिद्र्यानि समस्तानि नश्यन्त्यस्याः प्रदानतः ।&lt;br&gt;&#xA;त्रिविधान्यपि दुःखानि नश्यन्त्यस्याः प्रदानतः ॥३८॥&#xA;सम्पूर्णां संहितां चैतां निधाय गजमस्तके ।&lt;br&gt;&#xA;यद्वा स्वर्णगजे स्वर्णसंहितां प्रणिधाय च ॥३९॥&#xA;दद्याद् यस्तस्य साम्राज्यं चतुर्दशभुवां भवेत् ।&lt;br&gt;&#xA;मनुः स्यात् खण्डदाताऽपि समस्तायाः प्रदो हरिः ॥4.122.४०॥&#xA;अस्याः श्लोकस्य वै वक्तुर्नाऽसद्गतिर्भवेत् क्वचित् ।&lt;br&gt;&#xA;सर्ववर्णाश्रमधर्मफलं चास्याः प्रदानतः ॥४१ ॥&#xA;यो विद्वान् संहितां चेमां कण्ठे कृत्वा त्वविष्यति ।&lt;br&gt;&#xA;स तु तेनैव देहेन दिव्यभावेन सर्वथा ॥४२॥&#xA;लक्ष्मीनारायणात् प्राप्तविमानेन परं पदम् ।&lt;br&gt;&#xA;प्रयास्यत्याक्षरमुक्तैः शंसितः पूजितः सुरैः ॥४३॥&#xA;लक्ष्मीनारायणसंहिताया यो हृदि धारकः ।&lt;br&gt;&#xA;सृष्ट्यन्तरे भवेदेषः वैकुण्ठधाम्न ईश्वरः ॥४४॥&#xA;नारी स्यादीश्वरी लक्ष्मीर्वैकुण्ठस्वामिनी सदा ।&lt;br&gt;&#xA;एषणावान् लभेतेष्टं सकामः कामनां लभेत् ॥४५॥&#xA;निष्कामो मोक्षणं प्रेयान्नरो नारायणो भवेत् ।&lt;br&gt;&#xA;नारी नारायणी स्याच्च संहिताधारणात् सदा ॥४६॥&#xA;चतुष्टयं सदा कार्यं शाश्वतीं भूतिमिच्छता ।&lt;br&gt;&#xA;लक्ष्मीपूजा हरेर्ध्यानं दानमस्याः कथाश्रुतिः ॥४७॥&#xA;चतुष्टयं सदा कार्यं शाश्वतं मोक्षमिच्छता ।&lt;br&gt;&#xA;सतां सेवा हरेर्भक्तिर्लीलास्मृतिस्तदर्पणम् ॥४८॥&#xA;चतुष्टयं सदा कार्यं शाश्वतीं शान्तिमिच्छता ।&lt;br&gt;&#xA;अनारम्भश्च निवृत्तिर्जपो विवेकिताऽऽत्मनि ॥४९॥&#xA;य इह सुमतिमान् स्याच्छाश्वतानन्दमिच्छेत्,&lt;br&gt;&#xA;त्रिभुवनसुपतित्वं चेश्वराणां पतित्वम् ॥&#xA;अपि च परममुक्तिं चाऽवतारात्मकत्वम्,&lt;br&gt;&#xA;पिबतु स सततं श्रीसंहितोत्थाऽमृतानि ॥4.122.५०॥&#xA;इति श्रीलक्ष्मीनारायणीयसंहितायां चतुर्थे तिष्यसन्तानेऽस्याः श्रीलक्ष्मीनारायणसंहितायाः पुरश्चरणविधिः, सार्वभौममहादानविधिः, संहिताधारणायाः फलं चेत्यादिनिरूपणनामा द्वाविंशत्यधिकशततमोऽध्यायः ॥१ २२॥&lt;/p&gt;</description>
    </item>
    <item>
      <title>१२३</title>
      <link>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/123/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/svAmi-nArAyaNa-sampradAyaH/laxmI-nArAyaNa-saMhitA/4_kali-yuga-santAnaH/123/</guid>
      <description>&lt;p&gt;श्रीनरनारायण उवाच-&lt;br&gt;&#xA;शृणु श्रीबदरीदेवि नारायणि परेश्वरि ।&lt;br&gt;&#xA;तिष्यसन्तानविषयान् सङ्क्षेपात् स्मारयामि ते ॥१ ॥&#xA;चतुर्थे तिष्यसन्ताने नरनारायणस्य मे ।&lt;br&gt;&#xA;श्रीबदर्याः स्वरूपस्य वर्तनं ते समीरितम् ॥२ ॥&#xA;राजर्षेर्बदराख्यस्याऽऽख्यानं हिमाचलस्य च ।&lt;br&gt;&#xA;हेमानलासुरस्यैव गर्ते निक्षेप ईरितः ॥३ ॥&#xA;श्रीमाणिक्या बदरीशीरूपतादि प्रकीर्तितम् ।&lt;br&gt;&#xA;श्रीशीलस्य तु विप्रस्य प्रेतस्य मुक्तिरीरिता ॥४ ॥&#xA;दाराभाग्याख्यभूपस्य परीक्षणं च मोक्षणम् ।&lt;br&gt;&#xA;ब्रह्मदेवद्विजस्यापि वंशवत्त्वकथोदिता ॥५ ॥&#xA;बदर्या बालयोगिन्या गीतोक्ता ब्रह्मभावदा ।&lt;br&gt;&#xA;दास्यं भागवतत्वं च वैष्णवत्वं च योगिता ॥६ ॥&#xA;परब्रह्मप्रेमरसवर्णनं चेति कीर्तितम् ।&lt;br&gt;&#xA;सत्सेवया नाग्नमुखीचारण्या मुक्तिरीरिता ॥७ ॥&#xA;विनोदिन्यास्तु कान्तस्य भक्त्या नारायणाऽऽगमः ।&lt;br&gt;&#xA;देवलिकात्मकत्वं चेत्येतत् सर्वमुदीरितम् ॥८ ॥&#xA;बाहुलकस्य च लीलावत्या भक्तिरुदाहृता ।&lt;br&gt;&#xA;सप्तदशोऽनादिकृष्णजन्मोत्सवस्तथोदितः ॥९ ॥&#xA;मालियानमल्लिकयो सेवया मुक्तिरीरिता ।&lt;br&gt;&#xA;ज्ञानलभ्यो ब्रह्मरसश्चोपास्त्या कथितस्ततः ॥4.123.१ ०॥&#xA;रसप्रदाधिधर्माणां महायोगस्य वर्णनम् ।&lt;br&gt;&#xA;अनादिश्रीकृष्णनारायणश्च बालयोगिनीन् ॥१ १॥&#xA;विवाहयामास कथा चैषा तत उदीरिता ।&lt;br&gt;&#xA;सद्भक्तस्य ततो निकामदेवस्य च मोक्षणम् ॥१२॥&#xA;स्वरूपयोगरूपं च परब्रह्मणि चोदितम् ।&lt;br&gt;&#xA;ततो विशिष्टब्रह्माऽद्वैतात्मा हरिरुदीरितः ॥१ ३॥&#xA;निर्भययोगकथनं स्तुतिश्चापि तथोदिता ।&lt;br&gt;&#xA;स्तुतिकर्त्र्यै तथा स्तोत्रे ह्यखिलधामिदर्शनम् ॥१४॥&#xA;सदेहदिव्यमुक्तिश्च तयोस्तत उदीरिता ।&lt;br&gt;&#xA;निगडभ्रमणादीनां कैवर्तानां प्रमोक्षणम् ॥१५॥&#xA;पिपठायनयोगेन तत उक्तं हि बद्रिके ।&lt;br&gt;&#xA;एकलायाश्च कुशलीसागर्या राजयक्ष्मतः ॥१६॥&#xA;रक्षणं मोक्षणं चापि तत उक्तं हि बद्रिके ।&lt;br&gt;&#xA;वञ्चयित्र्या विषलाण्याः सतां प्रसादभोजनात् ॥१७॥&#xA;मुक्तिरुक्ता ततो गङ्गाञ्जन्या मोक्ष उदीरितः ।&lt;br&gt;&#xA;रमाञ्जन्या रमात्व च मोक्षणं समुदीरितम् ॥१८॥&#xA;स्त्रियां रणस्तम्बकुम्भकारस्य साधुसेवया ।&lt;br&gt;&#xA;चन्द्रमाः पुत्रतां प्राप्तस्ततो मोक्षं उदीरितः ॥१९॥&#xA;ततो देवसुधानाम्न्याः स्वर्णकर्त्र्याश्चमत्कृतिः ।&lt;br&gt;&#xA;दुर्भिक्षेऽसङ्ख्यजीवानां भोजनं मोक्षणं तथा ॥4.123.२०॥&#xA;विष्टिनार्या विद्रुमिण्याः सत्सङ्गेन च दिव्यता ।&lt;br&gt;&#xA;चाण्डाल्या मालवान्याश्च सेवया धर्मदर्शनम् ॥२१ ॥&#xA;मूर्तमन्त्रदर्शनं च मोक्षणं चाप्युदीरितम् ।&lt;br&gt;&#xA;कारेलिकायाः शूद्र्याश्च निर्मोहित्वमुदाहृतम् ॥२२॥&#xA;बद्रिकायनसाधोश्च मूकता शापमोक्षणम् ।&lt;br&gt;&#xA;यन्त्रकर्त्र्याश्च गोमत्याः क्षयरोगनिवारणम् ॥२३॥&#xA;कनकाङ्गदाया मोक्षः साधूनां सेवया कृतः ।&lt;br&gt;&#xA;रायहरिभाणवाण्योरुन्मत्तयोस्तु मुक्तये ॥२४॥&#xA;लक्ष्मीनारायणसंहितायाः कथादिवाचनम् ।&lt;br&gt;&#xA;अष्टादशो हरेर्जन्ममहोत्सव उदीरितः ॥२५॥&#xA;नारायणसरःस्थानां मोक्षणं रुच्छभूभृतः ।&lt;br&gt;&#xA;पावनत्वं तथा विद्योताया मोक्षं उदीरितः ॥२६॥&#xA;कुम्भकारकुटुम्बस्य स्वर्णकारस्त्रियास्तथा ।&lt;br&gt;&#xA;धातुध्माया नटस्यापि कदर्यस्यापि मोक्षणम् ॥२७॥&#xA;क्षीरोदनृपतेः पत्न्याः प्रजानां मुक्तिरीरिता ।&lt;br&gt;&#xA;सोमिकादिगणिकानां मोक्षं उदीरितस्ततः ॥२८॥&#xA;दुःखनाशो मद्यपस्य मोक्षश्च हरिणा कृतः ।&lt;br&gt;&#xA;चक्रिणो यास्कवादस्य बहूनां मोक्ष ईरितः ॥२९॥&#xA;निन्दकयोर्द्विवदन्तीर्द्विर्गर्जनाभिधानयोः ।&lt;br&gt;&#xA;यमदूतदर्शनं च मोक्षस्तत उदीरितः ॥4.123.३०॥&#xA;सुरप्रसादविप्रस्य गुरुहन्तुः कथाश्रवात् ।&lt;br&gt;&#xA;सतां प्रसेवया मोक्षस्तत उक्तो हि बद्रिके ॥३ १॥&#xA;काराग्रहे पतितानां देवद्रोहवतां सदा ।&lt;br&gt;&#xA;नागविक्रमादीनां च रक्षामोक्ष उदीरितौ ॥३२॥&#xA;शालमित्रनृपतेश्च राज्ञ्याश्चायुर्विनाशनम् ।&lt;br&gt;&#xA;मोक्षणं संहिताकथाश्रवणात् समुदीरितम् ॥३३॥&#xA;युद्धराजस्य च विषप्रदस्य कन्यकादिषु ।&lt;br&gt;&#xA;यमदूतागमो मृत्युः साधुकृतं च रक्षणम् ॥३४॥&#xA;व्यवायिन्या गर्भहन्त्र्या अनङ्गवल्लरीस्त्रियाः ।&lt;br&gt;&#xA;पापनाशो मोक्षणं च कथाश्रयादुदीरितम् ॥३५॥&#xA;षण्ढवज्रादिषण्ढानां कथाश्रवात् प्रमोक्षणम् ।&lt;br&gt;&#xA;नपुंसकानामन्येषां पुंस्त्रीव्यञ्जकतोदिता ॥३६॥&#xA;घातकिनो यवसन्ध्याख्यस्य मुक्तिरुदीरिता ।&lt;br&gt;&#xA;भण्डशीलाख्यभाण्डस्य भवायनस्य मोक्षणम् ॥३७॥&#xA;हर्षवीर्यादिमल्लानां मृगयूणां च बद्रिके ।&lt;br&gt;&#xA;वार्धूषिकाणां मोक्षश्च कथाश्रवादुदीरितः ॥२८॥&#xA;नागादस्य वादिटस्य सारहासे च खेलिनाम् ।&lt;br&gt;&#xA;कथासाधुप्रसङ्गेन मोक्षस्ततः उदीरितः ॥३९॥&#xA;विलासदेवविप्रस्य लुञ्चादस्य च दीक्षणम् ।&lt;br&gt;&#xA;दुरितघोषसञ्ज्ञस्य दीक्षणं कीर्तितं ततः ॥4.123.४०॥&#xA;शीलयान्याः स्वामिनश्च धर्मभटस्य मोक्षणम् ।&lt;br&gt;&#xA;न्यायाक्षिण्याः स्वामिनश्च न्यायाधीशस्य मोक्षणम् ॥४१ ॥&#xA;विशालरेखकायस्थादीनां चोक्तं च मोक्षणम् ।&lt;br&gt;&#xA;शाहविलापनक्षत्रियस्योक्तं मोक्षणं ततः ॥४२॥&#xA;दण्डारणिकौलिकस्य गृध्रजन्मनि मोक्षणम् ।&lt;br&gt;&#xA;गोवारस्य बिडालजन्मनश्चोक्तं प्रमोक्षणम् ॥४३॥&#xA;ठट्ठोलवणिजो मोक्षः प्रोक्तः शृगालजन्मनः ।&lt;br&gt;&#xA;स्वर्णाञ्जनानिभृत्यानां सेवयोक्तं प्रमोक्षणम् ॥४४॥&#xA;अजापालस्यापि मुक्तिरुक्ता च श्येनजन्मनः ।&lt;br&gt;&#xA;अजानां मोक्षणं चोक्तं चटकाजन्मनां ततः ॥४५॥&#xA;कपोतानां पुरा सार्थवाहानां मोक्षणं तथा ।&lt;br&gt;&#xA;पुरा तु कङ्कजातीनां मोक्षणं काकपक्षिणाम् ॥४६॥&#xA;नाणकिन्याः खवासिन्या गृहगोधाख्यजन्मनि ।&lt;br&gt;&#xA;मोक्षणं सङ्घवाटादिशूद्राणामाखुजन्मनाम् ॥४७॥&#xA;सागरदानवारुटकीरताराख्यभाटयोः ।&lt;br&gt;&#xA;पुण्यवत्याः स्वामिनश्च देवगतीश्वरस्य च ॥४८॥&#xA;जयमानबन्दिनश्च वज्रविक्रमभूभृतः ।&lt;br&gt;&#xA;कथाश्रवणतः प्रोक्तं मोक्षणं बद्रिके ततः ॥४९॥&#xA;सप्ताब्धिसिंहनृपतेः सर्पदष्टस्य मोक्षणम् ।&lt;br&gt;&#xA;हर्षनयनसञ्ज्ञस्य मागधस्यापि मोक्षणम् ॥4.123.५०॥&#xA;योगिदासस्य मोक्षश्च कथितो बद्रिके ततः ।&lt;br&gt;&#xA;सौरभसावित्रनाम्नस्ताम्चूलिनश्च मोक्षणम् ॥५१ ॥&#xA;रगिलाख्यरङ्गकर्तुर्मोक्ष उक्तस्ततः परम् ।&lt;br&gt;&#xA;डमरूकाभिधवाद्यकारस्योक्तं च मोक्षणम् ॥५ २ ॥&#xA;चिह्नरायाभिधभावसारस्योक्तं च मोक्षणम् ।&lt;br&gt;&#xA;स्वर्णास्तरणादीनां च विद्याध्राणां प्रमोक्षणम् ॥५ ३ ॥&#xA;चित्रबर्हादिगन्धर्वोत्तमानां मोक्षणं ततः ।&lt;br&gt;&#xA;किन्नराणां चारणानां सिद्धानां मोक्षणं ततः ॥५४॥&#xA;संहितायाः कथायास्तु समाप्तौ पूजनादिकम् ।&lt;br&gt;&#xA;नगरे भ्रमणं सर्वराजराष्ट्रादिषु प्रभोः ॥५५॥&#xA;कुङ्कुमवापिकायां श्रीहरेश्च गमनं ततः ।&lt;br&gt;&#xA;उक्तः सर्वमेधयज्ञो नागविक्रमभूपतेः ॥५ ६ ॥&#xA;दिलावरीश्वरनन्दिभिल्लस्य योधनं ततः ।&lt;br&gt;&#xA;नागविक्रमभूपेन सह सैन्योभयोरपि ॥५७॥&#xA;नागविक्रमविजयो नन्दिभिल्लस्य सङ्क्षयः ।&lt;br&gt;&#xA;दिलावर्याः सतीत्वं च कथितं बद्रिके ततः ॥५८ ॥&#xA;प्रभुणा निजकान्ताभ्यः कृष्णनारायणेन तु ।&lt;br&gt;&#xA;गृहगीता शुभा प्रोक्ता गृहिणां मोक्षसाधनम् ॥९९ ॥&#xA;विध्यर्थाऽऽज्ञावतां मोक्षः कथितो गृहिणोरपि ।&lt;br&gt;&#xA;द्वाविंशः श्रीहरेर्जन्मजयन्त्युत्सव ईरितः ॥4.123.६० ॥&#xA;पुरञ्जयशितीपस्य स्वप्ने नरकभोगिता ।&lt;br&gt;&#xA;मोक्षणं कथितं चापि सत्यलोकं ययौ हरिः ॥६ १ ॥&#xA;सप्तलोकेषु भगवान् गत्वाऽश्वसारसं ययौ ।&lt;br&gt;&#xA;अतलादिषु गत्वापि हरिर्जन्मदिनं निजम् ॥६२॥&#xA;चतुर्विंशं प्रचक्रे कुङ्कुमवाप्यां कथोदिता ।&lt;br&gt;&#xA;सप्तद्वीपेषु गत्वापि पञ्चविंशं निजोत्सवम् ॥६ ३॥&#xA;कुङ्कुमवापिकायां च चकार परमेश्वरः ।&lt;br&gt;&#xA;वैराजेश्वरप्रभृतिलोकेषु धामसूर्ध्वगः ॥६४॥&#xA;हरिः प्रदर्श्य पत्नीभ्यो धामानि चाययौ ततः ।&lt;br&gt;&#xA;कुङ्कुमवापिकाक्षेत्रं सिंहारण्यादिभूमिषु ॥६५॥&#xA;विचचार विहारार्थं पत्नीभिः सहितः प्रभुः ।&lt;br&gt;&#xA;तत्र सर्वाभिरिष्टानि ह्यपत्यानि हरेस्तदा ॥६६॥&#xA;सर्वाभ्यः प्रददौ तत्र युगलापत्यकानि सः ।&lt;br&gt;&#xA;मानसानि हि दिव्यानि न गर्भजानि बद्रिके ॥६७॥&#xA;तेषां संस्कारविधयः कथिताश्च ततः परम् ।&lt;br&gt;&#xA;तिष्यस्वभावकथनं तिष्यगुणप्रवर्णनम् ॥६८ ॥&#xA;मायापालनृपतेश्च याम्यदण्डात् प्ररक्षणम् ।&lt;br&gt;&#xA;सनत्कुमारमुनिना कृतं च मोक्षणं ततः ॥६९ ॥&#xA;कलौ मोक्षसाधनानि प्राविर्भावा हरेस्ततः ।&lt;br&gt;&#xA;नागविक्रमभूपस्य तीर्थयात्रा च दिव्यता ॥4.123.७ ० ॥&#xA;श्रीहरिर्निजपुत्राय मुकुन्दविक्रमाय तु ।&lt;br&gt;&#xA;दिलावरीराजधान्यामभिषेकं चकार ह ॥७१ ॥&#xA;श्रीकृष्णो निजपत्नीनामक्षरेक्षणवाञ्च्छनाम् ।&lt;br&gt;&#xA;गत्वा कोटिविमानैः प्रदर्श्य पूरितवान् प्रभुः ॥७२॥&#xA;पत्नीनां मुक्तपुंरूपत्वं च व्रह्मह्रदाप्लवः ।&lt;br&gt;&#xA;कोटिशृङ्गाद्रिवीक्षा च नृत्यमण्डपवीक्षणम् ॥७३॥&#xA;रासमण्डपवीक्षा च विहारमण्डलेक्षणम् ।&lt;br&gt;&#xA;राष्ट्रमण्डलवीक्षा चाऽक्षरधामपुरेक्षणम् ॥७४॥&#xA;ब्रह्ममहोलवीक्षा चाऽवतारालयवीक्षणम् ।&lt;br&gt;&#xA;वर्णितं सर्वमेवैतत् ततः परमधामनि ॥७५॥&#xA;गमनं तद्रहस्योपनिषदादिविवेचनम् ।&lt;br&gt;&#xA;अष्टदुर्गवर्णनं च परब्रह्मपुरस्य च ॥७६॥&#xA;परब्रह्मात्मुक्तादिवसतीनां प्रवर्णनम् ।&lt;br&gt;&#xA;रहस्यमुक्तकोटीनां द्वेधात्वमैक्यमित्यपि ॥७७॥&#xA;षोडशानां महोलानां दर्शनं वर्णितं ततः ।&lt;br&gt;&#xA;मूर्तिगर्भगताऽनादितादात्म्यमुक्तकेक्षणम् ॥७८॥&#xA;स्वपत्नीनां समस्तानां तादात्म्यमुक्ततार्पणम् ।&lt;br&gt;&#xA;श्रीहरेः सप्तायतनसमष्टिरूपतोदिता ॥७९॥&#xA;श्रीहरेः कुङ्कुमवाप्यामागमनमुदाहृतम् ।&lt;br&gt;&#xA;असङ्ख्यानां निजर्द्धीनां दानानि कथितानि च ॥4.123.८ ०॥&#xA;वानप्रस्थोत्तरं साधुदीक्षा हरेश्च कीर्तिता ।&lt;br&gt;&#xA;लक्ष्मीकृतं स्तवनं च ततस्तीर्थाऽभियात्रिका ॥८ १ ॥&#xA;हरेर्लक्ष्म्या सहितस्य पुनः कुङ्कुमवापिकाम् ।&lt;br&gt;&#xA;प्रत्यागमनमुक्तं श्रीस्वामिनीभिश्च कोटिभिः ॥८२॥&#xA;संहिताध्यायसङ्ख्या च श्लोकसङ्ख्या ह्युदीरिता ।&lt;br&gt;&#xA;संहितादानमाहात्म्यं पुरश्चरणमित्यपि ॥८३॥&#xA;सार्वभौममहादानविधिस्तत उदीरितः ।&lt;br&gt;&#xA;पुनः कथानां स्मरणं बद्रिकेऽभिहितं च ते ॥८४॥&#xA;इत्येवं विषया बद्रि कथितास्ते मयाऽखिलाः ।&lt;br&gt;&#xA;येषां श्रवणात्स्मरणान्मुक्तिं विन्दति देहवान् ॥८५॥&#xA;विषयाः प्रतिखण्डस्य खण्डान्ते तत्र तत्र च ।&lt;br&gt;&#xA;कथिता बद्रिके तस्मात् ज्ञातव्यास्तत्तदन्ततः ॥८६॥&#xA;तत्तत्खण्डस्य माहात्म्यं तदन्ते चोपपादितम् ।&lt;br&gt;&#xA;पठनाच्छ्रवणाद्ध्यानाद् भुक्तिर्मुक्तिर्मिलेद् ध्रुवा ॥८७॥&#xA;विरमामि क्षणं बद्रि! कृष्णनारायणेऽधुना ।&lt;br&gt;&#xA;त्वं विरामं कृष्णनारायणे याहि सुनन्ददम् ॥८८॥&#xA;एह्यागच्छ महानन्दपयोधौ स्याव तन्मयौ ।&lt;br&gt;&#xA;श्रीकृष्णस्वामिजाऽऽनन्दं भुज्यास्वाऽति यथेष्टकम् ॥८९॥&#xA;श्रीश्वेतकृष्णायनो व्यास उवाच-&lt;br&gt;&#xA;एवं वै वर्तमानायां कथायां प्राह बद्रिका ।&lt;br&gt;&#xA;धन्याऽस्मि तापसी चाहं महाभाग्याऽन्विताऽस्मि च ॥4.123.९०॥&#xA;याऽहं शक्तिश्चार्धमूर्तिः पुरुषोत्तमरूपिणी ।&lt;br&gt;&#xA;अवैमि मां माणिकीं च माधवीं च प्रमात्मिकाम् ॥९ १ ॥&#xA;अवैमि मां च लक्ष्मीं श्रीकृष्णनारायणीं स्वयम् ।&lt;br&gt;&#xA;स्वामी कान्तोऽनादिकृष्णोनारायणोऽस्ति मे पतिः ॥९२॥&#xA;अवैमि तं सकलावतारिणं परमेश्वरम् ।&lt;br&gt;&#xA;स भवानिह बद्रीनारायणोऽस्ति नरान्वितः ॥९३॥&#xA;साहं नारायणीबद्री सर्वेशी पुरुषोत्तमी ।&lt;br&gt;&#xA;नरनारायणस्वामिन् ते सत्सङ्गात् कथाश्रवात् ॥९४॥&#xA;मन्निमित्तेन लोकानां परं श्रेयो भविष्यति ।&lt;br&gt;&#xA;धन्येयं पृथिवी सर्वा धन्याश्च मानवा इमे ॥९५॥&#xA;येषां नारायणो भर्ता धर्ता कर्ताऽविता सदा ।&lt;br&gt;&#xA;धन्या नार्यः सर्वविधाः कृपा यासु हरेः शुभा ॥९६॥&#xA;सर्वाभ्योऽपि विशेषेण कृपा षट्सु हि चक्रिणः ।&lt;br&gt;&#xA;कृष्णरूपस्य राधायां लक्ष्म्यां नारायणस्य च ॥९७॥&#xA;प्रज्ञायां पाशवत्यां श्रीकृष्णनारायणस्य च ।&lt;br&gt;&#xA;नारायणीश्रियां चापि पुरुषोत्तमरूपिणः ॥९८॥&#xA;नरनारायणस्याऽपि बदर्या मयि शाश्वती ।&lt;br&gt;&#xA;लक्ष्म्यै नारायणेनात्र श्रावितः कृतखण्डकः ॥९९॥&#xA;राधायै कृष्णरूपेण श्रावितस्त्रीतखण्डकः ।&lt;br&gt;&#xA;पुरुषोत्तमरूपेण नारायणीश्रियै तथा ॥4.123.१००॥&#xA;श्रावितो द्वापरसन्तानको मह्यं त्वयाऽन्तिमः ।&lt;br&gt;&#xA;प्रज्ञायै पाशवत्यै च गृहगीताद्युदीरितम् ॥१ ०१ ॥&#xA;एषाऽहं भगवन्नस्मि पतिता पादयोस्तव ।&lt;br&gt;&#xA;मामन्तर्भाव्य मूर्तौ त्वं कृष्णनारायणे प्रभौ ॥१ ०२॥&#xA;विरामं लभ मे स्वामिन्नैषा ध्यायामि तं हरिम् ।&lt;br&gt;&#xA;इत्युक्त्वा बदरी तूर्णं ध्यानमग्ना यतोऽभवत् ॥१० ३॥&#xA;तावत्तत्राऽभवत्तूर्णं महाश्चर्यं महाद्भुतम् ।&lt;br&gt;&#xA;महातेजोऽभवद् व्याप्तं शीतलं मधुरं सुखम् ॥१ ०४॥&#xA;तत्राऽश्रयन्त सन्नादाः किङ्किणीनां मनोहराः ।&lt;br&gt;&#xA;बिभूषाणां पादयोश्च करयोः कटिवक्षसोः ॥१ ०५॥&#xA;किङ्किणीनां मिष्टनादाः अश्रूयन्त सुखावहाः ।&lt;br&gt;&#xA;तत्र तेजसि कन्यैका व्यदृश्यत सुसुन्दरी ॥१ ०६॥&#xA;प्रोद्भिन्नयौवनाकोटिचन्द्रकान्तिध्रविगृहा ।&lt;br&gt;&#xA;चतुर्हस्तेषु रम्येषु चतुर्धा पुस्तकानि सा ॥१०७॥&#xA;स्मितहासा धृतवती सर्वाभरणभूषिता ।&lt;br&gt;&#xA;दिव्यस्वर्णकटकादिदिव्यमुकुटशोभना ॥१ ०८॥&#xA;दिव्यगन्धसुगन्धाढ्या दिव्याम्बरसुशोभना ।&lt;br&gt;&#xA;रमणीनां समस्तानां मोहिनी चातिसुन्दरी ॥१ ०९॥&#xA;पुष्टा सर्वाङ्गरम्या च भरपूरबलान्विता ।&lt;br&gt;&#xA;चतुर्षु संहितावत्सु करेषु वरमालिकाः ॥4.123.११ ०॥&#xA;चतस्रो धृतमाना च प्रसन्नवदनेक्षणा ।&lt;br&gt;&#xA;लक्ष्मीर्यद्वा राधिका माणिकी बद्री प्रमाऽथवा ॥१११ ॥&#xA;माधवीं वाऽथतां नारायणोऽन्तरे तु संहिताम् ।&lt;br&gt;&#xA;बद्री मूर्तिमतीं ज्ञात्वेमां लक्ष्मीसंहितां तथा ॥११ २॥&#xA;नेमाते कुशलं पप्रच्छतुश्चक्रतुः स्वागतम् ।&lt;br&gt;&#xA;नारायणोऽस्यै प्रददौ मधुपर्कं शुभासनम् ॥११ ३॥&#xA;का? कुतश्च? कथं? पृष्टा सा प्रोवाच निजां कथाम् ।&lt;br&gt;&#xA;लक्ष्मीनारायणसंहिताऽस्मि श्रीपुरुषोत्तमी ॥१ १४॥&#xA;अनादिश्रीकृष्णनारायणाङ्गाद् दिव्यरूपिणी ।&lt;br&gt;&#xA;प्राविर्भूताऽहमेवाऽस्मि राघालक्ष्मीस्वरूपिणी ॥१ १५॥&#xA;नारायणीश्रीस्वरूपा बद्रीरूपा प्रभात्मिका ।&lt;br&gt;&#xA;पद्मावतीरूपिणी च चतुर्हस्तवती सदा ॥१ १६॥&#xA;चतुःपुस्तकधर्त्री च चतुःसन्तानविग्रहा ।&lt;br&gt;&#xA;चतुर्वेदोद्भवमाता चतुर्धामस्वरूपिणी ॥१ १७॥&#xA;चतुर्नारायणवाणी चतुर्युगेषु वर्तिनी ।&lt;br&gt;&#xA;चतुराश्रमवर्णानां चतुःसाधनसम्भृता ॥१ १८॥&#xA;चतुष्पादवती चाष्मि चतुर्नारायणश्रिता ।&lt;br&gt;&#xA;चतुर्नारायणमूर्तिश्चतुर्मुक्तिसुविग्रहा ॥१ १९॥&#xA;चतूरूपा चतुर्मालाधरा च भगवन्मयी ।&lt;br&gt;&#xA;सम्पूर्णाऽद्य भवाम्येव चतुर्नारायणात्मिका ॥4.123.१२० ॥&#xA;साऽहं नारायणं कृष्णं बद्रीपं पुरुषोत्तमम् ।&lt;br&gt;&#xA;अर्चितुं कामये कृष्णनारायणार्यवल्लभम् ॥१ २१॥&#xA;इत्युक्त्वा सा चतुर्हस्तैः समालैः श्रीनरायणम् ।&lt;br&gt;&#xA;अर्चितुं त्वाजगामाऽग्रे तावत्तु भगवान् पतिः ॥१ २२॥&#xA;राधया सह कृष्णोऽभूद् द्विभुजो मुरलीधरः ।&lt;br&gt;&#xA;चतुर्भुजधरो नारायणो लक्ष्म्या सहाऽभवत् ॥१ २३॥&#xA;नारायणीश्रिया युक्तः श्रीपुरुषोत्तमोऽभवत् ।&lt;br&gt;&#xA;बद्रीनारायणश्चापि प्रादुरासीत् पुरःस्थले ॥१२४॥&#xA;प्रज्ञाबदरिकास्वामी चतुर्ष्वपि सुदृश्यते ।&lt;br&gt;&#xA;पूजां नेतुं कृपां कर्तुमाशिऽर्पयितुं हरिः ॥१२५॥&#xA;तादृशो दृश्यते तस्मै चतस्रः पद्ममालिकाः ।&lt;br&gt;&#xA;आर्पयच्चन्द्रकं भालेऽक्षतकुङ्कुमचन्दनैः ॥१ २६॥&#xA;कृत्वा प्रपूज्य युग्मानि चाऽस्तौत् तद्गतमानसा ।&lt;br&gt;&#xA;विह्वला स्नेहिहृदया पूर्णकामाऽपि संहिता ॥१२७॥&#xA;विचरति योऽक्षरे परतरे निजधाम्नि&lt;br&gt;&#xA;हरिर्वहुविधिसेवितश्च पुरुषोत्तम इष्टपतिः ।&lt;br&gt;&#xA;निजतनुरूपिणीभिरनुगाभिरमाभिरयं&lt;br&gt;&#xA;परतम एव सोऽस्तु मम सर्ववरार्थकरः ॥१ २८॥&#xA;बहुविधगोपिकाभिरभिसेवित एव च यो&lt;br&gt;&#xA;विलसति राधया च सहितोऽत्र स कृष्णपतिः ।&lt;br&gt;&#xA;निजजनमानसानि समपूरयितुं पुरतः&lt;br&gt;&#xA;स भवतु मे मनोऽभिलषितं सुविधातुमिह ॥१ २९॥&#xA;प्रसरति यः प्रभुर्मुहुरसङ्ख्यतनुर्वसतौ&lt;br&gt;&#xA;स हि कमलापतिर्मयि नरायणरूपधरः ।&lt;br&gt;&#xA;बहुकरुणाकरस्त्विह सुगोचरतां तु गतो&lt;br&gt;&#xA;वितरतु हृद्गतं मम समस्ततनुध्रहितम् ॥4.123.१ ३०॥&#xA;विधविधलोकिनां सुखदशान्तिकृते तपसा&lt;br&gt;&#xA;ह्युरुकमनीयरूपमपि शुष्कवसे सततम् ।&lt;br&gt;&#xA;अगणितबोधदः स इह मे बदरीशमुनिः&lt;br&gt;&#xA;पतिरभिलाषगोचरमतीव ददातु च मे ॥१३१ ॥&#xA;नमनमनन्तकं मुहुरिहाऽस्मि च दत्तवती&lt;br&gt;&#xA;चरणतले चतुःप्रतिमधारिहरेरिह वै ।&lt;br&gt;&#xA;अयुगलरूपिणी युगलमानमवाप्तुमतिः&lt;br&gt;&#xA;प्रकटवचोमयौ कमनुयामि चतुष्षु रता ॥१ ३२॥&#xA;इत्येवं सहितादेवी तुष्टाव चतुरः प्रभून् ।&lt;br&gt;&#xA;लज्जानम्रा प्रतस्थौ च मौनमास्थाय कामिनी ॥१ ३३॥&#xA;चत्वारो हरयस्तस्यै वरदानानि सन्ददुः ।&lt;br&gt;&#xA;संहिते सुभगे देवि नो मुखेभ्यो विनिर्गता ॥१३४॥&#xA;राधायां च श्रियां चापि बद्र्यां लक्ष्म्यां कृतस्थितिः ।&lt;br&gt;&#xA;विराजसे यतो नित्या नित्याऽस्मद्रूपधारिणी ॥१ ३५॥&#xA;अस्मदभिप्रायगर्भा वर्तसे वेदसत्प्रसूः ।&lt;br&gt;&#xA;पात्रं त्वं वर्तसे श्रेष्ठं वरदानाऽयुतस्य वै ॥१ ३६॥&#xA;दद्मस्ते बरदानानि चतुःस्वरूपरूपिणी ।&lt;br&gt;&#xA;संहिते! शाश्वती पत्नी चतुर्ण्णामद्यतोऽसि च ॥१ ३७॥&#xA;चतुष्पत्नीसमा चैका प्रज्ञापाशवतीसमा ।&lt;br&gt;&#xA;ता देव्यो मुक्तिदा यद्वत् तथा त्वं मुक्तिदा सदा ॥१३८॥&#xA;सर्वधामाधिदेवी च महती पुरुषोत्तमी ।&lt;br&gt;&#xA;सर्वदा वस नो धामालयेषु दिव्यभामिनी ॥१ ३९॥&#xA;द्वितीयेन स्वरूपेण वाणी वस विमुक्तिदा ।&lt;br&gt;&#xA;आश्रितानां पूजकानां श्रोतॄणां तव संहिते! ॥4.123.१४०॥&#xA;तथा वाचनशीलानां परं श्रेयोऽस्तु धामनि ।&lt;br&gt;&#xA;धर्मोऽस्तु धर्मकामानामर्थोऽस्तु चाऽर्थकामिनाम् ॥१४१॥&#xA;कामः कामवतां चाऽस्तु मोक्षोऽस्तु मोक्षकाङ्क्षिणाम् ।&lt;br&gt;&#xA;न चैवाऽस्त्वशुभं तेषां सदा स्वस्त्यस्तु सेविनाम् ॥१४२॥&#xA;प्रजार्थिनां प्रजाः सन्तु यशश्चाऽस्तु यशोऽर्थिनाम् ।&lt;br&gt;&#xA;प्रजाप्राधान्यमेवाऽपि राजधिष्ण्याधिपालनम् ॥१४३॥&#xA;श्रीश्च तेषां विपुलाऽस्तु श्रेयश्चाऽस्तु परात्परम् ।&lt;br&gt;&#xA;वीर्यं तेजो बलं चाऽस्तु निर्भयत्वं सदाऽस्त्वपि ॥१४४॥&#xA;अस्त्वारोग्यं च सौन्दर्यं गुणित्वं बहुमान्यता ।&lt;br&gt;&#xA;अबन्धनत्वं सर्वापन्मोचनं पुत्रपौत्रकाः ॥१४५॥&#xA;वंशशाखाः स्वर्गराज्यं भूपतित्वं सुरेशता ।&lt;br&gt;&#xA;ईशिता भोगसामर्थ्यं चर्द्धयः सन्तु सर्वदा ॥१४६॥&#xA;यद्यद्धामाभिमुक्तत्वं वाञ्छितं तद् भवत्वपि ।&lt;br&gt;&#xA;विद्वत्त्वं च कलावित्त्वं भाविवित्त्वं भवत्वपि ॥१४७॥&#xA;जातिस्मरत्वं सार्वज्ञ्यं निरावरणताऽस्त्वपि ।&lt;br&gt;&#xA;योगित्वं कोविदत्वं च गान्धर्वत्वं भवत्वपि ॥१४८॥&#xA;सिद्धता यतिता ब्रह्मविष्णुमहेशताऽस्त्वपि ।&lt;br&gt;&#xA;संहितासेविका नारी लक्ष्मी राधाऽस्त्वितीश्वरी ॥१४९॥&#xA;नरो नारायणश्चाऽस्तु दद्मस्ते सद्वरानिमान् ।&lt;br&gt;&#xA;संहिते! वेदधात्रीत्वं ख्यातिं लोके गमिष्यसि ॥4.123.१५०॥&#xA;वेदाधानस्वरूपा त्वं वेदगर्भा च वैदिकी ।&lt;br&gt;&#xA;एवमुक्त्वा विरेमुस्ते कृष्णनारायणादयः ॥१५१ ॥&#xA;राधिकाद्यास्ततः प्राहुः प्रसन्नवदनास्तदा ।&lt;br&gt;&#xA;भव त्वखण्डसौभाग्यवती मोक्षप्रदा ध्रुवा ॥१५२॥&#xA;इत्युक्त्वा संहितां पत्नीं निन्युः सह तिरोहिताः ।&lt;br&gt;&#xA;वाणीरूपां पृथिव्यां तां ररक्षुः शाश्वतीः समाः ॥१५३॥&#xA;सेयं विजयते लोके कृष्णनारायणप्रिया ।&lt;br&gt;&#xA;ईशलोके ब्रह्मलोके सदाधारा हरिप्रिया ॥१५४॥&#xA;प्रपूजिता समस्तैर्वै सर्वमाता परेश्वरी ।&lt;br&gt;&#xA;वैष्णवानां कुटुम्बेषूवासेयं संवसत्यपि ॥१५५॥&#xA;निवत्स्यति सदा कालं व्यासेषु सत्सु साधुषु ।&lt;br&gt;&#xA;भाववत्सु प्रभक्तेषु भक्तासु जयमेष्यति ॥१५६॥&#xA;जयतु सकलकल्पद्रुमस्वरूपाऽऽत्मवल्ली&lt;br&gt;&#xA;निगमरससुपात्री ब्रह्मसम्बन्धदात्री ।&lt;br&gt;&#xA;शरणरणितभर्त्री संहिता मोक्षकर्त्री&lt;br&gt;&#xA;नयतु निजगुणाढ्यान् स्वाभिधामाऽक्षरं नः ॥१५७॥&#xA;जयत्वनादिश्रीकृष्णनारायणोऽखिलेशिता ।&lt;br&gt;&#xA;माता श्रीकम्भरालक्ष्मीः पिता गोपालकृष्णकः ॥१५८॥&#xA;कुङ्कुमवापी जयतु चाश्वपट्टसरोवरम् ।&lt;br&gt;&#xA;सौराष्ट्रमण्डलं जयत्वजस्रं लोमशो मुनिः ॥१५९॥&#xA;स्वतःप्रकाशो जयतु लक्ष्मीर्जयतु शाश्वती ।&lt;br&gt;&#xA;मुक्तिर्जयतु भक्तिश्च जयत्वाशु सुखप्रदा ॥4.123.१ ६०॥&#xA;विजयोऽस्तु च कल्याणं स्वस्तिरस्तु सुखं शुभम् ।&lt;br&gt;&#xA;मङ्गलं सर्वदा चाऽस्तु परब्रह्माभियोगिता ॥१ ६१॥&#xA;इति स्मृत्वा परं कान्तं दद्मश्चाशीर्वचांसि वै ।&lt;br&gt;&#xA;ओं नमोऽनादिशास्तृश्रीकृष्णनारायणाय ओम् ॥१६२॥&#xA;इति श्रीलक्ष्मीनारायणीयसंहितायां चतुर्थे तिष्यसन्ताने तिष्यसन्तानविषयाः, बद्रिकानारायणसन्निधौ संहितायाः कुमारीरूपेणाऽऽविर्भावः, श्रीनारायणश्रीकृष्णनारायणश्रीपुरुषोत्तमनारायणश्रीनरनारायणानां स्वस्वशक्तिभिः साकं तत्रैव आविर्भावः, संहितायै वरदानानि, कथाश्रवणफलं चेत्यादिनिरूपणनामा त्रयोविंशत्यधिक-&lt;br&gt;&#xA;शततमोऽध्यायः ॥१२३ ॥&lt;/p&gt;</description>
    </item>
  </channel>
</rss>
