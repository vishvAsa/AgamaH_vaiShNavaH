+++
title = "१० अ-द्रव्यम्"

+++

## अद्रव्यलक्षणं तद्भेदाश्च 


<details open><summary>विश्वास-प्रस्तुतिः</summary>

१. एवं द्रव्य-निरूपणानन्तरं  
क्रम-प्राप्तम् **अ-द्रव्यं** निरूप्यते ।  
संयोग-रहितम्+++(=??)+++ **अ-द्रव्यम्** ।  
तद् अद्रव्यं च  
+++(बुद्धौ प्रत्यक्षत्व-अनुमितित्व-शब्दत्वादिवद् अवस्थारूपाण्य् अनन्तान्य् अन्तरा)+++  
सत्त्व-रजस्-तमांसि शब्द-स्पर्श-रूप-रस-गन्धाः संयोगः शक्तिर्  
इति **दश-प्रकारम्** एव ।
</details>

<details><summary>हिन्दी</summary>

अनुवाद - उपर्युक्त प्रकार से द्रव्य के निरूपण के पश्चात् अद्रव्य का निरूपण किया जा रहा है । संयोगरहित पदार्थ अद्रव्य कहलाता है । वह अद्रव्य दश प्रकार का होता है— सत्त्व, रजस्, तमस्, शब्द, स्पर्श, रूप, रस, गन्ध, संयोग एवं शक्ति । 
</details>

<details><summary>हिन्दी - तिप्पनी</summary>

भा० प्र० - ऊपर के चतुर्थ अवतार से लेकर नवम अवतार - पर्यन्त द्रव्यों का निरूपण किया जा चुका है । इस दशवें अवतार में अद्रव्य का निरूपण किया जा रहा है । अद्रव्य - सामान्य का लक्षण करते हुए यतीन्द्रमतदीपिकाकार कहते हैं- 


अद्रव्य - सामान्य का लक्षण - 'संयोगरहितमद्रव्यम्' अर्थात् जो पदार्थं संयोग से रहित होता है, उसे अद्रव्य कहते हैं ।  
कहने का अभिप्राय यह है कि  
जो पदार्थं किसी दूसरे पदार्थ से संयुक्त नहीं होता  
तथा जिससे किसी दूसरे पदार्थ का संयोग नहीं होता है,  
वह अद्रव्य कहलाता है । 

अद्रव्यों की संख्या -  
इस प्रकार के अद्रव्य अनन्त हैं ।  

प्रलयकाल में प्रतिक्षण सदृश अवस्थाओं की सन्तति होती रहती है  
तथा सृष्टिकाल में प्रतिक्षण उसमें विसदृश अवस्थाओं की संतति होती रहती है ।  
इस प्रकार काल में भी क्षणत्व, लवत्व से लेकर परार्ध-पर्यन्त प्रतिक्षण अवस्थाएँ होती रहती हैं ।  
बुद्धि में भी प्रत्यक्षत्व, अनुमितित्व, शब्दत्व आदि अवस्थाएँ होती रहती हैं,  
इसी प्रकार शुद्धसत्त्व में भी अवस्थाएँ होती रहती हैं।  
ये सभी अवस्थाएँ अद्रव्य हैं । 
इनके प्रकारों और भेदों की गणना बिलकुल असंभव है ।  
इन अवस्था रूपी अद्रव्यों को ही दृष्टिपथ में रखकर  
श्रीवरदविष्णु मिश्र ने कहा – 'गुणाश् चानन्ताः' अर्थात् गुण अनन्त होते हैं ।  
इस प्रकार अवस्था-रूप अद्रव्य अनन्त हैं ।  
इनमें परस्पर भेद भी अनन्त हैं ।  
उन सबों का निरूपण असंभव है ।  
अतएव जिन अद्रव्यों का परिगणन किया जा सकता है,  
उनकी संख्या बतलाते हुए  
यतीन्द्रमतदीपिकाकार ने कहा कि  
अद्रव्य दश प्रकार के होते हैं-  
सत्त्व, रजस्, तमस्, शब्द, स्पर्श, रूप, रस, गन्ध, संयोग और शक्ति —ये दश अद्रव्यों के नाम हैं । 

</details>


<details><summary>मूलम्</summary>

१. एवं द्रव्यनिरूपणानन्तरं क्रमप्राप्तम् अद्रव्यं निरूप्यते । संयोगरहितम् अद्रव्यम् । तत् अद्रव्यं च सत्त्वरजस्तमांसि शब्दस्पर्शरूपरसगन्धाः संयोगः शक्तिरिति दशप्रकारमेव ।
</details>

## सत्त्व-रजस्-तमांसि

<details open><summary>विश्वास-प्रस्तुतिः</summary>

२. तत्र प्रकाश-सुख-लाघवादि-निदानम्  
+++(शब्दादेर् व्यावृत्तम् इति)+++ अतीन्द्रियं शक्त्य्-आद्य्-अतिरिक्तम् अद्रव्यं **सत्त्वम्**।  
तद् **द्वि-विधम्** – शुद्ध-सत्त्वम् मिश्र-सत्त्वं चेति ।  
रजस्-तमः-शून्य--द्रव्य-वर्ति सत्त्वं **शुद्ध-सत्त्वम्** ।  
तन् नित्य-विभूतौ,  
उपचारात् तत्-प्रवर्तकेश्वरे च ।  
रजस्-तमः-सह-वर्ति सत्त्वम् **मिश्र-सत्त्वम्** ।  
तत् त्रि-गुणे,  
तत्-सम्बन्धिनि जीवे चोपचाराद्  
इति ज्ञेयम् ।
</details>

<details><summary>हिन्दी</summary>

अनुवाद — उन दशों द्रव्यों में जो प्रकाश, सुख एवं लाघव का कारण हो, अतीन्द्रिय हो तथा शक्ति से भिन्न हो, उस अद्रव्य को सत्त्व कहते हैं । वह दो प्रकार का होता है – शुद्धसत्त्व एवं मिश्रसत्त्व । रजोगुण एवं तमोगुण से रहित द्रव्य में रहने वाला सत्त्व शुद्धसत्त्व है । वह नित्यविभूति में रहता है । औपचारिक रूप से यह नित्यविभूति के प्रवर्तक ईश्वर में भी पाया जाता है । रजोगुण एवं तमोगुण के साथ रहने वाला सत्त्व मिश्रसत्त्व कहलाता है । यह मिश्रसत्त्व प्रकृति में तथा प्रकृति- विशिष्ट जीव में भी उपचार के कारण पाया जाता है । 
</details>

<details><summary>हिन्दी - तिप्पनी</summary>

सत्त्वगुण का लक्षण [[२६१]]



भा० प्र० - इससे पहले के अनुच्छेद में कहा गया है कि अद्रव्यों की संख्या दश हैं । उनमें सर्वप्रथम अद्रव्य सत्त्व को बतलाया गया है । उस सत्त्व का लक्षण बतलाते हुए कहा गया है कि सत्त्व वह अद्रव्य है, जो प्रकाश, सुख एवं लाघव का कारण होता है । यह शक्ति से भिन्न होते हुए भी अतीन्द्रिय अद्रव्य है ।  
सत्त्वगुण को प्रकाश, सुख एवं लाघव का निदान बतलाकर  
उसका रजोगुण एवं तमोगुण से भेद सूचित किया गया है ।  
शब्दादि से उसकी भिन्नता बतलाने के लिए अतीन्द्रिय विशेषण दिया गया है ।  
शक्ति तथा अतीन्द्रिय संयोग से  
उसकी भिन्नता बतलाने के लिए सत्त्व को शक्ति से अतिरिक्त बतलाया गया है । 


सत्व के दो भेद — को बतलाते हुए यतीन्द्रमतदीपिकाकार ने कहा कि उसके शुद्धसत्त्व और मिश्रसत्त्व ये दो भेद होते हैं । 


( १ ) शुद्धसत्त्व - वह है, जो रजोगुण एवं तमोगुण रहित द्रव्य में पाया जाता है । यह शुद्धसत्त्व नित्यविभूति में पाया जाता है, क्योंकि नित्यविभूति रजोगुण एवं तमोगुण रहित द्रव्य है । उस नित्यविभूति के प्रवर्तक ईश्वर हैं, अतएव ईश्वर में भी शुद्धसत्त्व पाया जाता है । 


(२) मिश्रसत्त्व - रजोगुण एवं तमोगुण का सहवर्ती होता है । प्रकृति एवं प्राकृतिक पदार्थों में मिश्रसत्त्व पाया जाता है । प्रकृति एवं प्राकृतिक द्रव्य रजोगुण, तमोगुण एवं सत्त्वगुण, इन तीनों गुणों से युक्त रहते हैं । यह सत्त्व प्रकृति से संबन्ध रखनेवाले बद्ध जीवों में भी पाया जाता है । जीव का गुण सत्त्व नहीं है, किन्तु प्रकृति से संबन्ध होने के कारण मिश्रसत्त्व का सांसारिक जीवों से संबन्ध है । अतएव जीव के साथ मिश्रसत्त्व का संबन्ध औपचारिक है । 

</details>


<details><summary>मूलम्</summary>

२. तत्र प्रकाशसुखलाघवादिनिदानमतीन्द्रियं शक्त्याद्यतिरिक्तम् अद्रव्यं सत्त्वम्। तत् द्विविधम् – शुद्धसत्त्वम् मिश्रसत्त्वं चेति । रजस्तमशून्यद्रव्यवर्ति सत्त्वं शुद्धसत्त्वम् । तन्नित्यविभूतौ उपचारात् तत्प्रवर्तकेश्वरे च । रजस्तमः- सहवर्ति सत्त्वम् मिश्रसत्त्वम् । तत् त्रिगुणे तत्सम्बन्धिनि जीवे च उपचारात् इति ज्ञेयम् ।
</details>

<details open><summary>विश्वास-प्रस्तुतिः</summary>

३. राग-तृष्णा-लोभ-प्रवृत्त्य्-आदि-निदानम्  
+++(शब्दादेर् व्यावृत्तम् इति)+++ अतीन्द्रियं  
शक्त्य्-आद्य्-अतिरिक्तम् अ-द्रव्यं **रजः** ।
</details>

<details><summary>हिन्दी</summary>

राग, तृष्णा, लोभ तथा प्रवृत्ति आदि का कारणभूत, अतीन्द्रिय तथा शक्ति से जो भिन्न अद्रव्य होता है, वह रजस् कहलाता है । 
</details>

<details><summary>हिन्दी - तिप्पनी</summary>

रजोगुण का लक्षण - बतलाते हुए यतीन्द्रमतदीपिकाकार कहते हैं कि यह राग, तृष्णा, लोभ तथा प्रवृत्ति का कारण होता है तथा शक्ति आदि से भिन्न होते हुए भी अतीन्द्रिय अद्रव्य है । लक्षण में प्रथम वृत्ति विशेषण का प्रयोग तमोगुण तथा सत्त्व- गुण में अतिव्याप्ति का वारण करने के लिए किया गया है । अतीन्द्रिय विशेषण का प्रयोजन शब्दादि में अतिव्याप्ति के वारण के लिए है । शक्त्याद्यतिरिक्तत्व विशेषण का प्रयोजन शक्ति तथा अतीन्द्रिय-संयोग में लक्षण की अतिव्याप्ति के वारण के लिए है । यहाँ पर आदि पद से अतीन्द्रिय संयोग का ही कथन अभिप्रेत है । 

</details>


<details><summary>मूलम्</summary>

३. रागतृष्णालोभप्रवृत्त्यादिनिदानमतीन्द्रियं शक्त्याद्यतिरिक्तम् अद्रव्यं रजः ।
</details>


<details open><summary>विश्वास-प्रस्तुतिः</summary>

४. प्रमाद-मोहादि-निमित्तम्  
+++(शब्दादेर् व्यावृत्तम् इति)+++ अतीन्द्रियं  
शक्त्य्-आद्य्-अतिरिक्तम् अ-द्रव्यं **तमः** ।
</details>

<details><summary>हिन्दी</summary>

प्रमाद, मोह आदि का जो कारण हो, उस शक्ति आदि से अतिरिक्त अतीन्द्रिय अद्रव्य को तमस् कहते हैं । 
</details>

<details><summary>हिन्दी - तिप्पनी</summary>

तमोगुण का लक्षण - बतलाते हुए यतीन्द्रमतदीपिकाकार कहते हैं कि जो प्रमाद तथा मोह आदि का हेतु तथा शक्ति आदि ( संयोग ) से भिन्न होते हुए अतीन्द्रिय हो, उस अद्रव्य को तमस कहते हैं । यहाँ भी लक्षण के प्रथम विशेषण का प्रयोजन रजोगुण तथा सत्त्वगुण में लक्षण की अतिव्याप्ति का वारण, द्वितीय अतिन्द्रिय विशेषण का प्रयोजन शब्दादि में अतिव्याप्ति का वारण तथा तृतीय शक्त्याद्यतिरिक्तत्व विशेषण का प्रयोजन संयोग एवं शक्ति में अतिव्याप्ति का वारण करने के लिए हैं । 

</details>


<details><summary>मूलम्</summary>

४. प्रमादमोहादिनिमित्तमतीन्द्रियं शक्त्याद्यतिरिक्तम् अद्रव्यं तमः ।
</details>

<details open><summary>विश्वास-प्रस्तुतिः</summary>

५. त्रीण्य् अप्य् एतानि यावत्-प्रकृति-व्याप्तानि,  
प्रकृति-वश्य-पुरुष-सम्बद्धानि,  
अनित्यानि, नित्य-सन्तानानि,  
प्रलय-दशायां समानि, सृष्ट्य्-आदौ विषमाणि,  
सृष्टि-स्थिति-संहारोपयुक्तानि,  
ईश्वर-सङ्कल्पादि-सहकारि-भेदात्  
परस्पराभिभवोद्भव-कराणि इत्य् एतानि साधारणानि ।
</details>

<details><summary>हिन्दी</summary>

ये तीनों ( सत्त्व, रजस् एवं तमस् ) सम्पूर्ण प्रकृति में व्याप्त हैं । प्रकृति परतन्त्र पुरुष से ये संबद्ध रहते हैं तथा अनित्य हैं । इनका सन्तान हमेशा उत्पन्न होता रहता है । इनका प्रलयकाल में सदृश सन्तान उत्पन्न होता रहता है, सृष्टि आदि कालों में इनके विस- दृश सन्तान होते हैं । ये सृष्टि, स्थिति एवं प्रलय के लिए उपयोगी होते हैं । ये ईश्वर- संकल्प आदि सहकारियों को प्राप्त करके परस्पर में प्रत्येक अपने से भिन्नों को अभि- भूत करके उद्रिक्त हुआ करते हैं । 
</details>

<details><summary>हिन्दी - तिप्पनी</summary>

तीनों गुणों की प्रकृति में व्यापकता 


त्रीण्यप्येतानि० इत्यादि - ये तीनों-सत्त्व, रजस् एवं तमस् सम्पूर्ण प्रकृति में व्याप्त है, इन सबों का प्रकृतिवश्य अर्थात् सांसारिक पुरुष से संबन्ध बना रहता है तथा ये तीनों अनित्य हैं, किन्तु इनका सन्तान धारा के समान सदा प्रवाहित होता रहता है । 

इन सबों के सन्तान दो प्रकार से प्रवाहित होते हैं— सदृश सन्तान तथा विसदृश सन्तान ।  

प्रलयदशा में इन सबों के सदृश सन्तान प्रवाहित होते हैं और सृष्टि आदि के समय इनके विसदृश सन्तान प्रवाहित होते हैं । 

इन तीनों अद्रव्यों में से सृष्टि में रजोगुण उपयुक्त होता है,  
स्थितिकाल में सत्त्वगुण उपयुक्त होता है  
तथा तमोगुण संहारकाल में उपयुक्त होता है । 

ईश्वरसङ्कल्प० इत्यादि —  
ये गुण ईश्वर के संकल्प आदि सहकारी कारणों को पाकर परस्पर में एक-दूसरे को अभिभूत करनेवाले, बढानेवाले तथा उत्पन्न करनेवाले बन जाते हैं,  
क्योंकि विभिन्न अदृष्टों से संपन्न, विभिन्न पुरुषों में  
किसी में किसी गुण का आविर्भाव तथा साम्यावस्था में अवस्था नहीं दिखती है ।
</details>


<details><summary>मूलम्</summary>

५. त्रीण्यपि एतानि यावत्प्रकृतिव्याप्तानि, प्रकृतिवश्यपुरुषसम्बद्धानि, अनित्यानि, नित्यसन्तानानि, प्रलयदशायां समानि, सृष्ट्यादौ विषमाणि, सृष्टिस्थितिसंहारोप-युक्तानि, ईश्वरसङ्कल्पादिसहकारिभेदात् परस्पराभिभवोद्भवकराणि इत्येतानि साधारणानि ।
</details>


<details open><summary>विश्वास-प्रस्तुतिः</summary>

६. सत्त्व-गुणस् तु सम्यज्-ज्ञान-रूप-सुखादि-हेतुर् मोक्ष-प्रदश् च ।  

रजो-गुणस् तु रागाद्य्-आत्मकः कर्म-सङ्ग-दुःखादि-हेतुः स्वर्गाद्य्-आमुष्मिक-प्रदः । 

तमो-गुणस् तु अज्ञान-रूप आलस्यादि-हेतुर् नरक-प्रदश् च ।  

अतः सत्त्वादयो गुणा न द्रव्य-रूपाः ।
</details>

<details><summary>हिन्दी</summary>

ये प्रकृति तथा सभी प्राकृत द्रव्यों में पाए जाते हैं । 

सत्त्वगुण तो सम्यग् ज्ञान रूप सुख आदि का कारण तथा मोक्ष प्रदान करने वाला है । 

किन्तु रजोगुण रागादि-रूप कर्मों में प्रवृत्त करने वाला दुःख आदि का कारण तथा स्वर्ग आदि परलोकों को प्रदान करने वाला होता है । 

तमोगुण तो अज्ञान-रूप आलस्य आदि का कारण तथा नरक प्रदान करने वाला होता है। 

इस प्रकार सत्त्व आदि गुण हैं, द्रव्य नहीं ।
</details>

<details><summary>हिन्दी - तिप्पनी</summary>

लोक में भी देखा जाता है कि  
एक ही सुन्दरी अपने पति को सुख देती है,  
अपने सपत्नीजनों ( सौतों ) को दुःख देती है  
तथा अन्य कामुक पुरुषों में अज्ञान को उत्पन्न करती है ।  
क्योंकि उस सुन्दरी को देखकर  
उसके पति में सत्त्वगुण उद्रिक्त होता है  
तथा रजोगुण एवं तमो-गुण अभिभूत हो जाते हैं ।  
उस सुन्दरी को देखने से उसके सपत्नीजनों में  
रजोगुण उद्रिक्त हो जाता है  
तथा तमोगुण एवं सत्त्वगुण अभिभूत हो जाते हैं ।  
इसी प्रकार उस सुन्दरी को देखकर  
अन्य कामुक जनों में  
तमोगुण का उद्रेक होता है  
तथा उनके सत्त्व- गुण एवं रजोगुण अभिभूत हो जाते हैं ।  
उस सुन्दरी को देखकर भी जितेन्द्रिय पुरुष में  
किसी भी प्रकार का भाव उत्पन्न नहीं होता है ।  
इसी बात को स्पष्ट करते हुए महर्षि पराशर कहते हैं-

> 'वस्त्व् एकम् एव दुःखाय  
सुखायेर्ष्याऽऽगमाय च ।  
कोपाय च यतस् तस्माद्  
वस्तु वस्त्व्-आत्मकं कुतः ॥ '

अर्थात्

> एक ही वस्तु भिन्न-भिन्न पुरुषों में,  
दुःख, सुख एवं ईर्ष्या के उत्पन्न होने का कारण बन जाती है,  
अतएव कैसे कहा जा सकता हैं कि  
अमुक वस्तु दुःखात्मक, सुखात्मक अथवा मोहात्मक है ।

वे आगे कहते हैं कि-

> 'तद् एव प्रीतये भूत्वा  
पुनर् दुःखाय जायते ।  
तद् एव कोपाय च यतः  
प्रसादाय च जायते ।  
तस्माद् दुःखात्मकं नास्ति  
न च किञ्चित् सुखात्मकम् ॥'

अर्थात्

> यह भी देखा जाता है कि एक ही वस्तु  
किसी समय में सुख देती है  
और किसी समय में दुःख ।  
उसी से कभी क्रोध होता है तो कभी प्रसन्नता होती है ।  
अतएव कोई भी वस्तु न तो दुःखद हैं और न तो सुखद ।

[[२६३]]  

गीता के चौदहवें अध्याय से स्पष्ट है कि  
सत्त्वगुण सम्यग् ज्ञान रूप सुख का कारण है तथा मोक्षप्रद है ।  
रजोगुण रागात्मक होता है  
तथा कर्मों में प्रवृत्त करके स्वाश्रय जीव में दुःखादि को उत्पन्न करता है ।  
तमोगुण अज्ञान रूप आलस्य को उत्पन्न करता है  
तथा नरकप्रद होता है ।  
इस प्रकार सिद्ध होता है कि सत्त्व आदि गुण हैं, द्रव्य नहीं । 

</details>

<details><summary>हिन्दी - तिप्पनी</summary>

[[२६२]]

सत्त्वादि के अद्रव्यत्व की सिद्धि -  
सत्त्व, रजस् एवं तमस् के अद्रव्यत्व का स्पष्ट वर्णन  
श्रीभाष्य में उपलब्ध होता है ।  
'रचनानुपपत्तेश्व' ( शा० मी० २।२1१ ) इत्यादि सूत्र में  
चकार का अर्थ करते समय कहा गया है कि  
सूत्रकार चकार से सांख्योक्त प्रधान के साधक अन्वय हेतु को लेकर प्रवृत्त होनेवाले अनुमान में  
व्यभिचार-दोष का समुच्चय करते हैं ।

सांख्यमतावलम्बी अन्वयहेतु के द्वारा  
प्रधान का अनुमान करते हुए कहते हैं कि,

> जिस प्रकार कार्य घटादि में अनुवृत्त होनेवाली मृत्तिका घटादि कार्य का कारण है,  
उसी प्रकार कार्य जगत् में सत्त्व-रजस्-तमोमय सुख, दुःख, मोह आदि भी अनुवृत्त होते हैं ।  
अतएव अनुवर्तित होनेवाले सुख-दुःख-मोहात्मक सत्त्वरजस्तमस् जगत् के कारण हैं ।  
सत्त्व, रजस् एवं तमस् का संघात ही प्रकृति है ।

इस प्रकार सांख्य अन्वित पदार्थ को हेतु मानकर,  
अन्वय हेतु से प्रधान का अनुमान करते हैं ।  
उनका यह अन्वय  
हेतु व्यभिचार - दोष से दूषित होने के कारण  
हेत्वाभास हैं, क्योंकि  
गो-व्यक्तियों में अनुवृत्त गोत्व  
गो-व्यक्तियों का कारण नहीं होता है ।  
गोव्यक्तियों के प्रति कारण न बनने वाली गोत्व जाति में  
अन्वयहेतु के विद्यमान रहने से  
व्यभिचार-दोष होता है ।

> गोत्व अनुवर्तमान होने पर भी  
द्रव्य न होने से  
कारण नहीं बनते हैं,  
किन्तु सत्त्व, रजस् एवं तमस् अनुवर्तमान होते हुए द्रव्य हैं,  
अतएव इनको कारण मानने में कोई भी दोष नहीं है ।

सांख्यों के इस कथन का खण्डन करते हुए  
उक्त सूत्र के श्रीभाष्य में कहा गया है कि  
सत्त्व, रजस् एवं तमस् द्रव्य के धर्म हैं,  
स्वयं द्रव्य नहीं हैं ।  
सत्त्व इत्यादि गुण  
पृथिवी इत्यादि में होनेवाले लघुत्व एवं प्रकाश इत्यादि के कारण हैं  
तथा पृथिवी इत्यादि के स्वाभाविक धर्म हैं ।  
जिस प्रकार मृत्तिका एवं सुवर्ण इत्यादि द्रव्य होकर  
कार्यभूत घट-कुण्डलादि में अनुवर्तमान प्रतीत होते हैं,  
उसी प्रकार सत्त्वादि गुण  
द्रव्य होकर कार्य में अनुवर्तमान प्रतीत नहीं होते,  
किञ्च सत्त्वादि के गुणत्व की ही प्रसिद्धि है ।

</details>


<details><summary>मूलम्</summary>

६. सत्त्वगुणस्तु सम्यज्ज्ञानरूपसुखादिहेतु-मोक्षप्रदश्च । रजोगुणस्तु रागाद्यात्मकः कर्मसङ्गदुःखादिहेतुः स्वर्गाद्यामुष्मिकप्रदः । तमोगुणस्तु अज्ञानरूप आलस्यादि-हेतुर्नरकप्रदश्च । अतः सत्त्वादयो गुणा न द्रव्यरूपाः ।
</details>

## शब्दनिरूपणम् 

<details open><summary>विश्वास-प्रस्तुतिः</summary>

७. अस्मद्-आदि-श्रोत्र-ग्राह्यः पञ्च-भूत-वर्ती **शब्दः** ।  
स च द्वि-विधः –  
वर्णात्मकः अ-वर्णात्मकश् चेति ।  
अकचटतपयादि-पञ्चाशद्-अक्षरात्मको **वर्णात्मकः** ।  
स देव-मनुष्यादीनां ताल्व्-आदि-व्यङ्ग्यः।  
भेर्यादि-जन्यो **ऽवर्णात्मकः** ।  
एवम्-भूतः शब्दः श्रोत्रेन्द्रियेण गृह्यते ।  
श्रोत्रेन्द्रिय-गमनाद् वा व्यञ्जक-वाय्व्-आगमनात् वा शब्द-ग्रहः ।
</details>

<details><summary>हिन्दी</summary>

अनुवाद - हम लोगों के श्रोत्रेन्द्रिय द्वारा जिसका ग्रहण होता है, उसको शब्द कहते हैं । यह पांचो भूतों में धर्मरूप से पाया जाता है । शब्द दो प्रकार का होता है- १. वर्णात्मक और अवर्णात्मक । अ-क-च-ट-त-प-य आदि पचास अक्षरों में से कोई अक्षर जिसमें पाया जाता है, वह वर्णात्मक शब्द है । वर्णात्मक शब्द की देवताओं तथा मनुष्यों के तालु आदि स्थानों से अभिव्यक्ति होती है । भेरी आदि से उत्पन्न होने वाला शब्द अवर्णात्मक होता है। इन दोनों प्रकार के शब्दों का ग्रहण श्रोत्रेन्द्रिय द्वारा होता है ।  
शब्द के ग्रहण में  
या तो श्रोत्रेन्द्रिय शब्द तक जाती है  
अथवा वाय्वात्मंक शब्द श्रोत्रेन्द्रिय तक जाता है । 
</details>

<details><summary>हिन्दी - तिप्पनी</summary>

शब्द का निरूपण

भा० प्र०— शब्द नामक अद्रव्य को लक्षित करते हुए यतीन्द्रमतदीपिकाकार कहते हैं कि हम लोगों की श्रोत्रेन्द्रिय द्वारा जिसका ग्रहण होता है, वह शब्द नामक अद्रव्य है । यह शब्द पांचों भूतों में पाया जाता है । शब्द दो प्रकार का होता है- वर्णात्मक और अवर्णात्मक । इनमें वर्णात्मक शब्द वह होता है, जिसमें अ, क, च, त, प, य आदि वर्णों का समुदाय पाया जाये । वर्णात्मक शब्द उपर्युक्त प्रकार के वर्णों में से कुछ वर्णों का समुदाय रूप होता है । वर्णात्मक शब्दों मे पाए जाने वाले वर्णों की संख्या पचास हैं । वर्णों की संख्या के विषय में विवाद है, कुछ लोग तिरपन बर्णं मानते हैं, कुछ लोग बावन कुछ उनचास और कुछ पचास । वर्णों का रूप इस प्रकार है- 


वर्णों की संख्या-  
अ, आ, इ, ई, उ, ऊ, ऋ, ऋ, लृ, लृ, ए, ऐ, ओ, औ, अं, अः, क, ख, ग, घ, ङ, च, छ, ज, झ, ञ, ट, ठ, ड, ढ, ण, त, थ, द, ध, न, प, फ, ब, भ, म, य, र, ल, व, श, ष, स, ह, क्ष, त्र, ज्ञ, । इस प्रकार वर्णों की संख्या तिरपन होती है । कुछ लोग कहते है कि क्ष, त्र, और ज्ञ ये तीन वर्ण स्वतंत्र नहीं है, अपितु दो-दो वर्णों के मोल से बनते हैं । अतएव वर्णों की संख्या पचास हो जाती है । कुछ लोग ऌ तथा ल को नहीं मानते हैं, अतएव वर्णों की संख्या एक्यावन हो जाती हैं । कुछ लोग उपर्युक्त वर्णों में से केवल ल वर्ण को नहीं मानते हैं । अतएव वर्णों की संख्या बावन हो जाती है । यतीन्द्रमतदीपिकाकार वर्णों की संख्या पचास मानते हैं । 


वर्णात्मक शब्द देवता एवं मनुष्यों आदि के ताल आदि उच्चारण स्थानों से अभिव्यक्त होते हैं । 

अवर्णात्मक शब्द भेरी आदि से उत्पन्न होते हैं ।


[[२६५]]


शब्द के श्रोत्रेन्द्रियग्राह्यत्व के प्रकार का निरूपण - दोनों प्रकार के शब्दों का ग्रहण श्रोत्रेन्द्रिय के द्वारा होता है । शब्द के श्रोत्रेन्द्रियग्राह्यत्व के विषय में दो प्रकार के मत हैं - 

१. वायु आदि से अभिव्यक्त होकर श्रोत्रप्रदेश में पहुँचा हुआ शब्द ही श्रोत्रेन्द्रिय के द्वारा गृहीत होता है । श्रोत्रेन्द्रिय शब्दस्थान में पहुँचकर शब्द का ग्रहण नहीं करती है, क्योंकि वह बाहर जाती ही नहीं है । शब्द ही श्रोत्रेन्द्रिय प्रदेश तक आता है, तब श्रोत्रेन्द्रिय उसका ग्रहण करती है। इस पक्ष के अनुसार शब्द आकाश में ही रहता है, इसी का ग्रहण श्रोत्रेन्द्रिय द्वारा होता है । इस पक्ष में यह दोष है कि भेरी इत्यादि के अवयवों के शब्दगुण को लेकर श्रोत्र के समीप में आना असंभव है । अतः आकाशस्थ शब्द का ही ग्रहण श्रोत्रेन्द्रिय द्वारा हो सकता है । 

शब्द के श्रोत्रेन्द्रियग्राह्यत्व के विषय में 
इसके प्रकार के विचारक कहते हैं कि-  
वाद्य इत्यादि में विद्यमान शब्द वहाँ रहते समय,  
वहाँ पहुँची हुई श्रोत्रेन्द्रिय के द्वारा गृहीत होते हैं ।  
इस पक्ष में पञ्चभूतों में विद्यमान होने पर भी शब्द श्रोत्रेन्द्रिय द्वारा गृहीत होता है ।  
दूरस्थ शब्द के ग्रहण में श्रोत्रेन्द्रिय का उस शब्द के सन्निकट में पहुँचना कारण है ।  

विशिष्टाद्वैतवादियों को दूसरे प्रकार का ही श्रोत्रेन्द्रिय द्वारा शब्द का ग्रहण अभिप्रेत है । 

</details>


<details><summary>मूलम्</summary>

७. अस्मदादिश्रोत्रग्राह्यः पञ्चभूतवर्ती शब्दः । स च द्विविधः – वर्णात्मकः अवर्णात्मकश्चेति । अकचटतपयादिपञ्चाशदक्षरात्मको वर्णात्मकः । स देवमनुष्यादीनां ताल्वादिव्यङ्ग्यः। भेर्यादिजन्योऽवर्णात्मकः । एवम्भूतः शब्दः श्रोत्रेन्द्रियेण गृह्यते । श्रोत्रेन्द्रियगमनाद्वा व्यञ्जकवाय्वागमनात्वा शब्दग्रहः ।
</details>

<details open><summary>विश्वास-प्रस्तुतिः</summary>

> ८. ननु श्रुत्या +++(ॐ-)+++शब्दस्य द्रव्यत्वम् प्रतीयते ।  
अ-द्रव्यत्वं कथम् ? 

इति चेत्, न।  
अकारादेः प्रणवोत्पादकत्वं वाच्य-द्वारा सम्भवतीति परिहाराद्  
अद्रव्यत्वम् उपपद्यते। 

इति शब्दः ।
</details>

<details><summary>हिन्दी</summary>

प्रश्न उठता है कि श्रुति के अनुसार शब्द द्रव्य प्रतीत होता है,  
अतएव उसको अद्रव्य कैसे कहा जा सकता है ?  
तो यह नहीं कहा जा सकता है,  
क्योंकि अकार आदि प्रणव के उत्पादक वाच्य द्वारा होते हैं,  
इस समाधान के द्वारा शब्द के अद्रव्यत्व की सिद्धि होती है । 
</details>

<details><summary>हिन्दी - तिप्पनी</summary>

[[२६४]]
शब्द के अद्रव्यत्व का प्रतिपादन - पूर्वपक्षी की शंका का अनुवाद करते हुए यतीन्द्रमतदीपिकाकार कहते हैं - ननु श्रुत्या० इत्यादि । अर्थात् विशिष्टाद्वैती शब्द को ताल्वादिव्यंग्य तथा अद्रव्य मानते हैं । उनकी इस मान्यता का विरोध करते हुए पूर्व- पक्षी कहते हैं कि श्रुत्यादि प्रमाणों से सिद्ध होता है कि शब्द द्रव्य है तथा कार्य है । क्योंकि—


> 'यो वेदादौ स्वरः +++(ॐ)+++ प्रोक्तो वेदान्ते च प्रतिष्ठितः ।  
तस्य प्रकृतिलीनस्य यः परः स महेश्वरः ॥'


यह श्रुति बतलाती है कि वेद के प्रारम्भ में जो प्रणव-रूप स्वर कहा गया है, जो प्रणव वेदान्तों में भी प्रतिष्ठित है, वह वेद कारण प्रणव अपनी प्रकृति अकार में लीन हो जाता है । उस प्रणव की प्रकृतिभूत अकार का वाच्य जो अर्थ है, वही महेश्वर है । इस श्रुति से स्पष्ट है कि एक वर्ण दूसरे वर्ण का उपादान कारण होता है । शब्द को यदि अद्रव्य माना जाय तो फिर वह उपादान कारण नहीं बन सकता है । यदि उक्त श्रुति का तात्पर्य यह माना जाय कि एक वर्ण दूसरे वर्ण का निमित्त कारण होता है, उपादानकारण नहीं तो फिर श्रुति के उपादान का वाचक प्रकृति शब्द तथा लय के प्रतिपादक लीन शब्द में अस्वारस्य होगा; क्योंकि निमित्तकारण को न तो प्रकृति कहा जा सकता है और न तो कार्य का निमित्तकारण में संभव है । यहाँ पर निमित्तकारण के अर्थ में प्रकृति शब्द को तथा सम्बन्ध - सामान्य के अर्थ में लीन शब्द को लाक्षणिक भी नहीं माना जा सकता है, क्योंकि मुख्यार्थ क बाध हुए बिना किसी शब्द की लक्षणा किसी अर्थ में हो नहीं सकती है । वेदार्थसंग्रह [[२६६]] में श्रीभाष्यकार भी कहते हैं— 'सर्वस्य वेदजातस्य प्रकृतिः प्रणवः । प्रणवस्य प्रकृति- कारः । प्रणवविकारो वेदः स्वप्रकृतिभूते प्रणवे लीनः । प्रणवोऽप्यकारविकारः स्वप्रकृतावकारे लीनः । तस्य प्रणव प्रकृतिभूताकारस्य यः परोवाच्यः स एव महेश्वर इति । सर्ववाचकजातप्रकृतिभूताकारवाच्यः सर्ववाच्यजातप्रकृतिभूतो नारायणो यः स महेश्वर इत्यर्थः ।' अर्थात् सम्पूर्ण वेद का उपादानकारण प्रणव है । प्रणव का उपादानकारण अकार है । प्रणव का विकार वेद अपनी प्रकृति अर्थात् उपादान- कारण अकार में लीन हो जाता है । प्रणव भी प्रकार का विकार होने से अपनी प्रकृति अकार में लीन हो जाता है । प्रणव के प्रकृतिभूत उस अकार का जो वाच्य अर्थ है, वह महेश्वर है । यह इस मन्त्र का अर्थ है कि सम्पूर्ण वाचक शब्दों के समूह का कारण बनने वाले अकार का वाच्य अर्थ वही नारायण है, जो सम्पूर्ण वाच्य अर्थों के समूह का कारण है । यह नारायण ही महेश्वर है । किञ्च 'यस्य वेदाः शरीरम्' अर्थात् वेद जिस परमात्मा के शरीर हैं; इत्यादि वचनों से भी शब्द के द्रव्यत्व की सिद्धि होती है, क्योंकि शरीर के लक्षण से स्पष्ट है कि द्रव्य ही शरीर होता है ।

किञ्च आत्मसिद्धि नामक ग्रन्थ में यह कहा गया है कि शब्द आकाश का गुण नहीं, किन्तु वायु का धर्म है । शब्द उच्चारण के अनन्तर उत्पन्न होता है । वायु आदि को शब्द का व्यञ्जक मानना दोषग्रस्त है ।+++(5)+++

इस विवेचन से स्पष्ट होता है कि शब्द को अद्रव्य तथा व्यङ्ग्य मानना ठीक नहीं है ।

इस पूर्वपक्ष का समाधान करते हुए विशिष्टाद्वैतियों का कहना है कि श्रीभाष्य- कार ने जिन युक्तियों से सत्त्व, रजस् एवं तमस् को अद्रव्य सिद्ध किया है, उन्हीं युक्तियों से शब्द भी अद्रव्य सिद्ध हो जाता है । शब्द अद्रव्य तथा आगन्तुक धर्म है । वह काल- विशेष में उत्पन्न होने वाला धर्म है । आगन्तुक होने के कारण शब्द को परिणाम कहा गया है । आगन्तुक परिणामत्व को दृष्टिपथ में रखकर शब्द परिणाम कहा जा सकता है । परिणाम कहने मात्र से शब्द का द्रव्यत्व नहीं सिद्ध हो सकता है । पराशर भट्टर ने वाक्य के निरूपण के प्रसङ्ग में 'गगन गुणशब्दादि स्वरूपस्थितीः ' इत्यादि वाक्य से शब्द को आकाश का गुण कहा है। उक्त वचन का अर्थ है कि आकाश का गुण जो शब्द है, उसके स्वरूप एवं स्थिति को प्रवृत्त कराने वाले भगवान् ने शब्द-प्रवाह के विषय में यही संकल्प कर रखा है कि प्रत्यक्ष से अबाधित अर्थों के प्रति- पादन में शब्दों का सामर्थ्य स्वाभाविक है । इस भगवत्संकल्प के अनुसार शब्द स्वभावतः सामर्थ्य से युक्त रहते हैं । शब्द अपने स्वभाव का उल्लंघन नहीं कर सकता है । इस पंक्ति में पराशर भट्ट ने शब्द को स्पष्ट रूप से आकाश का गुण कहा है । किञ्च – 'यस्य वेदाः शरीरम्' श्रुति में वेद शब्द से वेदाभिमानी देवता को ईश्वर का शरीर कहा गया है और देवता द्रव्य ही है । किञ्च – 'तस्य प्रकृतिलीनस्य' श्रुति में अकार को प्रणव का उपादानकारण बतलाने का अभिप्राय यह है कि [[२६७]] अकाराभिमानी देवता प्रणव का उपादानकारण है । इस प्रकार शब्द को अद्रव्य मानने में कोई आपत्ति नहीं है ।

प्रश्न उठता है कि दूरस्थ अद्रव्य शब्द का श्रवण कैसे होता है ? तो इस शंका का समाधान अनेक प्रकार से होता है - १. जिस प्रकार चक्षुरिन्द्रिय की वृत्ति दूर देश तक पहुँच कर दूरदेशस्थ शब्द का ग्रहण करती है, उसी प्रकार श्रोत्रेन्द्रिय की वृत्ति दूरदेश तक पहुँच कर दूरदेशस्थ शब्द का ग्रहण करती है । २. शब्दव्यञ्जक वायु श्रोत्रदेश तक चली आती है, उस व्यञ्जक वायु के सम्बन्ध से श्रोत्रेन्द्रिय दूरदेशस्थ शब्द का ग्रहण करती है । ३. अथवा भेरी आदि के शब्दगुणविशिष्ट अवयव श्रोत्र तक आ जाते हैं । अतः दूरदेशोत्पन्न शब्द श्रोत्र के समीप तक आ जाने के कारण श्रोत्रेन्द्रिय से गृहीत होता है । ४. अथवा शब्दगुणयुक्त वायु ही श्रोत्रेन्द्रिय तक आ जाता है, अतएव दूरस्थ शब्द का ग्रहण होता है । इन पांच पक्षों में से कोई भी अभिप्रेत पक्ष स्वीकारा जा सकता है ।

</details>

<details><summary>मूलम्</summary>

८. ननु श्रुत्या शब्दस्य द्रव्यत्वम् प्रतीयते । अद्रव्यत्वं कथम् ? इति चेत्, न। अकारादेः प्रणवोत्पादकत्वं वाच्यद्वारा सम्भवतीति परिहारात् अद्रव्यत्वमुप-पद्यते। इति शब्दः ।
</details>



## स्पर्श-निरूपणम् 

<details open><summary>विश्वास-प्रस्तुतिः</summary>

अस्मद्-आदि-स्पर्शनेन्द्रिय-ग्राह्य--विजातीय-व्यावृत्तो ऽद्रव्यं **स्पर्शः** ।  

स च **त्रिविधः**- शीतोष्णानुभयात्मक-भेदात् ।  
अप्सु शीत-स्पर्शः ।  
तेजस्य् उष्ण-स्पर्शः ।  
क्षिति-पवनयोर् अनुष्णाशीत-स्पर्शः ।  
</details>

<details><summary>हिन्दी</summary>

अनुवाद - हम लोगों के स्पर्शनेन्द्रिय से ग्राह्य जितने पदार्थ है, उन सबों से विस- जातीय जितने पदार्थ हैं, उन सबों से भिन्न जो अद्रव्य है, वह स्पर्श तीन प्रकार का होता है - शीतस्पर्श, उष्णस्पर्श, समशीतोष्णस्पर्श । जलों में शीतस्पर्श होता है । तेज में उष्णस्पर्श होता है । पृथिवी तथा वायु में समशीतोष्णस्पर्श होता है । 
</details>


<details><summary>हिन्दी</summary>

स्पर्श का निरूपण 


भा० प्र० -- स्पर्श का लक्षण करते हुए यतीन्द्रमतदीपिकाकार ने कहा- 'अस्मदीय- स्पर्शनेन्द्रियग्राह्य० इत्यादि । अर्थात् जिनका ग्रहण हम लोगों की स्पर्शनेन्द्रिय से होता है, उन पदार्थों से जो विसजातीय पदार्थ हैं, उनसे भिन्न जो अद्रव्य है, वह स्पर्श है ।  
हम लोगों की त्वगिन्द्रिय से कई स्पर्श तथा उनके आश्रय द्रव्यग्राह्य होते हैं,  
शब्दादि उनसे विसजातीय हैं ।  
उन शब्दादिकों से सभी स्पर्श तथा उनके आश्रय द्रव्य भिन्न हैं! ऐसा भिन्न बना हुआ अद्रव्य स्पर्श ही है ।  
लक्षण में अद्रव्य पद का प्रयोग घटादि में अतिव्याप्ति का वारण करने के लिए हुआ है । 

अनुद्भूत स्पर्शादि में अव्याप्ति का [[२६८]] वारण करने के लिए 'अस्मदादि स्पर्शनेन्द्रियग्राह्यविजातीयव्यावृतः' पद का प्रयोग लक्षण में किया गया है । 

स्पर्श के भेद - स्पर्श तीन प्रकार के होते हैं—– १. शीतस्पर्श, २. उष्णस्पर्श, ३. इन दोनों से भिन्न अनुष्णाशीतस्पर्श । जल में शीतस्पर्श रहता है । तेज में उष्ण- स्पर्श रहता है तथा पृथिवी और वायु में अनुष्णाशीतस्पर्शं रहता है । जल का सम्बन्ध होने पर पृथिवी तथा वायु में शीतस्पर्श प्रतीत होता है । वस्तुतः वह शीतस्पर्श जल का होता है, वायु अथवा पृथिवी का नहीं । इसी प्रकार तेज का सम्बन्ध होने पर पृथिवी, जल एवं वायु उष्ण प्रतीत होते हैं । यह उष्णस्पर्श भी तेज का ही धर्म है, क्योंकि तेज का सम्बन्ध होने पर ही पृथिवी, जल एवं वायु उष्ण प्रतीत होते हैं, अन्यथा नहीं । इस प्रकार जल और वायु में उष्णता का अनुभव होते समय वायु के स्वाभाविक अनुष्णाशीतस्पर्श एवं जल के स्वाभाविक शीतस्पर्श का जो अनुभव नहीं होता है, उसका कारण जल और वायु में तेज का अनुप्रवेश ही है । रत्न की प्रभा इत्यादि स्पर्श वाले होने पर भी जो त्वगिन्द्रिय से गृहीत नहीं होते हैं, उसका कारण यही है कि उसका स्पर्श अनुभूत है । त्वगिन्द्रिय से स्पर्श का ग्रहण होने पर ही वह उसके आश्रय द्रव्य का ग्रहण कर सकती है । रत्न की प्रभा के स्पर्श का ग्रहण त्वगिन्द्रिय से न होने के कारण ही त्वगिन्द्रिय रत्नप्रभा का ग्रहण नहीं करती है । सिद्धान्त में यह भी माना जाता है कि वायु तथा पृथिवी न उष्ण हैं और न शीत, अपितु ये दोनों भूत अनुष्णाशीत हैं । 


</details>


<details><summary>मूलम्</summary>

अस्मदादिस्पर्शनेन्द्रियग्राह्यविजातीयव्यावृत्तोऽद्रव्यं स्पर्शः । स च त्रिविधः- शीतोष्णानुभयात्मकभेदात् । अप्सु शीतस्पर्शः । तेजस्युष्णस्पर्शः । क्षितिपवनयोरनुष्णाशीतस्पर्शः ।
</details>


<details open><summary>विश्वास-प्रस्तुतिः</summary>

पुनर् द्वि-विधः -  
पाकजो+++(=तेजस्सम्पर्कादिजः)+++ ऽपाकजश् चेति ।  
पृथिव्यां पूर्वः ।  
इतरेषु त्रिषु परः ।  

तत्रामृत-गरल--तूलोपल--गो-ब्राह्मण-चण्डालादि--स्पर्श-विशेषाः पाकज-भेदाः ।  
इति स्पर्शः ।
</details>

<details><summary>हिन्दी</summary>

पुनः स्पर्श के दो भेद किये जाते हैं- पाकज एवं अपाकज । पृथिवी में पाकजस्पर्श होता है । उससे भिन्न जल, तेज और वायु इन तीन द्रव्यों में अपाकजस्पर्श होता है । इनमें अमृत, गरल (विष), तूल, उपल, गौ, ब्राह्मण तथा चाण्डाल आदि के स्पर्श पाकज- स्पर्श के भेद हैं । 
</details>

<details><summary>हिन्दी - तिप्पनी</summary>


स्पर्श के पुनः दो भेद स्वीकार किये जाते हैं - प्राकज तथा अपाकज ।  
विजातीय- तेजःसंयोग रूप पाक से उत्पन्न होने वाले स्पर्श को पाकजस्पर्श कहते हैं ।  
जो स्पर्श पाक से उत्पन्न नहीं होता है, उसे अपाकजस्पर्श कहते हैं ।  
पृथिवी में रहने वाला स्पर्श पाकजस्पर्श है और जल, तेज और वायु में रहने वाला स्पर्श अपाकजस्पर्श है ।  

पाकजस्पर्श के ये अवान्तर भेद हैं- 

१. अमृत का स्पर्श, जो जीवन को प्रदान करने वाला होता है ।  
२. विष का स्पर्श, जो मरण का हेतु बनता है ।  
३. तुल का स्पर्श, जो मृदु होता है ।  
४. पत्थर का स्पर्श, जो कठोर होता है ।  
५. गौ और ब्राह्मण का स्पर्श, जो पवित्रकारक होता है ।  
६. चाण्डाल का स्पर्श, जो अपवित्र है। पद से संग्रहीत –  
७. कपिकच्छु का स्पर्श, जिससे शरीर में खुजली पैदा हो जाती है । 
</details>


<details><summary>मूलम्</summary>

पुनर्द्विविधः - पाकजोऽपाकजश्चेति । पृथिव्यां पूर्वः । इतरेषु त्रिषु परः । तत्रामृतगरलतूलो पल गोब्राह्मणचण्डालादि- स्पर्शविशेषाः पाकजभेदाः । 

इति स्पर्शः ।
</details>

## रूपनिरूपणम् 

<details open><summary>विश्वास-प्रस्तुतिः</summary>

अस्मद्-आदि-चक्षुर्-इन्द्रियैक-ग्राह्य--विजातीय-व्यावृत्तम् अद्रव्यं रूपम् । 
</details>

<details><summary>हिन्दी</summary>

अनुवाद - हम लोगों की केवल चक्षुरिन्द्रिय से गृहीत होने वाले पदार्थों से भिन्न जितने पदार्थ हैं, उनसे भिन्न बना हुआ जो अद्रव्य है, वही रूप है । 
</details>

<details><summary>हिन्दी - तिप्पनी</summary>

रूप का निरूपण 


भा० प्र०—रूप का निरूपण करते हुए यतीन्द्रमतदीपिकाकार कहते हैं— 'अस्मदाविचक्षुरिन्द्रियैक० इत्यादि - अर्थात् हम लोगों की चक्षुरिन्द्रिय मात्र से जिनका ग्रहण होता है, उन पदार्थों से जो भिन्न पदार्थ होते हैं, उनसे भिन्न जो अद्रव्य है, वह रूप ही है । यद्यपि हम लोगों की चक्षुरिन्द्रिय से सभी रूपों का ग्रहण नहीं होता है, फिर भी उनसे कई रूपों का ग्रहण होता ही है । हम लोगों की चक्षुरिन्द्रिय मात्र से गृहीत होने वाले जितने भी रूप हैं, उनसे भिन्न हैं रसादि, उन रसादि से भिन्न जितने भी अद्रव्य हैं, वे सभी अद्रव्य रूप हैं । 

</details>


<details><summary>मूलम्</summary>

अस्मदादिचक्षुरिन्द्रियैकप्राह्यविजातीयव्यावृत्तमद्रव्यं रूपम् । 
</details>


<details open><summary>विश्वास-प्रस्तुतिः</summary>

तच्-चतुर्धा – श्वेत-रक्त-पीत-कृष्ण-भेदात् ।  
तत्र सलिल-कल-धौत-शङ्ख-शुक्ति-शशाङ्कादीनां रूप-विशेषाः श्वेत-भेदाः ।  
हुत-वह--जपा-दाडिम--बन्धु-जीव+++(-पुष्प)+++--विद्रुम+++(=Coral tree)+++--पद्म-रागादीनां तु रूप-विशेषाः रक्त-भेदाः ।  
काञ्चन-हरिताल-हरिद्रादीनां रूप-विशेषाः पीत-भेदाः ।  
मरकत-मधुकर--जल-धर--तिमिर--तमाल-दूर्वादीनां रूप-विशेषाः कृष्ण-भेदाः ।  

पीतम् अपि रक्तावान्तर-भेदं केचिद् इच्छन्ति, श्रुत्य्-अनुसारात् ।
</details>

<details><summary>हिन्दी</summary>

रूप चार प्रकार का होता है -- श्वेत, रक्त, कृष्ण ( काला ) और पीत (पीला) । उन में भी जल, चांदी, शंख, शुक्ति ( सीपी ) तथा चन्द्रमा आदि के रूप श्वेत के अवान्तर भेद हैं ।  
अग्नि, ओडहुल, दाडिम ( अनार ) बन्धुजीव ( दुपहरिया का फूल ), मूंगा तथा पद्मराग आदि के रूप- विशेष रक्त रूप के अवान्तर भेद हैं । सुवर्ण, हरिताल, हल्दी आदि के रूप-विशेष पीत रूप के अवान्तर भेद हैं । मरकतमणि, भ्रमर, बादल, अन्धकार, तमाल तथा दूब आदि के रूप-विशेष कृष्ण रूप के अवान्तर भेद हैं। श्रुति के अनुसार कुछ लोग पीतिमा को भी रक्तता का अवान्तर भेद मानते हैं । 
</details>

<details><summary>हिन्दी - तिप्पनी</summary>

रूपों के भेद - रूप चार प्रकार के होते हैं - श्वेत, रक्त, कृष्ण और पीत । इन चारों, रूपों के भी कई-कई अवान्तर भेद होते हैं । निदर्शनार्थं यतीन्द्रमतदीपिकाकार ने इन चारों रूपों के कुछ अवान्तर भेदों का निर्देश किया है । कुछ लोग कहते हैं कि रूप तीन ही होते हैं— श्वेत, रक्त और कृष्ण । पीत भी रक्त का ही अवान्तर भेद है। श्रुतियाँ इन तीन रूपों का ही वर्णन करती हैं। छान्दोग्यश्रुति पृथिवी, जल एवं तेज, इन तीन भूतों का तीन ही रूप बतलाती हैं। किन्तु यतीन्द्रमतदीपिकाकार उपर्युक्त चार रूपों को ही मानते हैं । 
</details>


<details><summary>मूलम्</summary>

तच्चतुर्धा – श्वेतरक्तपीतकृष्णभेदात् । तत्र सलिलकलधौतशङ्खशुक्तिशशाङ्कादीनां रूप-विशेषाः श्वेतभेदाः । हुतवहजपादाडिमबन्धुजीवविद्रुमपद्मरागादीनां तु रूपविशेषाः रक्तभेदाः । काञ्चनहरितालहरिद्रादीनां रूपविशेषाः पीतभेदाः । मरकतमधुकर-जलधरतिमिरतमालदूर्वादीनां रूपविशेषाः कृष्णभेदाः । पीतमपि रक्तावान्तर-भेदं केचिदिच्छन्ति, श्रुत्यनुसारात् ।  

</details>


[[२६९]]


<details open><summary>विश्वास-प्रस्तुतिः</summary>

प्रकारान्तरेण रूपं द्वि-विधम् –  
भास्वराभास्वर-भेदात् ।  
तेजो-गतम् भास्वरम् ।  
क्षिति-सलिल-गतम् अ-भास्वरम् ।  
</details>

<details><summary>हिन्दी</summary>

दूसरे प्रकार से रूप के दो भेद किये जाते हैं— भास्वर तथा अभास्वर । तेज में रहने वाला रूप भास्वर होता है । पृथिवी तथा जल में अभास्वर रूप रहता है। 
</details>

<details><summary>हिन्दी - तिप्पनी</summary>

रूपों के दूसरे प्रकार से भी दो भेद होते हैं- भास्वर तथा अभास्वर । भास्वर रूप चमकदार होता है, अभास्वर रूप चमकदार [[२७०]] नहीं होता है । तेज में विद्यमान रूप भास्वर होता है, किन्तु पृथिवी और जल में रहने वाला तेज अभास्वर होता है । तेज में रक्तभास्वर रूप होता है । जल में अभा- स्वर शुक्ल रहता है तथा पृथिवी में अनेक प्रकार के अभास्वर रूप होते हैं । यद्यपि जल में अभास्वरशुक्ल रहता है, किन्तु पृथिवी के संसर्ग के ही कारण यमुना का जल नीला प्रतीत होता है । 

</details>


<details><summary>मूलम्</summary>

प्रकारान्तरेण रूपं द्विविधम् – भास्वराभास्वरभेदात् । तेजोगतम् भास्वरम् । क्षितिसलिलगतम् अभास्वरम् ।
</details>


<details open><summary>विश्वास-प्रस्तुतिः</summary>

एवं **चत्वार्य्** एव रूपाणि ।  
तेन चित्रं नाम पञ्चमं रूपम् इति मत-निरासः ।  
अत एव चित्र-गन्ध-स्पर्श-रसानाम् अपि निरासः ।  
इति रूपम् ।
</details>

<details><summary>हिन्दी</summary>

इस प्रकार से चार ही रूप होते हैं । अतएव चित्र नामक पाञ्चवें रूप को मानने वालों के मत का खण्डन हो गया । अतएव चित्ररस, चित्रगन्ध तथा चित्रस्पर्श को भी स्वीकार नहीं किया जा सकता है । 
</details>

<details><summary>हिन्दी - तिप्पनी</summary>

चित्र-रूप का खण्डन - - वैशेषिक आदि विद्वान् चित्र नामक पाँचवें प्रकार के रूप को स्वीकार करते हैं, किन्तु उनका यह मत समीचीन नहीं है । जिस प्रकार वैशेषिक आदि को यह अर्थ मान्य है कि पृथिवी पर बनाई गयी रंगबल्ली में, जो अनेक रूपों की प्रतीति होती है, वह उस रंगबल्ली के अवयवों के नाना रूपों की ही प्रतीति है, उससे अतिरिक्त उसमें चित्र नामक रूप नहीं है । इसी प्रकार उन्हें यह भी स्वीकार करना चाहिए कि नाना वर्णवाले तन्तुओं से निर्मित वस्त्र में भी उन तन्तुगत नाना रूपों की ही प्रतीति होती है, उनसे भिन्न कोई पट में नया चित्र नामक वर्ण उत्पन्न नहीं होता है । अवयवगत उन नाना रूपों को वैशेषिक आदि ने माना ही है, क्योंकि वे अवयवगत नाना रूपों से ही अवयवी में चित्र रूप की उत्पत्ति मानते हैं । यदि कहें कि अव- यवगत रूपों से भिन्न अवयवी का रूप नहीं माना जाय तो फिर अवयवी का प्रत्यक्ष नहीं मानना होगा, क्योंकि रूपी द्रव्य का ही प्रत्यक्ष होता है ? तो यह भी नहीं कहा जा सकता है, क्योंकि सिद्धान्त में अवयवी द्रव्य स्वीकारा ही नहीं जाता है । तुष्यतु- न्याय से अवयवी द्रव्य को स्वीकारा भी जाय फिर भी यही कहा जा सकता है कि वह अवयवी नाना रूपों का आश्रय होता है । 


यदि यह कहा जाय कि परस्पर विरुद्ध अनेक सकते है ? तो इसका उत्तर है कि जिस प्रकार अग्रभाग में कपिसंयोग का अभाव, ये दोनों एक जाते हैं । उसी प्रकार एक ही अवयवी में विभिन्न परस्पर विरुद्ध, अनेक रूप भी रह सकते हैं । 


रूप एक ही अवयवी में कैसे रह मूलभाग में कपिसंयोग का अभाव, ही वृक्ष में अवच्छेदक भेद से पाये अवयव रूपी अवच्छेदक भेद से यदि यह कहें कि कई रूप ऐसे होते हैं, जो अपने आश्रय में सर्वावयवावच्छेदेन रहते हैं, अतएव वे व्याप्यवृत्ति कहलाते हैं । अवयवों में विद्यमान रूप अवयवी में व्यापकत्व से रहते हैं, अतएव वे व्याप्यवृत्ति रूपों के उत्पादक ही देखे जाते हैं; ऐसी स्थिति में विभिन्न तन्तु रूपी अवयवों में विद्यमान विभिन्न रूपों से अवयवी में ऐसा ही रूप उत्पन्न होना चाहिए, जो अवयवी में व्याप्यवृत्ति हो, अर्थात् सम्पूर्ण अवयवी में व्यापक होकर रहे । उपर्युक्त रूपों से अवयवी में अव्याप्य वृत्ति अर्थात् एकदेशावच्छेद से रहने वाले रूपों की उत्पत्ति कैसे मानी जा सकती है ? अतएव अवयवी में अनेक रूपाश्रयत्व का बाध ही होगा ? तो इस शंका का समाधान यह है कि विभिन्न रूप वाले तन्तुओं से उत्पन्न वस्त्र में अनेक रूप देखने में आते हैं, वे रूप भी अवयवी में विभिन्न अवयवों के अवच्छेद से ही रहते हैं । यह अर्थ प्रत्यक्ष सिद्ध है । इस प्रत्यक्ष के विरुद्ध रूप में यदि यह माना जाय कि अवयव रूप अवयवी में व्याप्यवृत्ति रूपों के ही उत्पादक [[२७१]] होंगे तो क्रिया से उत्पन्न होने वाले संयोग के विषय में भी यह कहा जा सकता है कि वह संयोग भी अन्यान्य गुणों के समान ही गुण होने के कारण व्याप्यवृत्ति होगा ! यदि यह कहें कि यह प्रत्यक्ष से सिद्ध अर्थ है कि संयोग अपने आश्रय के कुछ हिस्से में रहता है, कुछ अंश में नहीं रहता है, अतएव संयोग को व्याप्यवृत्ति नहीं माना जा सकता है तो उसी प्रकार चित्र अवयवी के विषय में भी यह कहा जा सकता है कि चित्र अवयवी में विभिन्न अवयवों में विद्यमान रूपों से उत्पन्न होने वाले अनेक रूप भी विभिन्न अवयवों के अवच्छेद से विद्यमान रहता है, यह प्रत्यक्ष से प्रतीत होता है । विभिन्नरूपाश्रय तन्तुओं से उत्पन्न होने वाले वस्त्र में उत्पन्न होने वाले रूप को व्याप्यवृत्ति मानना उपर्युक्त प्रत्यक्ष के सर्वथा विरुद्ध है । इसी प्रकार चित्ररस तथा चित्रगन्ध को भी मानना असमीचीन है । 

</details>


<details><summary>मूलम्</summary>

एवं चत्वार्येव रूपाणि । तेन चित्रं नाम पञ्चमं रूपमिति मतनिरासः । अत एव चित्रगन्धस्पर्शरसानामपि निरासः । इति रूपम् ।
</details>


## रस-निरूपणम् 

<details open><summary>विश्वास-प्रस्तुतिः</summary>

अस्मद्-आदि-रसनेन्द्रिय-ग्राह्य-विजातीयेतरो रसः । 
</details>

<details><summary>हिन्दी</summary>

अनुवाद - हम लोगों की केवल रसनेन्द्रिय से ग्राह्य जो पदार्थ है, उनसे जो विस- जातीय, उनसे भिन्न जो अद्रव्य है, वह रस है । 
</details>

<details><summary>हिन्दी - तिप्पनी</summary>

रस का लक्षण 


भा० प्र० - रस को लक्षित करते हुए यतीन्द्रमतदीपिकाकार कहते हैं— अस्म- वादिरसनेन्द्रिय इत्यादि - अर्थात् हमलोगों की केवल रसनेन्द्रिय से गृहीत होने वाले जितने पदार्थ हैं, उनसे विसजातीय जो पदार्थ, उनसे जो भिन्न अद्रव्य हैं, वे रस हैं । 
</details>


<details><summary>मूलम्</summary>

अस्मदादिरसनेन्द्रियग्राह्यविजातीयेतरो रसः । 
</details>


<details open><summary>विश्वास-प्रस्तुतिः</summary>

स षोढा  - मधुराम्ल-लवण-तिक्त-कटु-कषाय-भेदात् ।  
तत्र इक्षु-क्षीर-गुडादि-रसा मधुर-भेदाः ।  
चूत-चिञ्चामलकादि-रसा आम्लाः ।  
सैन्धवोषर-विकारादि-रसा लवण-भेदाः ।  
किम्पाक-निम्बादि-रसाः तिक्त-भेदाः ।  
शुण्ठी-मरीची-सर्षपादि-रसाः कटु-भेदाः ।  
हरीतकी-विभीतक-चूताङ्कुरादि-रसाः कषायभेदाः ।  
इति रसः ।
</details>

<details><summary>हिन्दी</summary>

रस छह प्रकार के होते हैं - १. मधुर, २. अम्ल, ३. लवण, ४. तिक्त ५. कटु एवं ६. कषाय । इनमें इख, दुग्ध, गुड़ आदि मधुर रस के अवान्तर भेद हैं । आम, इमली, आंवला आदि के रस - विशेष आम्ल रस के अवान्तर भेद हैं। नमक तथा ऊषर के विकार आदि के रस - विशेष लवण रप के अवान्तर भेद हैं । किम्पाक अर्थात् विषवृक्ष तथा निम्ब आदि के रस तिक्तरस के 'अवान्तर भेद हैं । सोंठ, मरीच, सरसो आदि के रस कटुरस के अवान्तर भेद हैं । हरे, बिभीतक तथा आम्रमञ्जरी के रस कषायरस के अवान्तर भेद हैं । 

</details>

<details><summary>हिन्दी - तिप्पनी</summary>

यद्यपि लोक में जितने रस हैं, वे सब हमारी रसनेन्द्रिय से गृहीत नहीं होते हैं, फिर भी उनमें से बहुतों का ग्रहण हम लोगों की रसनेन्द्रिय से होता है । उन गृहीत होने वाले रसों से शब्दादि विसजातीय हैं। उनसे भिन्न जो अद्रव्य हैं, वे सब के सब रस हैं, इस प्रकार लक्षण का समन्वय हो जाता है ।  
[[२७२]]
</details>


<details><summary>मूलम्</summary>

स षोढामधुराम्ललवणतिक्त- कटुकषायभेदात् ।  
तत्र इक्षुक्षीरगुडादिरसा मधुरभेदाः ।  
चूतचिञ्चामलकादिरसा आम्लाः ।  
सैन्धवोषरविकारादिरसा लवणभेदाः ।  
किम्पाकनिम्बादिरसाः तिक्तभेदाः ।  
शुण्ठीमरीचीसर्षपादिरसाः कटुभेदाः ।  
हरीतकीविभीतकचूताङ्कुरादिरसाः कषायभेदाः ।  
इति रसः ।

</details>


## गन्ध-निरूपणम् 

<details open><summary>विश्वास-प्रस्तुतिः</summary>

अस्मद्-आदि-घ्राण-ग्राह्य-विजातीयेतरो गन्धः । 
</details>

<details><summary>हिन्दी</summary>

अनुवाद - हम लोगों की घ्राणेन्द्रिय मात्र से जिनका ग्रहण होता है, उनसे जो विजातीय पदार्थ, उन विजातीय पदार्थों से भिन्न जो अद्रव्य होता है, वह गन्ध है ।  
</details>

<details><summary>हिन्दी - तिप्पनी</summary>

गन्ध-निरूपण 


मा० प्र०— गन्ध को लक्षित करते हुए यतीन्द्रमतदीपिकाकार का कहना है कि जिन पदार्थों का ग्रहण केवल हमारी घ्राणेन्द्रिय के द्वारा होता हैं, उन पदार्थों से विसजातीय जो पदार्थ, उनसे भिन्न जो अद्रव्य, वे सबके सब गन्ध हैं । संसार में अनेक प्रकार के गन्ध हैं, उन सभी का ग्रहण हमारी घ्राणेन्द्रिय से नहीं हो सकता है, किन्तु जितने का ग्रहण हमारी घ्राणेन्द्रिय से होता है, उससे विसजातीय शब्दादि हैं, उन सबों से भिन्न जो अद्रव्य हैं, वे सबके सब गन्ध हैं । इस प्रकार से लक्षण का समन्वय हो जाता है । 

</details>


<details><summary>मूलम्</summary>

अस्मदादिघ्राणग्राह्यविजातीयेतरो गन्धः ।
</details>


<details open><summary>विश्वास-प्रस्तुतिः</summary>

स द्विविधः – सुरभिर् असुरभिश् चेति ।  
पाटीर+++(=चन्दन)+++--मृग-मद--घुसृण+++(=कुङ्कुम)+++-चम्पकादि-गन्धाः सुरभि-भेदाः ।  
तद्-अन्येष्व् अ-सुरभि-गन्धाः ।  
</details>

<details><summary>हिन्दी</summary>

गन्ध दो प्रकार का होता है-सुगन्ध और दुर्गन्ध । खस, कस्तूरी, कुंकुम और चम्पक आदि के रस सुगन्ध के अवान्तर भेद हैं ।  
पूति ( सड़े हुए मांस की दुर्गन्ध ) और विस्रगन्ध दुर्गन्ध के अवान्तर भेद हैं ।  
</details>

<details><summary>हिन्दी - तिप्पनी</summary>

गन्ध दो प्रकार का होता है— सुगन्ध और दुर्गन्ध । 'यह सुगन्ध है' इस प्रकार की प्रतीति और व्यवहार का जो विषय बनता है, उसे सुगन्ध कहते हैं तथा 'यह दुर्गन्ध है' इस प्रकार की प्रतीति और व्यवहार का जो विषय बनता है, उसे दुर्गन्ध कहते है । 

</details>


<details><summary>मूलम्</summary>

स द्विविधः – सुरभिरसुरभिश्चेति ।  
पाटीरमृगमदघुसृणचम्पकादिगन्धाः सुरभिभेदाः ।  
तदन्येष्वसुरभिगन्धाः ।  
</details>


<details open><summary>विश्वास-प्रस्तुतिः</summary>

अयं च गन्धः पृथिव्येकवर्ती  
पाक-भेदाद् भिन्नः पवन-सलिलादिषु गन्धोपलब्धिः -  
पार्थिवसंसर्गाद् अयो दहतीतिवत् औपचारिकी ।
</details>

<details><summary>हिन्दी</summary>

गन्ध केवल पृथिवी नामक भूत में रहता है और पाक के भेद से इसके भेद होते हैं । वायु, जल आदि में गन्ध की उपलब्धि पार्थिव वस्तुओं के संसर्ग से होती है। वायु के गन्धवत्त्व की प्रतीति औपचारिकी उसी प्रकार से हैं, जिस प्रकार से लोहे में दाहकत्व की प्रतीति औपचारिकी है ।
</details>

<details><summary>हिन्दी - तिप्पनी</summary>

गन्ध केवल पृथिवी में रहता है। यह सुगन्धित जल है, यह सुगन्धित वायु हैं, [[२७३]] इत्यादि प्रकार से जो वायु, जल आदि के सुगन्धित अथवा दुर्गन्धित होने की जो प्रतीति होती है, उसका कारण है— उन वायुओं अथवा जलों से सुगन्धित अथवा दुर्गन्धित पार्थिव पदार्थ का संसर्ग हो जाता है । जिस प्रकार लौहपिण्ड का स्वभाव जलाने का नहीं होता है, किन्तु जब लौहपिण्ड का अग्नि से संसर्ग हो जाता है, तब वह लौहपिण्ड जलाने का कार्य करने लगता है तथा 'लौहपिण्ड जला रहा है' इस प्रकार का औपचारिक प्रयोग भी होने लगता है । इसी प्रकार सुगन्धित वायु चल रही है, इत्यादि औपचारिक प्रयोग हैं । 

</details>


<details><summary>मूलम्</summary>

अयं च गन्धः पृथिव्येकवर्ती  
पाकभेदाद्भिन्नः पवनसलिलादिषु गन्धोपलब्धिः   
पार्थिवसंसर्गादयो दहतीतिवतौपचारिकी ।
</details>

<details open><summary>विश्वास-प्रस्तुतिः</summary>

१३. पञ्चीकरण-प्रक्रियया सर्व-भूतेषु सर्व-गुणानां विद्यमानत्वेऽपि  
प्राधान्याभिप्रायेण +उक्तम् इति  
न विरोधः ।  
पाकाद् गुणान्तरोत्पत्तिः ।  
स्वाश्रय-नाशाभावाद् एव+उपपत्तेः  
पीलु-पाक-वादि-मत-निरासः ।  
इति गन्धः ।
</details>

<details><summary>हिन्दी</summary>

पञ्चीकरण - प्रक्रिया के द्वारा सभी भूतों में  
सभी भूतों के गुणों के विद्यमान रहने पर भी,  
यहाँ पर तत् तत् भूतों में ही  
तत् तत् गुणों की स्थिति प्राधान्याभिप्राय से बतलायी गयी है,  
अतएव इसका कोई विरोध नहीं है ।  

पाक के द्वारा अपने आश्रय में ही गुणान्तर की 'उत्पत्ति होती है ।  
पाक के द्वारा स्वाश्रय का नाश हुए बिना ही  
गुणान्तरों की उत्पत्ति उपपन्न हो जाने के कारण,  
पिलुपाक, पिठरपाक आदि को मानने वालों के मत का निरास हो जाता है । 
</details>

<details><summary>मूलम्</summary>

पञ्चीकरणप्रक्रियया सर्वभूतेषु सर्वगुणानां विद्यमानत्वेऽपि प्राधान्याभिप्रायेणोक्तमिति न विरोधः ।  
पाकाद्गुणान्तरोत्पत्तिः स्वाश्रये ।  
स्वाश्रयनाशाभावादेवोपपत्तेः पीलु ( पाकवादि ) पाकादिमतनिरासः ।
</details>

प्रश्न उठता है कि विशिष्टाद्वैत सिद्धान्त में माना जाता है कि पञ्चीकरण प्रक्रिया के अनुसार सभी भूतों में सभी भूतों के गुण विद्यमान रहते हैं, अतएव यह कैसे कहा जा सकता है कि गन्ध केवल पृथिवी में ही रहता है ? तो इस शंका का समाधान है कि यद्यपि पञ्चीकरण - प्रक्रिया के अनुसार सभी भूतों में सभी भूत विद्यमान रहते हैं, फिर भी प्रधान रूप से पृथिवी में गन्ध नामक गुण ही विद्यमान रहता है । रस जल और पृथिवी में रहता है । अतएव इस कथन से पञ्चीकरण प्रक्रिया का कोई भी विरोध नहीं होता है । 


पाकजगुणान्तरोत्पत्ति-विषयक विचार -  
औपनिषद् मतावलम्बी मानते हैं कि उत्पन्न होते समय पृथिवी का कृष्ण रूप ही था;  
इस अर्थ का प्रतिपादन 'यत्कृष्णं तदन्नस्य' यह श्रुति करती है ।  
आकाश में नील रूप की विद्यमानता का समर्थन करते हुए श्रीभाष्यकार ने कहा है कि  
पञ्चीकरण प्रक्रिया के अनुसार आकाश में  
पृथिवी का नील-रूप मिश्रित हो गया है,  
अतएव आकाश में नील रूप की प्रतीति होती है ।  
अतः सिद्ध होता है कि पृथिवी का नील रूप स्वाभाविक है,  
पाकज नहीं है,  
क्योंकि पञ्चीकरण से पूर्व तेजस्तत्त्व कार्य करने में असमर्थ था ।  
यहाँ पर नैयायिक एवं वैशेषिक यह प्रश्न उठाते हैं कि  
उत्पन्न होते समय सभी कार्य निधर्मक होते हैं,  
तदनन्तर क्षण में उनमें पाकजन्य रूपादि गुणों की उत्पत्ति होती है,  
अतएव यह कैसे कहा जा सकता है कि पृथिवी उत्पत्ति-काल में नीली थी, उसका नील रूप स्वाभाविक है, पाकज नहीं ? तो इसका उत्तर है कि जिस प्रकार उत्पन्न होते समय में जल अभास्वर- शुक्ल नामक गुण से तथा शीतस्पर्श से युक्त रहता है, उसी प्रकार यह मानना चाहिए कि उत्पन्न होते समय पृथिवी नील रूप से युक्त होती है । 


अब प्रश्न उठता है कि पाक के द्वारा द्रव्यों में जो पाकजन्य गुणान्तर की उत्पत्ति देखी जाती है, वह पाक किसका होता है ?  
पीलु (परमाणु) का, या पिठर (अवयवी ) का, या आश्रय का ?  
नैयायिक तथा वैशेषिक पीलु (परमाणु) एवं पिठर ( अवयवी ) के पाक को लेकर विवाद करते हैं ।  
सिद्धान्त में इन दोनों में से कोई भी पक्ष मान्य नहीं है ।  
अतएव विचारणीय विषय है कि  
घटादि के अवयव जब संयुक्त रहते हैं,  
तब उनमें पाक होता है,  
अथवा जब वे अलग-अलग होते हैं,  
तब उनमें पाक होता है ?  
विचार करने पर ये दोनों पक्ष उत्पन्न होते हैं ।  
अवयवों के संयुक्त रहने पर ही [[२७४]] घटादि में पाक होता है,  
यह प्रथम पक्ष है ।  

इस पक्ष की उपपत्ति यह है कि  

> अशिथिल रहने वाले घटादि में पाकभेद होने के कारण  
रूपभेद दृष्टिगोचर होता है ।  
वैशेषिक भी देखते हैं कि घट अशिथिल ही रहता है,  
किन्तु पाक के द्वारा उनमें रूपभेद हो जाता है ।  
इस प्रकार यही सिद्ध होता है कि  
जब घटादि के अवयव संयुक्त रहते हैं  
तभी उनमें पाक होता है । 

अब यहाँ प्रश्न उठता है कि  
यदि इस प्रकार का उपपादन होता है तो फिर वैशेषिकों ने पाकज-प्रक्रिया में यह क्यों माना है कि पाक में द्वयणुक - पर्यन्त अवयवियों का नाश होता है तथा परमाणुओं में पाक से रूपान्तर होने पर उन परमाणुओं द्वारा द्वयणुक से लेकर महान् अवयवी - पर्यन्त निर्माण होता है ? तो इसका उत्तर है कि वैशेषिकों ने ऐसे कई नियम मान रखें हैं कि उनको द्वयणुक - पर्यन्त पूर्वावयवियों का नाश तथा पक्वं परमाणुओं से नवीन द्वयणुक से लेकर महान् अवयवी तक का निर्माण मानना पड़ता है । यहाँ उनके दो नियमों की चर्चा की जा रही है । 


१. अवयवी में विद्यमान रूपादि गुण तब तक बने रहेंगे जब तक उनका आश्रय बना रहेगा, वे अवयवी के नष्ट होने पर ही नष्ट हो सकते हैं, उससे पहले नहीं । २. अवयवों में विद्यमान विशेष गुणों से अवयवी में विशेष गुण उत्पन्न होते हैं । ये दोनों नियम अनुपपन्न हैं । इन्हीं नियमों का निर्वाह करने के लिए उन्हे द्वयणुक- पर्यन्त पूर्वावयवी का विनाश मानना पड़ता है, क्योंकि पूर्वावयवियों के नष्ट हुए बिना उनके पूर्व गुण रूपादि भी विनष्ट नहीं हो सकते, फलतः उनमें रूपान्तर की उत्पत्ति नहीं हो सकती है । अतएव पूर्वावयवियों के विनष्ट हो जाने पर बचे हुए परमाणुओं के पूर्वरूप पाक से पहले विनष्ट हो जाते हैं । पाक के पश्चात् रूपान्तर प्राप्त 


परमाणुओं द्वारा द्वयणुक से लेकर महान् अवयवी - पर्यन्त तक की नवीनतया उत्पत्ति होती है । इन अनुपपन्न नियमों का निर्वाह करने के लिए ही उन्हें पीलुपाकवाद अथवा पिठरपाक- वाद स्वीकार करना पड़ता है । 


विलीन होने लग जाते हैं । 


किञ्च यह भी पक्ष उपपन्न होता है कि जब अवयव विभक्त रहते हैं, तब उनके आश्रय में पाक होता है । इसके अनुसार मधु के छत्ते का पाक लोक में देखा जाता है । देखा जाता है कि अग्नि का संसर्ग होते ही मधु के छत्ते के अवयव विशीर्ण और अतएव यथावसर अवयवों के संयुक्त रहने पर अथवा वियुक्त रहने पर, दोनों प्रकार का पाक स्वीकारा जा सकता है। इसी अर्थ को स्पष्ट करते हुए यतीन्द्रमतदीपिकाकार कहते हैं - ' पाकाद् गुणान्तरोत्पत्तिः स्वाश्रये इत्यादि । 


## संयोग-निरूपणम् 


संयुक्तप्रत्ययनिमित्तं संयोगः । स च सामान्यगुणः षद्रव्यवर्ती । अस्य च स्वाभाव सादेश्यमुपलभ्यमानमंशभेदप्रयुक्ततया न विरोधावहम् । 


। स च 


कार्याकार्यभेदाद् द्विविधः । पूर्वः परिमितानामुभयप्रेरणात्, यथा मेषयो-


[[२७५]]


मल्लयोर्वा । क्वचिदन्यतरप्रेरणात्; यथा स्थाणुश्येनयोस्संयोगः । केचित्संयो- गजसंयोगमपि वदन्ति, हस्तपुस्तकसंयोगात्काय पुस्तकसंयोग इति । तन्न । हस्त पुस्तकसंयोगेनंवोपपत्तेः । एतेन विभागजविभागोऽपि निरस्तः । विभा- गोऽपि संयोगाभाव एव न पृथग्गुणः । अकार्यसंयोगस्तु विभद्रव्ययोः । अज- द्रव्यसंयोगः श्रुत्याऽङ्गीक्रियते । अनुमानादप्यजद्रव्यसंयोगसिद्धिः । यथा विभुद्रव्यं विभुद्रव्यसंयोगवद् द्रव्यत्वात् घटवत् तथा विभुद्रव्यमीश्वर- संयुक्तम्, द्रव्यत्वात् घटवत् । ईश्वरः कालादिसंयुक्तो द्रव्यत्वाद् घटवत् इत्यादिर्भािवभु संयोगस्सिद्धः । 


। 


अनु० - 'ये पदार्थ संयुक्त हैं। इस प्रकार की प्रतीति जिसके कारण होती है, उसे संयोग कहते हैं । संयोग एक सामान्य गुण है तथा छह द्रव्यों में पाया जाता है । संयोग का वृक्षादि एक ही देश में जो अभाव भी उपलब्ध होता है, वह एक ही वस्तु के अंश की भिन्नता के कारण होता है, अतएव उसमें कोई भी विरोध नहीं है । संयोग दो प्रकार का होता है-कार्यसंयोग तथा कार्यभिन्न संयोग । कार्यसंयोग सीमित वस्तुओं में होता है तथा दोनों के प्रेरित होने पर होता है । जैसे- दो मेषों अथवा दो मल्लों का संयोग । कहीं पर दोनों में से एक के भी प्रेरित होने से होता है; जैसे-- श्येन पक्षी तथा ठूंठे वृक्ष का संयोग । कुछ लोग संयोगजन्य संयोग को भी स्वीकार करते हैं; जैसे - हस्तपुस्तक-संयोग से उत्पन्न कार्य (शरीर ) पुस्तक का संयोग । किन्तु यह संयोग नहीं माना जा सकता है, क्योंकि हस्तपुस्तक-संयोग से ही संयोग उपपन्न हो जाता है । अतएव विभागजन्य विभाग की भी उपपत्ति नहीं हो सकती है । विभाग भी संयोग का अभावरूप होने के कारण अतिरिक्त गुण नहीं हो सकता है। दो विभु द्रव्यों में होनेवाला संयोग अकार्यसंयोग है । नित्य द्रव्यों के संयोग का प्रतिपादन श्रुतियाँ ही करती हैं। अनुमान के द्वारा भी अज ( नित्य ) द्रव्यों के संयोग की सिद्धि होती है । उदाहरणार्थ - विभुद्रव्य से विभुद्रव्य का संयोग होता है, क्योंकि वह घट के समान द्रव्य है । किञ्च - विभुद्रव्य ईश्वर से संयुक्त होता है, क्योंकि वह घट के समान द्रव्य है । ईश्वर का काल आदि से संयोग होता है, क्योंकि वह घट के समान द्रव्य है । इत्यादि अनुमान के द्वारा विभुद्रव्यों के संयोग की सिद्धि होती है । 


संयोग का निरूपण 


भा० प्र० - संयोग नामक अद्रव्य को लक्षित करते हुए यतीन्द्रमतदीपिकाकार कहते हैं कि - जिस अद्रव्य के कारण ये दोनों पदार्थं संयुक्त हैं, इस प्रकार की प्रतीति होती है, उस अद्रव्य ( गुण ) को संयोग कहते हैं। संयोग का यह स्वभाव है कि वह अपने अभाव के साथ एकदेश में रहता है । जैसे जिस वृक्ष पर वानर बैठा है, उसके अग्रभाग में तो वृक्षीवानरसंयोग का सद्भाव है, किन्तु वृक्ष के मूलभाग में वृक्षी- वानरसंयोग का अभाव है । अतएव समान देश में उसके सद्भाव और अभाव की उपलब्धि जो होती है, वह देश के अंशभेद को लेकर है; जैसे—एक ही वृक्ष के एक 


[[२७६]]




अंश में कपिसंयोग का सद्भाव तथा दूसरे अंश में उसका अभाव दृष्टिगोचर होता है । अतएव उसमें कोई विरोध नहीं है । 'अस्य च स्वाभावसादेश्यम्' नियम के विषय में यह भी शंका की जा सकती है कि सावयव पदार्थों के विषय में तो संयोग का समान देश में अंशभेद के कारण अपने अभाव के साथ रहने का नियम उपपन्न हो सकता है, किन्तु निरवयव पदार्थों के विषय में संयोग के उस स्वभाव का कैसे निर्वाह हो सकता है ? तो इस शंका का समाधान है कि निरवय पदार्थों में भी संयोग के इस नियम की उपपत्ति उपाधि के द्वारा होती है । निरवयव पदार्थों का भी औपाधिक अंश तो रहता ही है । अतएव उसके एक औपाधिक अंश में संयोग रहता है तथा दूसरे औपाधिक अंश में संयोग का अभाव रहता है । जैसे - मठाकाश में पुरुष - संयोग रहता है तथा घटाकाश में उस संयोग का अभाव रहता है । 


संयोग के दो भेदों का प्रतिपादन करते हुए कहा गया है कि संयोग दो प्रकार का होता है - कार्यसंयोग तथा अकार्यसंयोग । 


कार्य संयोग - परिमित मूर्त पदार्थों का संयोग कार्य है, क्योंकि वह उत्पन्न होता है । परिमित मूर्त पदार्थ एवं अपरिमित विभु पदार्थों में भी होनेवाला संयोग कार्य होता है । यह कार्यरूप संयोग तब होता है, जब कि उन दोनों पदार्थों में क्रिया हो । जैसे दो भेड़ों का संयोग तब होता है जब कि दोनों में क्रिया होती है । अथवा दो पहलवानों में संयोग तब होता है, जब कि उन दोनों में क्रिया हो । कहीं-कहीं पर संयुक्त होनेवाले दोनों पदार्थों में से एक पदार्थ में भी होनेवाली क्रिया से संयोग होता है; जैसे - बाज पक्षी तथा स्थाणु ( ठूंठा पेड़ ) का संयोग । इस संयोग में केवल बाज में क्रिया होती है । 


संयोगज संयोग का खण्डन - वैशेषिक दार्शनिक एक तीसरे प्रकार का भी संयोग मानते हैं-संयोगज संयोग । जैसे - हाथ और पुस्तक के संयोग से सम्पन्न होनेवाला कार्य पुस्तक संयोग । हाथ शरीर का अवयव है और शरीर उसका अवयवी । अवयव- भूत हाथ से पुस्तक का संयोग होने से अवयवी शरीर से पुस्तक का संयोग संपन्न हो जाता है । परन्तु वैशेषिकों द्वारा स्वीकृत यह संयोग समीचीन नहीं है, क्योंकि अवयव- समुदाय से अतिरिक्त अवयवी नामक कोई पदार्थ ही नहीं है । अवयवभूत हाथ का पुस्तक से जो संयोग होता है, वही अवयव समुदाय शरीर का पुस्तक के साथ संयोग है । अतएव संयोगजसंयोग की मान्यता ठीक नहीं है । 


अकार्यसंयोग — उन दो वस्तुओं में होता है, जो निश्चल रहते हुए अन्तरालरहित होते हैं । काल तथा ईश्वर इत्यादि विभुद्रव्य निश्चल हैं। इनमें क्रिया नही होती है । ये सभी मूर्तं द्रव्यों से संयुक्त होकर रहते हैं । दोनों विभुद्रव्यों के बीच में कोई भी ऐसा द्रव्य नहीं है, जो उनसे संयुक्त न हो । अतएव वे अन्तरालरहित हैं । अन्तराल वही पदार्थ होता है, जो उनसे असंयुक्त रहता है। दोनों विभुद्रव्यों में क्रिया न होने के कारण इनका संयोग अकार्य है, कार्य नहीं है । वैशेषिक अकार्यसंयोग को नहीं 





[[२७७]]


मानते हैं, किन्तु उनकी यह मान्यता ठीक नहीं है, क्योंकि अनुमानप्रमाण के द्वारा अकार्यसंयोग की सिद्धि होती है । तथाहि - १. दो विभुद्रव्यों में संयोग होता है, क्योंकि वे अन्तराल-शून्य होकर रहते हैं । जैसे अन्तराल-शून्य होकर रहनेवाले दो मनुष्यों में संयोग देखा जाता है । यदि दोनों विभुद्रव्य संयुक्त नहीं होते तो उनमें अन्त- राल अवश्य रहता, किन्तु उनमें अन्तराल नहीं होता है, इससे सिद्ध होता है कि उनमें संयोग होता है । २. किञ्च विभुद्रव्य ईश्वर से संयुक्त होकर रहता है, क्योंकि वह द्रव्य है, जिसने द्रव्य हैं, वे सब घट के समान ईश्वर से संयुक्त होकर रहते हैं । ३. विभुद्रव्य ईश्वर, काल आदि से संयुक्त होकर रहता है; क्योंकि वह द्रव्य है । जितने भी द्रव्य हैं, वे घट के समान काल से संयुक्त होकर ही रहते हैं । 


किञ्च श्रुतियाँ भी विभुद्रव्य ईश्वर को स्वेतर समस्त वस्तुओं से संयुक्त होकर रहने का प्रतिपादन करती हैं । 'सर्वव्यापी च भगवान्' अर्थात् परमात्मा सर्वव्यापक है । इससे ईश्वर की सभी वस्तुओं से संयुक्त होकर रहने की सिद्धि होती है । 'अन्त- र्बहिश्च तत्सर्वं व्याप्य नारायणः स्थितः' श्रुति बतलाती है कि भगवान् नारायण संसार की सभी वस्तुओं के बाहर-भीतर व्याप्त होकर रहते हैं । यह श्रुति भी परमात्मा का सभी वस्तुओं से संयोग बतलाती है । 


शक्तिनिरूपणम् 


अथ शक्तिः । सर्वकारणानां कारणत्वनिर्वाहकः कश्चिदद्रव्यविशेषः शक्तिः । तर्कागमाभ्यां तत्सिद्धिः । प्रतिबन्धक मणिमन्त्रादिसन्निधौ स्वरूप- सहकारिवैकल्याभावेऽपि यदुपरोधाद्दहनो न दहति सा ह्यतीन्द्रिया शक्तिः । अयस्कान्तादिषु तत्प्रसिद्धिः । सा शक्तिः षद्रव्यवर्तिनी । भगवन्निष्ठत्वं पुराणरत्नादिषु प्रसिद्धम् । एवं सर्वत्रापि शक्तिनामकधर्मविशेषसिद्धिः । 


अनुवाद - अब शक्ति का निरूपण किया जाता है । सभी कारणों के कारणत्व का निर्वाहक कोई अद्रव्य- विशेष ही शक्ति है । शक्ति की सिद्धि तक और आगम से होती है । प्रतिबन्धक मणि आदि के सन्निकट में स्वरूप एवं सहकारी कारणों का अभाव नहीं रहने पर भी, जिससे बाधित होकर अग्नि जलाने का काम नहीं करती है, वही अतीन्द्रिय शक्ति है । अयस्कान्त आदि मणियों में उसकी प्रसिद्धि है । वह शक्ति छह द्रव्य में रहती है । पुराणादि में शक्ति की भगवन्निष्ठता प्रसिद्ध है । इस प्रकार सर्वत्र शक्ति नामक धर्म की सिद्धि होती है । 


शक्ति का निरूपण 


भा० प्र० - इस अवतार के प्रारम्भ में उद्दिष्ट दश अद्रव्यों में से नव अद्रव्यों का निरूपण करने के पश्चात् अन्तिम अद्रव्य शक्ति का निरूपण किया जा रहा है । शक्ति का निरूपण करते हुए यतीन्द्रमतदीपिकाकार कहते हैं कि शक्ति वह अद्रव्य है, जो सभी कारणों के कारणत्व की निर्वाहिका है । कार्य को उत्पन्न करने में समर्थ होने से कारण बनता है और शक्ति उसके कारणत्व का निर्वाह करती है । 


[[२७८]]




उस शक्ति की सिद्धि तर्क एवं शास्त्र से होती है । शक्ति की सिद्धि में यह तर्क है कि स्वरूप एवं सहकारी कारणों के रहने पर भी अग्निप्रतिबन्धक चन्द्रकान्तमणि के रहने पर जलाने का कार्य नहीं करती है । उसका कारण यह है कि अग्नि के जलाने की शक्ति उस मणि के द्वारा अवरुद्ध हो जाती है और उस मणि के हटा देने के बाद अग्नि जलाने का कार्य करने लगती है । जिसके उपरुद्ध होने के कारण अग्नि नहीं जलाती है तथा जिसके द्वारा अग्नि जलाने का कार्य करती है, वह शक्ति नामक अद्रव्य है । यह शक्ति अतीन्द्रिय है, उसका साक्षात्कार नहीं किया जा सकता है । किन्तु अग्नि में जलाने की शक्ति तथा जल में आर्द्र करने की शक्ति आदि का अनुमान किया जा सकता है। महर्षि पराशर भी कहते हैं - ' शक्तयः सर्वभावाना- मचिन्त्यज्ञानगोचराः । यतोऽतो ब्रह्मण एतास्तु सर्गाद्याभावशक्तयः । भवन्ति तपसां श्रेष्ठ पावकस्य यथोष्णता ।' अर्थात् हे तपस्वियों में श्रेष्ठ मैत्रेयजी ! सभी वस्तुओं में रहने वाली शक्तियाँ, जो अचिन्त्य ज्ञान का विषय बनती हैं, अतएव वे उसी ज्ञान से सिद्ध होती हैं । अतएव परब्रह्म में भी ऐसी स्वाभाविक शक्तियाँ विद्यमान हैं, जो सृष्टि इत्यादि के अनुकूल हैं । जिस प्रकार अग्नि की उष्णता प्रमाणसिद्ध है, उसी प्रकार परब्रह्म की शक्तियां भी प्रमाणसिद्ध हैं । पदार्थों के प्रमाणसिद्ध स्वभाव का किसी भी प्रकार अपलाप नहीं किया जा सकता है। अहिर्बुध्न्यसंहिता में भी कहा गया है कि- 'शक्तयः सर्वभावानामचिन्त्या अपृथक् स्थिताः ।' अर्थात् सभी पदार्थों में शक्तियाँ विद्यमान रहती हैं, वे अचिन्त्य तथा अपृथसिद्ध हैं । अयस्कान्तमणि की भी शक्ति प्रसिद्ध है कि वह लोहे का आकर्षण करने का कार्य करती है । अतएव अय- स्कान्त आदि में शक्ति की विशद रूप से प्रतीति होती है । शक्ति छहों द्रव्यों में रहती है । ऐसा कोई भी द्रव्य नहीं है, जिसमें शक्ति न हो । विष्णुपुराण के 'शक्तयः सर्व- भावानाम्' इत्यादि वाक्य के द्वारा बतलाया गया है कि श्रीभगवान् में जगत् की सृष्टि आदि करने की शक्ति विद्यमान है तथा वह प्रमाणसिद्ध है । 'पराऽस्य शक्ति- विविधैव श्रूयते श्रुति कहती है कि श्रीभगवान् में अनेक प्रकार की पराशक्तियाँ सुनी जाती हैं । यह श्रुति भी परमात्मा की शक्ति का वर्णन करती है । इस प्रकार स्पष्ट है कि सभी वस्तुओं में शक्ति नामक धर्म रहता है । 


वैशेषिकाभिमतदशगुणेषु चतुविशतिगुणानामन्तर्भावः 


ननु, चतुविशतिप्रकारा गुणा इत्युक्तत्वात् कथं दर्शवेति निदिश्यते इति चेत् । उच्यते । जीवात्मगुणविशेषाणां बुद्धिसुखदुःखेच्छाद्वेषप्रयत्नानां षण्णां ज्ञानविततिरूपत्वेन ज्ञानेऽन्तर्भावस्योक्तत्वात् । धर्माधर्मयोरपोश्वरप्रीत्य- प्रीतिरूपत्वे नेश्वरज्ञानेऽन्तर्भावात् । भावनाख्यसंस्कारस्य ज्ञानविशेषरूप- स्वात् । वेगो ( त्पतन ) त्पादक हेतोरेव वेगाख्यसंस्कारोपपत्तेः, संयोगमादाय स्थितस्थापकस्यापि सम्भवात्, शब्दस्पर्शरूपरसगन्धानां पञ्चानां प्रत्यक्ष- सिद्धत्वेनाङ्गीकारात् । विभागपृथक्त्वयोरपि संयोगाभावमादायोपपत्तेः । 





परत्वापरत्वयोर्देशकालसंयोगविशेषमादायोपपत्तेः 


[[२७९]]


संख्यापरिमाण द्रवत्व- 


स्नेहानां तत्तद्रव्यस्वरूपमादायोपपत्तेः । गुरुत्वस्य शक्त्यन्तर्भावस्य वक्तु- मुचितत्वाच्च दशैवेति सुष्ठुक्तम् । 


अनुवाद - प्रश्न उठता है कि चौबीस प्रकार के गुण कहे जाते हैं तो फिर विशिष्टाद्वैती दश प्रकार के ही गुण कैसे कहते हैं ? तो इसका उत्तर है कि जीवात्मा के गुण - विशेष - बुद्धि, सुख, दुःख, इच्छा, द्वेष और प्रयत्न -- ये छहों ज्ञान के विस्तृत रूप हैं, अतएव उनका ज्ञान में अन्तर्भाव होता है । धर्म एवं अधर्म भी ईश्वर की प्रसन्नता और अप्रसन्नता - रूप हैं, अतएव उनका ईश्वर के ज्ञान में अन्तर्भाव होता है । भावना नामक संस्कार भी ज्ञान विशेष रूप है । वेग को उत्पन्न करने का जो कारण है, उसे ही वेग नामक संस्कार कहते हैं; संयोग को ही लेकर स्थितस्थापक भी होता है । हम प्रत्यक्षसिद्ध - शब्द, स्पर्श, रूप, रस एवं गन्ध को स्वीकार करते ही हैं। विभाग और पृथक्त्व संयोगाभाव रूप हैं । परत्व एवं अपरत्व की सिद्धि देश और काल को लेकर होती है । संख्या, परिमाण, द्रव्यत्व और स्नेह तत् तत् द्रव्य स्वरूप हैं । गुरुत्व का शक्ति में ही अन्तर्भाव हो जाता है । अतएव दश ही गुणों को मानना समीचीन है । 


भा० प्र० - वैशेषिकदर्शन में चौबीस गुण बतलाए गये हैं- रूप, रस, गन्ध, स्पर्श, संख्या, परिमाण, पृथक्त्व, संयोग, विभाग, परत्व, अपरत्व, गुरुत्व, द्रवत्व, स्नेह, शब्द, बुद्धि, सुख, दुःख, इच्छा, द्वेष, प्रयत्न, धर्म, अधर्म और संस्कार । विशिष्टाद्वैती दस गुण बतलाते हैं । इन दोनों का समन्वय कैसे हो सकता है ? इस शंका का समाधान करते हुए विशिष्टाद्वैती कहते हैं कि जीवों के जो बुद्धि, सुख, दुःख, इच्छा, द्वेष तथा प्रयत्न ये छह गुण माने गये हैं, वे ज्ञान के ही विभिन्न रूप हैं । इस बात की चर्चा धर्मभूत ज्ञान के निरूपण के प्रसंग में की गयी है, अतएव उनका ज्ञान में ही अन्तर्भाव हो जाता है, उनको अलग गुण मानने की कोई आवश्यकता नहीं है । इसी प्रकार ईश्वर की प्रसन्नता को ही धर्म कहते हैं और ईश्वर की अप्रसन्नता को अधर्म कहते हैं । अतएव धर्माधर्म का ईश्वर के ज्ञान में अन्तर्भाव हो जाता है । 


संस्कार का संयोग में अन्तर्भाव - संस्कार का निरूपण करते हुए वैशेषिकों ने कहा है कि संस्कार तीन प्रकार का होता है – वेग, भावना और स्थितस्थापक । क्योंकि वेग तो कर्मविशेष है । वेग की उत्पति का जो हेतु है, उसे वेग नामक संस्कार कहते हैं । भावना नामक संस्कार ज्ञान विशेष रूप है । किञ्च स्थितस्थापक नामक जो संस्कार हैं, वह संयोग को लेकर उपपन्न होता है । इस संस्कार के विषय में वैशेषिक कहते हैं कि किसी शाखा को पकड़कर खींचने तथा खींचकर छोड़ देने पर शाखा पुनः अपने स्थान पर पहुँच जाती है । जिसके कारण वह शाखा पुनः अपने स्थान पर पहुँच जाती है, वह स्थितस्थापक नामक संस्कार कहलाता है । वैशेषिकों की इस मान्यता के विषय में सिद्धान्तियों का कहना है कि शाखा इत्यादि में विद्य- मान जो संस्थान - विशेष है, वह अवयव - रचनाविशेष है, वही स्थितस्थापक है । 


[[२८०]]




उसी के प्रभाव से शाखा पुनः अपने स्थान में पहुँच जाती है । वैशेषिक दार्शनिक यादृशसंस्थान विशेषविशिष्ट में स्थितस्थापक मानते हैं, हम उस संस्थानविशेष को ही स्थितस्थापक मानते हैं । संस्थानविशेष के तारतम्य के अनुसार ही शाखा इत्यादि का लौटकर स्वस्थान में पहुँचने में तारतम्य होता है । अतः संस्थानविशेष को स्थित- स्थापक मानना ही उचित है । अतएव स्थितस्थापक संयोगविशेष रूप ही है । इस प्रकार संस्कार नामक गुण को अतिरिक्त गुण नहीं माना जा सकता है । 


पृथक्त्व एवं विभाग की संयोगाभावरूपता - का प्रतिपादन करते हुए यतीन्द्रमत- दीपिकाकार कहते हैं - 'विभाग पृथक्त्वयोरपि इत्यादि - अर्थात् विभाग और पृथक् की सिद्धि तो संयोग का अभाव रूप उन्हें मान लेने से हो जाती है । कहने का अभिप्राय यह है कि वैशेषिक पृथक्त्व को एक अलग गुण मानकर उसका लक्षण करते हैं कि 'यह पदार्थ इस पदार्थ से पृथक् है' इस प्रकार के व्यवहार का जो कारण है, वह पृथक्त्व नामक गुण है । इसके विषय में विशिष्टाद्वैतियों का कहना है कि पृथक्त्व भी भेद ही है, उससे भिन्न पदार्थ नहीं है । एक पदार्थ दूसरे पदार्थ से भिन्न है, इस भेद को ही लेकर पृथक्त्व की प्रतीति होती है । यह इससे भिन्न है तथा यह इससे पृथक् है; इन दोनों कथनों का भाव एक ही है । इस प्रकार पृथक्त्व के भेद से अतिरिक्त पदार्थ सिद्ध नहीं होता । वह भेद संयोग का अभाव रूप ही है । इसीलिए न्यायतत्त्व में कहा गया है कि—‘अतिरेकव्यतिरेकभेदेन द्विविधो भेदः ।' अर्थात् भेद दो प्रकार का होता है- अतिरेक और व्यतिरेक । दूसरे धर्मी में न पाए जाने वाला धर्म अतिरेक कहलाता है । धर्म और धर्मी आदि के स्वरूप को व्यतिरेक कहते हैं । उसी ग्रन्थ में भेद को लक्षित करते हुए कहा गया है - 'ऐक्यं साकल्येन संयोगः, तदभावो भेदः ।' अर्थात् पूर्णरूप से होने वाले संयोग को ऐक्य कहते हैं तथा उस संयोग का अभाव भेद है । 


इसी प्रकार विभाग भी संयोग का अभाव रूप अथवा भेद रूप ही होता है । उस विभाग को लक्षित करते हुए वैशेषिक कहते हैं कि संयोग का विरोधी गुण विभाग है, किन्तु उनका यह कथन इसलिए उचित नहीं है कि जिन नोदन और पाटन इत्यादि से विभाग की उत्पत्ति और उस विभाग से संयोग का नाश वैशेषिक दार्शनिक मानते हैं, उन नोदनादि क्रियाओं से संयोग का ध्वंस ही उत्पन्न हो सकता है, उसके बीच में विभाग नामक गुण को मानने की आवश्यकता नहीं है। इस प्रकार स्पष्ट है कि विभाग भी संयोग का अभाव रूप ही है । अत एव उसको एक अलग गुण म'नने की कोई आवश्यकता नहीं है । 


परत्व एवं अपरत्व देश तथा काल के संयोग-विशेष रूप हैं - यतीन्द्र मतदीपिका- कार यही मानते हैं । उनका अभिप्राय यह है कि वैशेषिक दार्शनिक कहते हैं कि-पर एवं अपर ये दो पदार्थ हैं, इस प्रकार की प्रतीति का जो असाधारण कारण है, उस गुण को ही परत्व एवं अपरत्व शब्द से अभिहित किया जाता है । परत्व एवं अपरत्व 


दोनों दो-दो प्रकार के होते हैं दिक्कृत एवं कालकृत । दूरस्थ वस्तु में दिक्कृत 







[[२८१]]


परत्व तथा सन्निकटस्थ वस्तु में दिक्कृत अपरत्व रहते हैं । इसी प्रकार वृद्ध पुरुष में कालकृत परत्व तथा युवा पुरुष में कालकृत अपरत्व रहता है । यही वैशेषिक विद्वानों की परत्वापरत्व की व्याख्या है। इसके विषय में विशिष्टाद्वैती विद्वानों का कहना है कि दिक्काल का संबन्ध-विशेष ही परत्वापरत्व कहलाते हैं । वे दिक्काल के संबन्ध- विशेष से अतिरिक्त नहीं हैं और इसे मानने में लाघव भी है । अतएव परत्वापरत्व को अतिरिक्त गुण मानना अनुचित है । 


वैशेषिकाभिमत गुण, संख्या, परिमाण, द्रवत्व एवं स्नेह की तत्-तत् द्रव्यस्व- रूपता - का प्रतिपादन करते हुए यतीन्द्रमतदीपिकाकार का कहना है कि ये सभी तत् तत् द्रव्यस्वरूप ही हैं । 


[[1]]


संख्या का स्वरूप यह है कि एक, दो, तीन इत्यादि रूप से ज्ञान और व्यवहार के विषय को संख्या कहते हैं । वैशेषिक इत्यादि संख्या को द्रव्यमात्रनिष्ठ मानते हैं । अन्य दार्शनिक इसे द्रव्य एवं गुण इत्यादि सबों का धर्म मानते हैं । वे कहते हैं कि तीन गुण हैं, छह रस होते हैं इत्यादि प्रकार की प्रतीति और व्यवहार होते देखा ही जाता है । वैशेषिक दार्शनिक कहते हैं कि नित्यद्रव्यों में रहने वाला एकत्व नित्य है और अनित्य अवयवी द्रव्यों में रहने वाला एकत्व अनित्य है, क्योंकि वह अवयवों में विद्यमान एक- त्वों से उत्पन्न होता है । उनके अनुसार द्वित्व एवं त्रित्व इत्यादि संख्याएँ अनित्य हैं, क्योंकि वे -- यह एक है, यह भी एक है इत्यादि प्रकार की अपेक्षाबुद्धि रूप निमित्त- कारण से युक्त प्रत्येक में विद्यमान एकत्वों से उत्पन्न होती हैं । वैशेषिकों की इस प्रकार की मान्यता के विषय में विशिष्टाद्वैती विद्वान् कहते हैं कि वैशेषिक बाह्य पदार्थों में द्वित्वादि की उत्पत्ति के लिए जिस अपेक्षाबुद्धि को सहकारीकारण मानते हैं उसी अपेक्षाबुद्धि को हम संख्या मानते हैं । उससे ( अपेक्षाबुद्धि से ) बाह्य पदार्थों में द्वित्वादि की उत्पत्ति नहीं होती है, क्योंकि ज्ञान बाह्य पदार्थ को केवल प्रकाशित करता है, उसमें किसी को उत्पन्न नहीं करता है । वह अपेक्षाबुद्धि द्वित्वादि है, वह स्वयम्प्रकाश होने के कारण ज्ञान भी बन जाती है । अपेक्षाबुद्धि से ही व्यवहार की उत्पत्ति और व्यवहारनियम दोनों सम्पन्न हो जाते हैं । हम व्यवहार और नियम दोनों का हेतु एक ही मानते हैं, भिन्न नहीं । अपेक्षा बुद्धि को ही द्वित्वादि होने के कारण, उसके विनष्ट होने पर द्वित्वादि व्यवहार नहीं होता है । ज्ञान के न होने पर व्यवहार भी नहीं होता है । यह सभी दार्शनिक मानते हैं, अतएव विशिष्टाद्वैतियों की मान्यता लाघवयुक्त है। अतएव सभी वस्तुओं के तत् तत् स्वरूप को ही संख्या मानना चाहिए । उस संख्या का संयोग में ही अन्तर्भाव होता है । 


परिमाण - को निरूपित करते हुए कहा जाता है कि 'यह वस्तु परिमित है' इस प्रकार की प्रतीति का जो विषय होता है, उसे परिमाण कहते हैं । परिमाण चार प्रकार का होता है – अणु, महत्, ह्रस्व और दीर्घ । इन चारों प्रकार के परिमाणों के स्वरूप का निरूपक प्रतियोगी के द्वारा होता है । यह पदार्थ इस पदार्थ से अणु है; 


[[२८२]]


यतीन्द्र मतदीपिकायां 


यह पदार्थ इस पदार्थ से महत् है; यह पदार्थ इस पदार्थ से ह्रस्व है; यह पदार्थ इस पदार्थ से दीर्घ है; इसी प्रकार से परिमाणों का निरूपण किया जाता है । यहाँ पर अपादानकारक के चिह्न के द्वारा प्रतियोगी का ही निर्देश किया गया है। इस परिमाण की चर्चा करते हुए श्रीमन्नाथमुनि ने कहा है कि - ' अनेकव्याप्तिर्महत्तरं तदभावो मन्दत्वम्' अनेक देशों में व्याप्ति ही महत्ता है, उस व्याप्ति का अभाव ही मन्दत्व है । क्रोश इत्यादि जो देश- परिमाण है; मास, संवत्सर इत्यादि जो काल-परि- माण है; बीस-तीस इत्यादि जो संख्या - परिमाण हैं तथा पुरुष, हस्त इत्यादि जो ऊर्ध्व- मान ( उन्मान ) - परिमाण है, ये सभी प्रकार के परिमाण पदार्थों के तत् तत् स्वरूप हैं । इस प्रकार स्पष्ट है कि तत् तत् स्वरूप - विशेष ही परिमाण हैं । 


द्रवत्व - को भी वैशेषिक अलग गुण मानते हैं । द्रवत्व की प्रतीति का विषयभूत पदार्थ द्रवत्व कहलाता है । वह द्रवत्व ही जल के बहने का कारण है । वैशेषिक मानते हैं कि द्रवत्व केवल जल में ही रहता है, किन्तु वह केवल जल में ही नहीं पाया जाता है, अपितु वह पार्थिव दुग्ध तथा तेजस सुवर्ण में भी पाया जाता है । द्रवत्व दो प्रकार का होता है - स्वाभाविक और पाकज । जल में पाया जाने वाला द्रवत्व स्वाभाविक द्रवत्व है, पाकज द्रवत्व सुवर्णादि पदार्थों में पाया जाता है । इस द्रवत्व का अन्तर्भाव जलत्व में अथवा संयोग-विशेष में या स्पर्श - विशेष में हो सकता है । 


स्नेह - नामक गुण को भी वैशेषिकों ने स्वीकार किया है । स्नेह-प्रतीति का विषय ही स्नेह कहलाता है । वह केवल जल में रहता है । घृत इत्यादि में पाया जाने वाला स्नेह जल के संसर्ग से होता है । वह स्नेह द्रवत्व से भिन्न है, क्योंकि सुवर्ण में पाया जाने वाला द्रव धूल नहीं इकट्ठा करता है, किन्तु स्नेह ही धूल को इकट्ठा करने का कारण बनता है । जलत्व मात्र को स्नेह इसलिए नहीं माना जा सकता, क्योंकि 'जल स्निग्ध है' इत्यादि प्रतीतियों में स्नेह जल का धर्म प्रतीत होता है । किञ्च जल से भिन्न पार्थिव शहद आदि में भी स्नेह देखा जाता है । इस प्रकार केवल जल में पाया जाने वाला, पांसु के ग्रहण करने का कारणभूत स्नेह नामक गुण है; यह वैशेषिक तथा एक प्रकार के विशिष्टाद्वैती विद्वान् मानते हैं । 


[[1]]


दूसरे प्रकार के विशिष्टाद्वैती विद्वान् मानते हैं कि 'यह स्निग्ध है' इस प्रकार की प्रतीति अवश्य होती है। रूप-विशेष एवं स्पर्श - विशेष इत्यादि के विषय में वह स्निग्धत्व प्रतीति होती है । जल की मसृणता को लेकर उसके स्निग्धत्व की प्रतीति होती है । मसृणता ऐसे स्पर्श को कहते हैं कि उससे संयुक्त होने वाले पदार्थ को पृथक नहीं किया जा सके । इस प्रकार का स्नेह स्वर्ण में भी रहता है । 


तीसरे प्रकार के लोग कहते हैं कि जल में स्नेह नहीं होता, अपितु स्नेह मृत्तिका में रहता है । जल में विद्यमान जलत्व अथवा जल में विद्यमान एक प्रकार की शक्ति- विशेष के द्वारा जल धूलियों को विटोरता है। उनका कहना है कि यदि धूलि - संग्राहक 





[[२८३]]


होने के कारण जल में स्निग्धत्व की कल्पना की जाती है तो फिर विश्लेषक होने के कारण अग्नि में रूक्षता नामक गुण की भी कल्पना करनी चाहिए । 


वास्तविकता यह है कि जल का स्वरूप ही तत् तत् सहकारियों को प्राप्त कर संग्राहक और विभेदक होता है, उससे अतिरिक्त स्नेह नामक एक गुण की कल्पना करना अनावश्यक है । अतएव स्नेह भी जल के स्वरूप से अतिरिक्त पदार्थ नहीं है । इस प्रकार स्पष्ट हो गया कि संख्या, परिमाण, द्रवत्व तथा स्नेह तत्-तत् वस्तुओं के स्वरूप रूप ही हैं, इनको अलग-अलग गुण मानना असंगत है । 


[[1]]


गुरुत्व का शक्ति में अन्तर्भाव - बतलाते हुए यतीन्द्रमतदीपिकाकार ने कहा कि गुरुत्व का शक्ति में ही अन्तर्भाव मानना चाहिए। क्योंकि स्वतः गिरने का हेतु जो स्वभाव है, वही गुरुत्व है । वह गुरुत्व जल और पृथिवी में रहता है । यह गुरुत्व पृथिवी और जल के स्वरूप से अतिरिक्त नहीं होता । प्रतिबन्धक रहित पृथिवी और जल स्वरूपतः गिरते हैं । शिक्यों से दधिभाण्ड के नहीं गिरने का प्रतिबन्धक शिक्य ही है । अतिरिक्त गुरुत्ववादियों के मत में पतन का कारण जो अतिरिक्त गुरुत्व है, उसके पतन का जो कारण है, उस पतन का प्रयोजक स्वभाव ही है । वह स्वभाव पृथिवी स्वरूप तथा जलस्वरूप दोनों का ही है, यही मानना चाहिए । न्यायतत्त्व के प्रणेता नाथमुनि तीन प्रकार का गुरुत्व मानते हैं – ऊर्ध्वगुरुत्व, अधोगुरुत्व तथा तिर्यग्गुरुत्व । तिर्यग्गुरुत्व के कारण वायु तिर्यग्गमन करता है । ऊर्ध्वगुरुत्व के कारण अग्नि में ऊर्ध्वज्ज्वलन होता है । अधोगुरुत्व के कारण ही जल और पृथिवी का अधःपतन होता है । न्यायतत्त्वकार के अनुसार गुरुत्व का स्वभाव अथवा अदृष्ट अथवा ईश्वरसंकल्प में अन्तर्भाव होता है । वेदान्तदेशिक का कहना है कि शक्ति में ही गुरुत्व का अन्तर्भाव होना चाहिए, वह शक्ति ही होती है । वह पतनादि का कारण है । शक्ति से नहीं है । 


सर्वत्र 


करणत्व की निर्वाहिका अतिरिक्त गुरुत्व नामक पदार्थ 


इस विस्तृत विवेचन से स्पष्ट हो गया कि दश ही गुणों को स्वीकार करना चाहिए । 


तेषां तेषां गुणानां ते ते धर्मिणः 


तत्र सत्वरजस्तमांसि प्रकृतिगुणाः तत्सम्बन्धि जीवगुणाश्च । सत्त्वरूपं ज्ञानं सात्त्विकः काल इत्यादिप्रतीतिरुपाधिवशादौपचारिकी । शब्दादयः पश्च प्रकृतिकार्य पञ्चमहाभूतगुणत्वेन प्रसिद्धाः । शुद्धसत्वं तु त्रिपाद्विभूत्यां तत्प्रवर्तकेश्वरे च । संयोगशक्तिरूपी गुणौ षड्द्रव्यसाधारणाविति विवेकः । इत्यद्रव्यं निरूपितम् । 


इति श्रीवाधूलकुलतिलक - श्रीमन्महाचार्य प्रथमदासेन श्रीनिवासदासेन विरचितायां यतीन्द्रमतदीपिकायां शारीरकपरिभाषायामद्रव्य- निरूपणं नाम दशमोऽवतारः । 


[[२८४]]




अनुवाद - उन दशों गुणों में सत्त्व, रजस् एवं तमस् प्रकृति के तथा प्रकृति- संबन्धी जीवों के गुण हैं । सत्त्वरूप ज्ञान तथा सात्त्विक काल की प्रतीति औपाधिक होने के कारण औपचारिक है । शब्द इत्यादि पांच गुण प्रकृति के कार्यभूत पञ्चमहा- भूतों के गुण रूप से प्रसिद्ध है। शुद्धसत्त्व त्रिपाद्विभूति तथा त्रिपाद्विभूति के प्रव र्तक ईश्वर में रहता है । संयोग और शक्ति ये दोनों गुण छहों द्रव्यों में समानरूप से पाए जाते हैं । इस प्रकार से अद्रव्य का निरूपण किया गया । 


इस प्रकार श्रीवाधूलकुलतिलक श्रीमन्महाचार्य के प्रधान शिष्य श्रीनिवासाचार्य-प्रणीत यतीन्द्रमतदीपिका का अद्रव्य निरूपण नामक दशम अवतार पूर्ण हुआ ।अथोपसंहार ग्रन्थः 


यतीन्द्र मतदीपिकाया उपजीव्यग्रन्थाः 


एवं द्रमिडभाष्यन्यायतश्वसिद्धिश्रयश्रीभाष्यदीप सारवेदार्थसङ्ग्रहमाष्य- विवरणसङ्गति मालाषडर्थ संक्षेपश्रुतप्रकाशिकात त्वरत्नाकर प्रज्ञापरित्राणप्रमे यसङ्ग्रहन्याय कुलिशन्याय सुदर्शन मानयाथात्म्यनिर्णयन्यायसारतत्वदीपतत्त्व- निर्णय सर्वार्थसिद्धिन्यायपरिशुद्धि न्यायसिद्धाज्ञ्जनपर मतभङ्गतत्वत्रयचुलुक- तत्वत्रयनिरूपणं तत्वत्रयतद्वयाख्यानचण्डमारुतवे दान्तविजयपाराशर्यविज- यादिपूर्वाचार्य प्रबन्धानुसारेण ज्ञातव्यार्थान् संगृह्य बालबोधनार्थं यतीन्द्र- मतदीपिकाख्य शारीरकपरिभाषायामस्यामेतेऽर्थाः प्रतिपादिताः । 


अनुवाद -- इस प्रकार द्रमिडभाष्य, न्यायतत्त्व, सिद्धित्रय, श्रीभाष्य, वेदान्तदीप, वेदान्तसार, वेदार्थसंग्रह, भाष्यविवरण, संगतिमाला, षडर्थसंक्षेप, श्रुतप्रकाशिका, तत्त्व- रत्नाकर, प्रज्ञापरित्राण, प्रमेयसंग्रह, (२), न्यायकुलिश, न्यायसुदर्शन, मानयाथा- त्म्य निर्णय, न्यायसार ( तत्त्वसार), तत्त्वदीप, तत्त्वनिर्णय, सर्वार्थसिद्धि, न्यायपरिशुद्धि, न्यायसिद्धाञ्जन, परमतभङ्ग, तत्त्वत्रयचुलुक, तत्त्वत्रयनिरूपण, तत्त्वत्रयम्, तत्त्वत्रय- व्याख्या, चण्डमारुत, वेदान्त विजय, पाराशर्यविजय आदि पूर्वाचार्यों के प्रबन्ध के अनुसार ज्ञातव्य अर्थों का संग्रह करके बालकों को ज्ञान कराने के लिए यतीन्द्रमतदीपिका नामक इस शारीरक - परिभाषा में इन अर्थों का प्रतिपादन किया गया है । 


यतीन्द्रमतदीपिका के बत्तीस उपजीव्य ग्रन्थों का संक्षिप्त परिचय 


भा० प्र० - इस ग्रन्थ का उपसंहार करते हुए यतीन्द्रमतदीपिकाकार ने इस ग्रन्थ के उपजीव्य ग्रन्थों के रूप में अपने पूर्वाचार्यों के द्वारा प्रणीत बत्तीस ग्रन्थों को उद्धत किया है । जिस प्रकार मोक्षार्थ की प्रतिपादिका उपनिषदों में बत्तीस ब्रह्मविद्याएँ बतलायी गयी हैं, उसी प्रकार इस यतीन्द्र मतदीपिका के उपजीव्यभूत ग्रन्थ भी बत्तीस हैं, जिससे वेदान्तार्थो का अर्थ - याथात्म्य निरूपित किया गया है । यतीन्द्रमतदीपिका के उपजीव्य ग्रन्थों का संक्षिप्ततम परिचय निम्नलिखित है- 


(१) मिडभाष्य - यह नैध्रुव काश्यपगोत्रोत्पन्न द्रविडाचार्य प्रणीत ग्रन्थ है तथा छान्दोग्यव्याख्यानभूत ब्रह्मानन्दिटङ्काचार्य-प्रणीत वाक्यग्रन्थ की व्याख्या है। 


( २ ) न्यायतत्त्व - इस ग्रन्थ के प्रणेता श्रीमन्नाथमुनि है । यह ग्रन्थ कई अधि- करणों में निबद्ध है तथा श्रीमद्वेदान्तदेशिक ने प्रमाणरूप से इस ग्रन्थ के वाक्यों को स्थान-स्थान पर उद्धृत किया है । 


[[२८६]]




( ३ ) सिद्धित्रय - इस ग्रन्थ के प्रणेता श्रीमन्नाथमुनि के पौत्र तथा श्रीमद्रामानु- जाचार्य के परमगुरु श्रीमद्यामुनाचार्य है। इस प्रकरण-ग्रन्थ के तीन प्रकरण हैंः आत्मसिद्धि, ईश्वरसिद्धि तथा संविसिद्धि । 


(४) श्रीभाष्य - विशिष्टाद्वैतदर्शन के भाष्यकार श्रीमद्रामानुजाचार्य-प्रणीत शारीरक-मीमांसा का विस्तृत भाष्य है । यही ग्रन्थ विशिष्टाद्वैती दार्शनिकों का भाष्य माना जाता है । इस ग्रन्थ में श्रीमद्रामानुजाचार्य ने बड़ी सफलतापूर्वक शारीरक- मीमांसा के शाङ्करभाष्य का सप्रमाण प्रत्याख्यान किया है । 


( ५ ) वेदान्तदीप - इस ग्रन्थ में श्रीरामानुजाचार्य ने शारीरक-मीमांसा के सूत्रों की नातिविस्तृत नातिसंक्षिप्त व्याख्या की है । 


(६) वेदान्तसार - यह ग्रन्थ श्रीमद्रामानुजाचार्य प्रणीत शारीरक सूत्रों का संक्षिप्ततम अर्थ के रूप में निबद्ध है । 


( ७ ) भाष्यविवरण – श्रीविष्णुचित्ताचार्य-प्रणीत यह ग्रन्थ श्रीभाष्य की व्याख्या रूप है । 


( ८ ) संगतिमाला -- इस ग्रन्थ में आचार्य विष्णुचित्त ने श्रीभाष्य के विषय- वाक्यों की संगति तथा अन्य प्रकार की संगतियों का उपपादन किया है । 




( ९ ) षडर्थसंक्षेप – श्रीराममिश्राचार्य द्वारा प्रणीत इस ग्रन्थ को श्रीमद्वेदान्त- देशिक ने न्यायसिद्धाञ्जन में स्थान-स्थान पर उद्धृत किया है 


[[1]]


(१०) श्रुतप्रकाशिका - श्री सुदर्शन सूरि-प्रणीत श्रीभाष्य की सर्वप्रधान व्याख्या है । इस ग्रन्थ का कलेवर इतना बड़ा है जितना बड़ा छत्तीस हजार अनुष्टुप् श्लोकों का कलेवर हो सकता है । इनका दूसरा नाम वेदव्यास भी है । 


( ११ ) तत्त्वरत्नाकर - यह ग्रन्थ श्रीकुरेशसूरि के पुत्र पराशरभट्ट र प्रणीत है । (१२) प्रज्ञापरित्राण - इस ग्रन्थ के प्रणेता वरदनारायण भट्टारक है । (१३) न्यायसुदर्शन – इस ग्रन्थ के भी प्रणेता वरदनारायण भट्टारक है । (१४) प्रमेय संग्रह - इस ग्रन्थ के प्रणेता श्रीविष्णु चित्ताचार्य है । 


( १५ ) प्रमेयसंग्रह - वात्स्यवरदाचार्य ने भी एक प्रमेयसंग्रह का प्रणयन किया है। (१६) न्यायकुलिश – अनेक वादों के संग्रहरूप तथा शतदूषणी के उपजीव्य- 


भूत इस ग्रन्थ के प्रणेता वादि हंसाम्बुवाह आत्रेय रामानुजाचार्य है । 


( १७ ) मानयाथात्म्य निर्णय - इस ग्रन्थ के प्रणेता श्रीवरदविष्णु मिश्र है । 


( १८ ) न्यायसार अथवा तत्त्वसार- के प्रणेता वात्स्यवरदाचार्य है । ( १९ ) तत्त्वदीप - इस ग्रन्थ के प्रणेता वादि केसरी रम्यजामातृमुनि है । ( २० ) तत्त्वनिर्णय - इस ग्रन्थ के प्रणेता वात्स्यवरदाचार्य है । 


(२१) वेदार्थसंग्रह - यह ग्रन्थ श्रीमद्रामानुजाचार्य-प्रणीत श्रुतियों के अर्थ का निर्णय-स्वरूप है । कहा जाता है कि भगवान् वेङ्कटेश की आज्ञा से रामानुजाचार्य ने वेदार्थों के निर्णय-रूप एक दिन प्रवचन किया था, उसी को वेदार्थसंग्रह के नाम से अभिहित किया जाता है । 


अथोपसंहारग्रन्थः 


[[२८७]]


(२२) सर्वार्थसिद्धि - श्रीमद्वेदान्तदेशिक प्रणीत तत्त्वमुक्ताकलाप नामक ग्रन्थ की व्याख्या है । इसमें श्रीमद्वेदान्त ने सर्वज्ञत्व की प्रतिज्ञा की है । 


( २३ ) न्यायपरिशुद्धि - इस ग्रन्थ में वेदान्तदेशिक ने न्यायदर्शन की समा- लोचना करके उसको शारीरक-मीमांसा के अनुसार न्यायदर्शन को व्यवस्थित किया है । 


(२४) न्यायसिद्धाञ्जन - इस ग्रन्थ में वेदान्तदेशिक ने वैशेषिक दर्शन की समालोचना छह परिच्छेदों में की है । 


(२५) परमतभंग - मणिप्रवाल भाषा में प्रणीत इस ग्रन्थ में वेदान्तदेशिक ने विशिष्टाद्वैत दर्शन व्यतिरिक्त दर्शन की प्रोढ समालोचना की है । 


( २६ ) तत्त्वत्रयचुलुक - इसके प्रणेता श्रीवेदान्तगुरुकुमार श्रीवरदगुरु है । (२७) तत्त्वत्रय - निरूपण - इसके प्रणेता श्रीकृष्णपादसूरि है । 


( २८ ) तत्त्वत्रय - इसके व्याख्याता श्रीमल्लोकाचार्य है । 


( २९ ) तत्त्वत्रयव्याख्या - श्रीमल्लोकाचार्य - प्रणीत तत्त्वत्रय की व्याख्या- रूप इस ग्रन्थ के प्रणेता श्रीमद्वरवरमुनि है । 


(३०) चण्डमारुत - वेदान्तदेशिक - प्रणीत शतदूषणी की व्याख्या-रूप इस ग्रन्थ के प्रणेता श्रीमन् भट्टाचार्य है । 


( ३१ ) वेदान्तविजय - यह ग्रन्थ भी श्रीमन् भट्टाचार्य-प्रणीत हैं । 


( ३२.) पाराशर्यविजय — इस ग्रन्थ के भी प्रणेता श्रीमन् भट्टाचार्य ही है । यतीन्द्र मतदीपिकायाः तत्त्वहित पुरुषार्थप्रतिपादकत्वम् 


अध्यात्मशास्त्राणां तत्त्वहितपुरुषार्थप्रतिपादकत्वात् तत्सारेस्मिन्नपि प्रकृतिजीवेश्वरपरिच्छेदः तत्त्वस्य निरूपितत्वात्, बुद्धिपरिच्छेदे उपायस्य निरूपणात्, नित्यविभूतिपरिच्छेदे ईश्वरपरिच्छेदे च पुरुषार्थस्य निरूप- णाच्च तत्त्वोपाय पुरुषार्था निरूपिता इति निरवद्यम् । 


अनु० - अध्यात्मशास्त्र तत्त्व, हित एवं पुरुषार्थ का प्रतिपादक है, अध्यात्मशास्त्र के सारभूत इस ग्रन्थ के भी प्रकृति, जीव तथा ईश्वर परिच्छेद में तत्त्व का प्रति- पादन किया गया है । बुद्धिपरिच्छेद में उपाय का निरूपण किया गया है तथा नित्य विभूतिपरिच्छेद में तथा ईश्वरपरिच्छेद में पुरुषार्थ का निरूपण किया गया है । इस प्रकार इस यतीन्द्रमतदीपिका में तत्त्व, हित एवं पुरुषार्थ का निरूपण किया गया है । अतः यह गन्थ पूर्ण रूप से निर्दोष है । 


यतीन्द्र मतदीपिकायाः तत्त्वापादकत्वम् 


एकं तत्त्वमिति प्रतिपादयन्ति सूरयः । आत्मानात्मेति द्वेधा विभज्य निरूपयन्ति ऋषयः । श्रुत्यनुसाराद् भोग्यभोक्तृनियन्तृरूपं तत्त्वत्रयमिति प्रतिपादयन्त्याचार्याः । हेयम्, तस्य निवर्तकम्, उपादेयम्; तस्योपाय इति 


[[२८८]]




फलम्, 


चतुर्धा विभज्यानुसन्दधते केचिदाचार्याः । प्राप्यम्, प्राप्ता, उपायः, विरोधीति पश्वधा कथयन्त्यपरे देशिकाः । अर्थपञ्चकमेव सम्बन्धेन साके षोढा परिगणय्य वर्णयन्त्यन्ये गुरवः । तेषां तत्तद्विभाजकधर्मपुरस्कारेण तथोपन्यासो नार्थभेदक इति सर्वमवदातम् । 


अनुवाद – एक ही तत्त्व है; यह सूरिगण प्रतिपादित करते हैं। ऋषिगण दो प्रकार से तत्त्व का विभाग करते हैं - आत्मा एवं अनात्मा । श्रुतियों के अनुसार आचार्यगण प्रतिपादन करते हैं कि तीन ही तत्त्व हैं - भोक्ता ( जीव ), भोज्य ( जड़तत्त्व) तथा नियन्ता ( प्रेरक तत्त्व ईश्वर ) । कुछ आचार्य तत्त्व के चार प्रकार का विभाग करके अनुसन्धान करते हैं । वे तत्त्व हैं - हेय ( त्याज्य ), हेय के निवर्तक तत्त्व, उपादेय तत्त्व तथा उपादेय तत्त्वों के उपाय । दूसरे आचार्य तत्त्वों का पांच भेद करते हैं – प्राप्य, प्रापक, उपाय, फल तथा विरोधी । दूसरे आचार्य उपर्युक्त पाँच तत्त्वों के साथ संबन्ध नामक छठे तत्त्व को मिलाकर छह तत्त्व मानते हैं । तत्त्वों के विभिन्न विभाजक धर्मों को पुरस्कृत करके तत् तत् प्रकार से भेद किया जाता है, अत एव उनके अर्थ में किसी प्रकार का भेद नहीं है । इस प्रकार ये सभी मत निर्दोष हैं । 


यतीन्द्रमतदीपिका की तत्त्वापादकता 


। 


भा० प्र०—तत्त्वों के विषय में आचार्यों का मतभेद है । सूरिगण एक ही तत्त्व का प्रतिपादन करते हैं । उनकी दृष्टि में सम्पूर्ण जगत्शरीरक परमात्मा ही एकमात्र तत्त्व हैं। ऋषियों का मत है कि तत्त्व दो प्रकार के हैं- आत्मा और अनात्मा । आत्मा के अन्तर्गत जीवात्मा और परमात्मा आते हैं, अनात्मा के अन्तर्गत सभी जीवेश्वर - व्यतिरिक्त आते हैं । प्रकृति, काल, नित्यविभूति आदि अनात्मतत्त्व ही है । आचार्यों का कहना है कि 'भोक्ता भोग्यं प्रेरितारञ्च मत्त्वा' यह श्रुति बतलाती है कि तत्त्व तीन है - भोक्ता, भोग्य और प्रेरिता । जीव ही भोक्ता तत्त्व है, वही क्षरणशीला प्रकृति का भोग करता है । भोग्य अर्थात् जड़तत्त्वं । भोग्यों में प्रकृति, काल, धर्मभूत ज्ञान और शुद्धसत्त्व आदि आते हैं । भोक्तृतत्त्व और भोग्यतत्त्व दोनों के स्वरूप, स्थिति एवं प्रवृत्ति का नियामक परमात्मा है । इसी अर्थ को 'क्षरं प्रधानममृताक्षरो हरः क्षरात्मानावीशते देव एकः' यह श्वेताश्वतर श्रुति बतलाती है । कुछ आचार्य तत्त्वों का चार विभाग करते हैं - १. हेयतत्त्व - प्रकृति एवं प्राकृ- तिक पदार्थं । २. हेय के निवर्तक 


- मोक्ष के साधनभूत भक्ति आदि । ३. उपादेय- तत्त्व - परमात्मतत्त्व तथा ४. परमात्मा की प्राप्ति के साधनभूत तत्त्व । 


'प्राप्यस्य ब्रह्मणो रूपं प्राप्तुश्च प्रत्यगात्मनः । प्राप्त्युपायं फलं प्राप्तेः तथा प्राप्तिविरोधि च । वदन्ति सकला वेदाः सेतिहासपुराणकाः ।' 


अथोपसंहारग्रन्थः 


[[२८९]]


अर्थात् सभी वेद, इतिहास और पुराण इन पाँच तत्वों का प्रतिपादन करते. हैं - १. सभी जीवों द्वारा प्राप्य परमात्मा का स्वरूप क्या है ? २. परमात्मा को प्राप्त करने वाले जीवात्मा का स्वरूप क्या है ? ३. परमात्मा की प्राप्ति के साधन क्या है ? ४. परमात्मा की प्राप्ति का फल क्या है ? तथा ५. परमात्मा की प्राप्ति के विरोधी तत्त्व कौन हैं ? 


इन पाँच भागों में विभक्त करके कुछ आचार्य तत्त्वों का अनुभव करते हैं । इसी अनुभव के प्रकार को अर्थपञ्चक- विज्ञान कहते हैं । 


कुछ आचार्य इन पाँच तत्त्वों के साथ छठे तत्त्व संबन्ध को भी मिला लेते हैं और तत्त्वों की संख्या छह मानते हैं । अष्टाक्षरमन्त्र का पर्यालोचन करने से पता चलता है कि जीवात्मा और परमात्मा के बीच नवविध संबन्ध हैं । वे संबन्ध हैं- 


१. पिता-पुत्रभाव - जीवात्मा परमात्मा का पुत्र है, परमात्मा जीवात्मा का पिता है, क्योंकि वह सभी जीवों की सब प्रकार से रक्षा करता है । 


२. रक्ष्यरक्षकभावसम्बन्ध - परमात्मा ही जीवों का रक्षक है और जीव परमात्मा का रक्ष्य है । 


३. शेषीशेषभावसम्बन्ध - परमात्मा जीवात्मा का शेषी अर्थात् यथेष्ट उपभोक्ता है और जीवात्मा उसका शेष अर्थात् यथेच्छविनियोगार्ह है । 


४. भर्तृ भृत्यभावसम्बन्ध - परमात्मा जीवों का स्वामी है तथा जीवात्मा पर- मात्मा का सेवक है । 


५. ज्ञातृज्ञेयभावसम्बन्ध - परमात्मा ज्ञेय है तथा जीवात्मा उस परमात्मा को जानने वाला है । 


। 


६. सेव्यसेवक भावसम्बन्ध - परमात्मा सेव्य है तथा जीवात्मा सेवक है । ७. आधाराधेयभावसम्बन्ध - परमात्मा जीवों की आत्मा होने से उनका आधार है और जीवात्मा उसका आधेय है । 


८. शरीरात्मभावसम्बन्ध — जीव परमात्मा का शरीर है और परमात्मा जीवों की आत्मा है । 


९. भोक्तृभोग्यभावसम्बन्ध - परमात्मा का जीवात्मा भोज्य है और जीवात्मा परमात्मा का भोग्य है । इसी बात को स्पष्ट करती है मुक्तजीव के सामाम्नान को बतलाने वाली 'अहमन्नमहमन्नमहमन्नम्' यह श्रुति भोग्यभूत हूँ । 


। 


अर्थात् मैं परमात्मा का 


मुक्तजीव- विषयिणी श्रुति होती है । अतएव अर्थ- होना अनिवार्य हो जाता है । इसी बात करते हैं । ये सभी तत्व के भेद प्रकारभेद 


इस प्रकार से अचिरादिमार्ग से उत्क्रमण करने वाली से इन संबन्धों के ज्ञान के बिना वेदान्तज्ञान की पूर्ति नहीं पञ्चक ज्ञान के साथ-साथ संबन्धज्ञान का का प्रतिपादन कुछ विशिष्टाद्वैती आचार्य के कारण हैं । वास्तविकता यह है कि सभी विभाजनों का तात्पर्य एक ही अर्थ में है । अतएव मे सभी विभाग प्रकार- निर्देश निरवद्य हैं । 


। 


[[२९०]]




चिदचिद्विशिष्टम् अद्वैतं तत्त्वमेकमेवेति वेदान्तानां तात्पर्यम् 


वस्तुतस्तु, वेदान्तानां चिदचिद्विशिष्टाद्वैतं तत्वमेकमेव ब्रह्मेति तात्प- र्यम् । अत एव चिदचिद्विशिष्टं ब्रह्मैक ( मेवेति ) मिति मत्वा भगवान् बादरायण अथातो ब्रह्मजिज्ञासा इत्युपक्रम्य तदेव सप्रकारं निरूपितवान् । अतः चिदचिद्विशिष्टो ब्रह्मशब्दवाच्यो विष्ण्वाख्यः परवासुदेवो नारायण एवैकं तत्त्वमिति विशिष्टाद्वैतवादिनां दर्शन मिति सिद्धम् । 


अनुवाद -- वास्तव में वेदान्तों का तात्पर्य यह है कि चिदचिद्विशिष्टाद्वैत ब्रह्म ही एकमात्र तत्त्व है । अतएव चेतनाचेतनं विशिष्ट ब्रह्म एक ही है, यह मानकर भगवान् बादरायण ने 'अथातो ब्रह्मजिज्ञासा' सूत्र से प्रारम्भ करके सम्पूर्ण शारीरक-मीमांसा में सप्रकार ब्रह्म का निरूपण किया है । अतएव विशिष्टाद्वैतवादियों का दर्शन है कि ब्रह्म शब्द से तथा विष्णु शब्द से अभिहित किये जाने वाले चेतनाचेतनशरीरक पर- वासुदेव भगवान् नारायण ही एकमात्र तत्त्व हैं । 


यतीन्द्रमतदीपिकाया उपसंहारः 


इति विविधविचित्रमानमेयप्रकाशं 


घनगुरुवर दासेनोक्तमादाय शास्त्रात् । 


यतिपतिमतदीपं 


वेदवेदान्तसारं 


स भवति मतिमान्यस्सत्कटाक्षैकलक्ष्यः ॥ 


इति श्रीवाधूलकुलतिलक - श्रीमन्महाचार्यस्य प्रथमदासेन श्रीवेङ्कटगिरिनाथपद- कमलसेवापरायणः स्वामिपुष्करिणी- श्रीगोविन्दार्यसूनुना श्रीनिवास- दासेन विरचिता यतीन्द्रमतदीपिकाख्या विशिष्टाद्वैत- शारीरकपरिभाषा समाप्ता । 


अनुवाद - इस प्रकार से अनेक प्रकार के अद्भुत प्रमाणों तथा प्रमेयों का प्रकाश करने वाला, शास्त्रानुसारी, साङ्ग, सशिरस्क वेदों के सार-स्वरूप तथा यतिराज श्री रामानुजाचार्य के सिद्धान्त के प्रकाशक श्रीमन्महाचार्य के प्रधान शिष्य द्वारा प्रोक्त इस यतीन्द्रमतदीपिका का अभ्यास करके सदाचार्य का कृपापात्रभूत अधिकारी वेदान्तज्ञान से सम्पन्न हो जाता है । 


इस प्रकार श्रीवाधूलकुलतिलक श्रीमन्महाचार्य के प्रधान शिष्य श्रीवेङ्कटाचल के स्वामी श्रीवेङ्कटेश भगवान् के श्रीचरणकमलों की सेवा में संलग्न, 


स्वामी पुष्करिणी श्रीगोविन्दाचार्य के पुत्र श्रीनिवासाचार्य द्वारा 


प्रणीत यतीन्द्रमतदीपिका नाम की विशिष्टाद्वैत 


शारीरक परिभाषा पूर्ण हुई । 


अथोपसंहारग्रन्थः 


ग्रन्थ का उपसंहार 


[[२९१]]


भा० प्र० - ग्रन्थ का उपसंहार करते हुए यतीन्द्रमतदीपिकाकार ने कहा है कि मेरे आचार्य महाचार्यजी मेघ के सदृश हैं । यद्यपि महाचार्य की दूसरी संज्ञा ही घनगुरु है, फिर भी घन शब्द मेघ का भी वाचक है। आचार्य और मेघ में अनेक प्रकार की समता है - १. मेघ समुद्र के क्षार जल को पेय बनाकर वर्षा करता है । आचार्य भी दुःखावगाह्य शास्त्रार्थी को सर्वोपभोग्य बनाकर जन-सामान्य के जीव- नोज्जीवन के उपायों को प्रदान करते हैं । २. मेघ अपनी वृष्टि से निम्न स्थल को जल से पूर्ण कर देता है, आचार्य भी अपने सदुपदेश से नम्र शिष्यों के जीवन को सद्गुण से परिपूर्ण बना देते हैं । ३. मेघमाला अत्यधिक वर्षा करके न तो तृप्त होती है और न तो प्रत्युपकार ही चाहती है, उसी प्रकार आचार्य भी अत्यधिक उपदेश देकर भी न तो तृप्त होते हैं और न तो शिष्य से प्रत्युपकार की ही भावना रखते हैं । इस प्रकार आचार्य और मेघ में अनेक प्रकार की समता देखकर श्रीनिवासाचार्य उन्हें मेघ के सदृश कहते हैं । 


अपने आचार्यश्री के द्वारा उपदिष्ट अर्थों का ही संग्रह करके श्रीनिवासाचार्यजी इस यतीन्द्रमतदीपिका नामक ग्रन्थ का प्रणयन करते हैं । यह ग्रन्थ अत्यन्त लघुकाय होकर भी प्रमाण एवं प्रमेय का प्रकाशक है । ये प्रमाण अनेक प्रकार के हैं तथा अद्भुत हैं । किन्तु सब कुछ होने के साथ-साथ अप्रामाणिक नहीं हैं । इस ग्रन्थ में जितनी भी बातें कहीं गयी हैं, वे सब शास्त्रानुकूल हैं, शास्त्र के प्रतिकूल कुछ भी नहीं कहा गया है । विशिष्टाद्वैतियों का स्वभाव है कि वे कभी भी शास्त्र के विरुद्ध कुछ भी नहीं कहते हैं और न तो शास्त्र में मिथ्यार्थ के आपादकत्व इत्यादि दोषों की वे कल्पना ही करते हैं । सम्पूर्ण वेद भूतार्थं का आपादक है; यह विशिष्टा- द्वैतियों की सर्वप्रधान मान्यता है । विशिष्टाद्वैती पूर्ण वैदिक हैं । 


यह यतीन्द्रमतदीपिका वेदों तथा वेदान्तों का सारस्वरूप है । जो आचार्य का कृपापात्र बनकर इस ग्रन्थ का अभ्यास करता है, वह वेदान्त के ज्ञानों से परिपूर्ण हो जाता है । 


इस प्रकार श्रीमन्महाचार्य के प्रधान शिष्य श्रीनिवासाचार्य 


श्रीनिवासाचार्य द्वारा प्रणीत यतीन्द्रमतदीपिका नामक शारीरक- परिभाग की शिवप्रसादद्विवेदी ( श्रीधराचार्य ) प्रणीत 'भावप्रकाशिका' व्याख्या पूर्ण हुई । 


