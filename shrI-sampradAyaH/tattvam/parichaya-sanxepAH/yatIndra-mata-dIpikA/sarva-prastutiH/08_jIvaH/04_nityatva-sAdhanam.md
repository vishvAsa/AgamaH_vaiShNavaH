+++
title = "०४ नित्यत्व-साधनम्"

+++

<details open><summary>विश्वास-प्रस्तुतिः</summary>

५. स च **नित्यः** -  
पूर्वानुभूतार्थ-प्रतिसन्धानात् ।  

> नित्यश् चेत्  
“जीव उत्पन्नो, जीवो नष्ट”  
इति प्रतीतिः कथम्?  

इति चेत्, न।  
जीवस्य देहसम्बन्ध उत्पत्तिः,  
तद्वियोगो नाश  
इति प्रतिपादनात् ।  
जीव-स्वरूपं नित्यम् एव ।
</details>

<details><summary>शिवप्रसादः (हिं)</summary>

अनुवाद - वह जीव नित्य हैं, क्योंकि वह पूर्वकाल में अनुभूत विषयों का स्मरण करता है । यहाँ शंका होती है कि यदि जीव नित्य है तो फिर वह उत्पन्न हुआ और नष्ट हो गया इत्यादि प्रकार की प्रतीति कैसे होती है ? तो यह शंका इसलिए उचित नहीं है, क्योंकि मैं पहले ही प्रतिपादित कर चुका हूँ कि जीव का शरीर से होने वाले संबन्ध को उसकी उत्पत्ति कहा जाता है और शरीर से होनेवाले वियोग को जीव का विनाश कहा जाता है । अतएव जीव नित्य ही है । 

</details>

<details><summary>शिवप्रसादः (हिं) - तिप्पनी</summary>

जीवों की नित्यता का प्रतिपादन 


जीवों के नित्यत्वानित्यत्व के विषय में दार्शनिकों का मतभेद है । बौद्ध दार्शनिक क्षणिक ज्ञान को आत्मा मानते हैं । उनके अनुसार ज्ञानात्मा क्षणमात्र स्थायी है । चार्वाक देह को ही आत्मा मानते हैं, अतएव उनका कहना है कि जब तक शरीर में आत्मा स्थित रहती है उतने ही काल तक आत्मा जीवित रहती है । ब्रह्मदेव आदि मानते हैं कि जीव प्राकृत प्रलय- पर्यन्त स्थायी है । ओडुलोमी का सिद्धान्त है कि जब तक मोक्ष नहीं हो जाता तब तक जीव रहता है । विशिष्टाद्वैती आत्मा को [[१७५]] नित्य मानते हैं । विशिष्टाद्वैतियों की यह मान्यता श्रुतियों पर आधारित है । वे कहते हैं कि आत्मा नित्य है । इसका नाश नहीं होता है। महर्षि बादरायण 'नात्मा श्रुतेर्नित्यत्वाच्च ताभ्यः' ( ब्र० सू० २।३।१८ ) सूत्र में कहते हैं कि आत्मा की उत्पत्ति नहीं होती है, क्योंकि श्रुतियां उसके जन्म का अभाव बतलाकर उसको नित्य बतलाती हैं । आत्मा के नित्यत्व का प्रतिपादन करती हुई श्रुति कहती है- 'न जायते म्रियते वा विपश्चित्' ( कठो० २।१८ ) । अर्थात् आत्मा न तो जन्म लेती है और न तो मरती है । 'ज्ञाज्ञी द्वावजी' ( श्वे० उ० १।९ ) श्रुति कहती है कि ज्ञ परमात्मा और अज्ञ जीवात्मा दोनों अजन्मा हैं । यह श्रुति जीवों की उत्पत्ति का निषेध करती है। 'नित्यो नित्यानां चेतनश्चेतनानाम् एको बहूनां यो विदधाति कामान्' ( श्वे० उ० ६।१३ ) श्रुति कहती है कि नित्य जीवों से भी नित्य तथा चेतन जीवों से भी श्रेष्ठ चेतन अकेला परमात्मा अनेक जीवों की कामनाओं को पूर्ण करता है । 'अजो नित्यः शाश्वतोऽयं पुराणो न हन्यते हन्यमाने शरीरे' ( कठो० २।१८ ) श्रुति बतलाती है कि जीवात्मा अजन्मा, नित्य, शाश्वत तथा प्राचीनतम है । इस शरीर के विनष्ट हो जाने पर भी वह विनष्ट नहीं होता है । 


यदि कोई कहे कि जीव यदि नित्य है तो जीव के जन्म और मृत्यु का अभिधान कैसे किया जाता है ? तो इसका उत्तर है कि जीव का जो शरीर से सम्बन्ध होता है उसी को लोक में उसकी उत्पत्ति कही जाती है तथा जीव का जो शरीर से वियोग होता है उसे ही लोक में जीव की मृत्यु कहा जाता है । अतएव जीव की नित्यता ही श्रुति सम्मत है । 

</details>


<details><summary>मूलम्</summary>

५. स च नित्यः । पूर्वानुभूतार्थप्रतिसन्धानात् । नित्यश्चेत् “जीव उत्पन्नो, जीवो नष्ट” इति प्रतीतिः कथम्? इति चेत्, न। जीवस्य देहसम्बन्ध उत्पत्तिः, तद्वियोगो नाश इति प्रतिपादनात् । जीवस्वरूपं नित्यमेव ।
</details>
