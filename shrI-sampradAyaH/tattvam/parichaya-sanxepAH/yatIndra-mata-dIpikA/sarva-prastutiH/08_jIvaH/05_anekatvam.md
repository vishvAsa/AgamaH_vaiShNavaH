+++
title = "०५ अनेकत्वम्"

+++

<details open><summary>विश्वास-प्रस्तुतिः</summary>

६. स च प्रतिशरीरम् भिन्नः ।  
एक-परिमाणेषु अनेकेषु सुवर्ण-घटेषु  
“एको घट” इति प्रतीतिवत्,  
व्रीहिराशौ “एको व्रीहिः” इतिवच् च  
ज्ञानैकाकारतया एकत्व-व्यवहारः -  
न तु स्वरूपैक्यम्, 
प्रमाण-विरोधात् ।
</details>

<details><summary>शिवप्रसादः (हिं) - तिप्पनी</summary>

अनुवाद – वह जीव प्रत्येक शरीर में पृथक्-पृथक् है । जैसे समान परिमाण वाले घटों में जैसे एक घट है, इस प्रकार की प्रतीति होती है तथा धान-समूह में जैसे एक धान की प्रतीति होती है, उसी प्रकार सभी जीवों के एकमात्र ज्ञानस्वरूप होने के कारण उनके एकत्व का व्यपदेश होता है । इन सभी जीवों में आकार की एकता होती है, स्वरूप की एंकता नहीं होती । क्योंकि स्वरूप की एकता मानने पर जीवों के नानात्व का प्रतिपादन करने वाली ( 'नित्यो नित्यानाम्' इत्यादि ) श्रुति प्रमाणों से विरोध होगा । 
</details>

<details><summary>शिवप्रसादः (हिं) - तिप्पनी</summary>

भा० प्र०- ( क ) आत्मा के अनेकत्व की सिद्धि - आत्मा के एकत्व तथा अनेकत्व को लेकर दार्शनिकों में मतभेद है । विशिष्टाद्वैत दर्शन की मान्यता है कि जीव अनेक हैं । प्रत्येक शरीर में रहने वाली आत्मा भिन्न-भिन्न हैं । सौभरी आदि के शरीरों को छोड़कर अन्यान्य प्रत्येक शरीर में अलग-अलग जीव रहते हैं । सौभरी इत्यादि योगियों के अनेक शरीर में एक ही जीव रहता है, क्योंकि वहाँ योगबल से एक ही जीव अनेक शरीरों को धारण करता है । यह अपवाद का विषय है । सामान्यतया प्रत्येक शरीर में जीव अलग-अलग ही रहते हैं । यह इसलिए मानना पड़ता है कि प्रत्येक शरीर में स्मृति, अनुभव, सुख-दुःख, इन्द्रिय एवं प्रयत्न इत्यादि व्यवस्थित रहते हैं ।  
एक शरीर में  
एक ही जीव के लिए स्मृति, अनुभव, सुख-दुःख, इन्द्रिय और प्रयत्न इत्यादि होते हैं; उस शरीर में रहने वाले जीव को ही इनका अनुभव होता है ।  
एक शरीर में होने वाले सुख-दुःख को  
दूसरे शरीरों में रहने वाले जीव नहीं समझते ।  
इससे सिद्ध होता है कि प्रत्येक शरीर में जीव भिन्न-भिन्न रहते हैं । उन उन शरीरों में होने वाले सुख-दुःख इत्यादि का अनुभव उन उन शरीरों में रहने वाले जीवों को ही होता है । न्यायसूत्र में 'नानात्मानो व्यवस्थातः' इस सूत्र से सिद्ध किया गया है कि सुख-दुःख आदि की व्यवस्था से आत्मा अनेक सिद्ध होते हैं । सांख्यकारों ने 


> 'जनन-मरण करणानां  
प्रतिनियमाद् अयुगपत्-प्रवृत्तेश्च ।  
पुरुष बहुत्वं सिद्धं  
त्रैगुण्य-विपर्ययाच् चैव ।'

इस कारिका में कहा है कि 

> जन्म, मरण तथा इन्द्रियों में  
> यह व्यवस्था देखने में आती है कि  
> ये सभी पुरुषों के लिए पृथक्-पृथक् हुआ करते हैं ।  
> इसी व्यवस्था से  
> पुरुषों में बहुत्व की सिद्धि होती है।  

यदि सभी पुरुष एक ही व्यक्ति होते तो यह व्यवस्था नहीं होती ।  
क्योंकि उस पक्ष में एक पुरुष के जन्म लेते समय सभी का जन्म हो जाता, एक पुरुष के मरते ही सभी पुरुष मर जाते, एक पुरुष के अन्धा होने पर सभी पुरुष अन्धे हो जाते । किन्तु देखा जाता है कि जब एक पुरुष जन्म लेता है तो दूसरा पुरुष मरता है, तीसरा हँसता एवं आनन्द मनाता है तो चौथा दुःखी होता है और रोता है इत्यादि । और यदि सभी शरीरों में एक ही पुरुष होता तो उसके एक शरीर में कार्यार्थं चेष्टा करने पर सभी शरीरों में समान रूप से चेष्टा होने लगती, किन्तु ऐसा नहीं होता है इसलिए भी प्रत्येक शरीर में भिन्न-भिन्न पुरुष को स्वीकार करना पड़ता है । 

[[१७७]]

किञ्च लोक में यह जो देखा जाता है कि कुछ लोग अधिक सात्विक, कुछ अधिक तामस तथा कुछ लोग अधिक राजस् प्रकृति के होते हैं, ऐसा एकपुरुषवाद में संभव नहीं है । यह वैषम्य अनेक - पुरुषवाद को ही स्वीकारने पर संभव हो पायेगा । 

शास्त्रों में अनेक वचन ऐसे मिलते हैं, जो जीवाद्वैत के प्रतिपादक हैं । जैसे—- 

> यद्य् अन्योऽस्ति परः कोऽपि  
मत्तः पार्थिव-सत्तम । 
"तदैषोऽहम् अयं चान्यो"  
वक्तुम् एवम् अपीष्यते ॥  
तस्यात्म-पर-देहेषु  
सतोऽप्य् एकम् अयं+++(=??)+++ हि यत् ।  
विज्ञानं परमार्थो हि  
द्वैतिनो ऽतथ्य-दर्शिनः ॥ 

विष्णुपुराण के इस वचन का तात्पर्य  
जीवों का स्वरूपैक्य बतलाना नहीं है,  
अपितु उनका तात्पर्य सभी जीवों के  
प्रकार की एकता के प्रतिपादन में है ।  
स्वरूपतः भिन्न-भिन्न होकर भी  
सभी जीव प्रकारतः ज्ञानस्वरूप हैं ।  
उपर्युक्त वचन का तात्पर्य यह है कि  

> यदि मुझसे भिन्न कोई भी जीव विलक्षण आकार वाला होता तो,  
हे राजवर्य ! यह कहा जा सकता था कि  
मैं ऐसा हूँ और दूसरा इस प्रकार का है,  
किन्तु सभी जीव ज्ञानकाकार वाले हैं ।  
उनमें स्वरूपतः भेद होने पर भी  
आकारतः कोई भी भेद नहीं है ।  
अपनी देह तथा दूसरे देहों में रहने वाले जीवात्मा  
ज्ञानाकार वाले हैं,  
सभी जीवों का स्वाभाविक रूप  
उनकी ज्ञानाकारता है,  
देव-मनुष्य आदि विभिन्न शरीरों के सम्बन्ध के कारण होने वाला भेद तो  
औपाधिक है, स्वाभाविक नहीं ।  
देवादि आकारों को ही आत्मा का स्वरूप समझने वाले लोग  
भ्रान्त तथा अतथ्यदर्शी हैं । 

इन वाक्यों का तात्पर्य जीवों के प्रकार की एकता के बतलाने में है । प्रकार की एकता होने पर भी एक शब्द का प्रयोग देखा जाता है । जैसे समान आकार वाले घटों को दिखलाता हुआ पुरुष कहता है कि यह एक घट है । एक प्रकार की धान्यराशि को दिखलाता हुआ पुरुष कहता है कि यह एक धान है । घनिष्ठ मित्रता को भी लेकर कहे गये एक शब्द का प्रयोग होता है, जैसे- 'रामसुग्रीवयोरैक्यम् ।' अर्थात् हे देवि ! राम और सुग्रीव में इस प्रकार से एकता हुई । एक शब्द का व्यवहार अनेक कारणों से होता है । तथा हि- 


> 'अविरोधान्तरङ्गत्व-  
जाति-भोगाद्य्-अभेदतः।  
एकोक्तिर् अ-पृथक्-सिद्धेः  
देश-काल-दशादिभिः ॥ 

अर्थात् — 

> विरोध का अभाव होने पर,  
> अन्तरङ्गता के बढ़ने पर,  
> जाति की एकता होने पर,  
> भोग की एकता होने पर,  
> देश की एकता होने पर,  
> काल की एकता होने पर,  
> दशा आदि की एकता होने पर  
> तथा अपृथक् सिद्धि होने पर  
> एक शब्द का प्रयोग होता है । 

इस विवेचन से स्पष्ट होता है कि प्रत्येक शरीर में जीव पृथक-पृथक हैं, सभी शरीरों में एक ही जीव नहीं है । 

</details>


<details><summary>मूलम्</summary>

६. स च प्रतिशरीरम् भिन्नः । एकपरिमाणेषु अनेकेषु सुवर्णघटेषु “एको घट” इति प्रतीतिवत्, व्रीहिराशौ “एको व्रीहिः” इतिवच्च ज्ञानैकाकारतया एकत्वव्यवहारः । न तु स्वरूपैक्यम्, प्रमाणविरोधात् ।
</details>

<details open><summary>विश्वास-प्रस्तुतिः</summary>

७. स्वतःसुखी,  
उपाधि-वशात् संसारः ।  
</details>

<details><summary>शिवप्रसादः (हिं)</summary>

[[१७६]] जीवात्मा स्वभावतः सुखी है, कर्मोपाधि के कारण उसको संसार प्राप्त होता है । 
</details>

<details><summary>शिवप्रसादः (हिं) - तिप्पनी</summary>

( ख ) जीवों का स्वतः सुखित्व प्रतिपादन – यह जीवात्मा ब्रह्मानन्द रूपी महान् सुख का अनुभव करने के लिए स्वतः अधिकृत है । उस सुख का अनुभव करने का सभी जीवों का उसी प्रकार से अधिकार है जिस प्रकार पिता की सम्पत्ति पर सभी [[१७८]] पुत्रों का समान रूप से अधिकार होता है । ब्रह्मानन्द का अनुभव करना जीव का स्वाभाविक धर्म है । जीव स्वभावतः सभी कर्म के बन्धनों से रहित है । 'एष आत्मा- ऽपहतपाप्माविजरो विमृत्युर्विशोको विजिघत्सोऽपिपासः सत्यकामः सत्यसङ्कल्पः ।' यह छान्दोग्य - श्रुति बतलाती है कि जीव स्वभावतः सभी कर्मों के बन्धनों से रहित, जरा-जन्म आदि षड्विकारों से रहित, भूख-प्यास आदि षडूर्मियों से रहित है । वह सत्यकाम है अर्थात् जो चाहता है वह उसे उपलब्ध होता है तथा उसके सभी संकल्प पूरे होते हैं । छान्दोग्योपनिषद् के आठवें अध्याय में ही मुक्तजीवों का वर्णन करती हुई श्रुति बतलाती है कि मुक्तजीव के संकल्प करते ही उसके पूर्व जन्म के सभी पितृगण तथा मातृगण उसके समक्ष उपस्थित हो जाते हैं । मुक्तावस्था ही जीव की कर्म- स्वाभाविक अवस्था है । संसार तो औपाधिक है । संसार का बन्धन तो जन्य है । 


</details>


<details><summary>मूलम्</summary>

७. स्वतःसुखी, उपाधिवशात् संसारः ।  
</details>

<details open><summary>विश्वास-प्रस्तुतिः</summary>

अयं च कर्ता, भोक्ता, शरीरी, शरीरं च भवति ।+++(4)+++  
प्रकृत्य्-अपेक्षया शरीरी, ईश्वरापेक्षया शरीरम् ।
</details>

<details><summary>शिवप्रसादः (हिं)</summary>

यह जीव कर्ता, भोक्ता, शरीरवान् तथा परमात्मा का शरीर है । जीवात्मा की प्रकृति शरीर होती है तथा परमात्मा का जीव शरीर होता है। जीवात्मा के स्वयम्प्रकाशत्व की सिद्धि प्रत्यक्षप्रमाण तथा श्रुति प्रमाण के द्वारा होती है ।  
</details>

<details><summary>शिवप्रसादः (हिं) - तिप्पनी</summary>

( ग ) जीवों के कर्तृत्व- भोक्तृत्वादि की स्वाभाविकता - जीव स्वभावतः कर्ता एवं भोक्ता है । उसके ज्ञान-क्रिया-कर्तृत्व की स्वाभाविकता का प्रतिपादन करते हुए महर्षि बादरायण कहते हैं - 'ज्ञोऽत एव' ( ब्र० सू० २।३।१९ ) अर्थात् जीव स्वभावतः ज्ञान का आश्रय है । कर्तृत्व ही भोक्तृत्व का कारण है । 'कर्त्ता शास्त्रार्थ- वत्त्वात्' ( ब्र० सू० २।३।३३ ) सूत्र में महर्षि बादरायण कहते हैं क़ि स्वर्ग एवं मोक्ष प्राप्ति के साधनों के अनुष्ठान का विधान करने वाले शास्त्र तभी सफल होंगे जबकि उन अनुष्ठानों के कर्ता जीवों को स्वभावतः कर्ता माना जाय । 'यजेत स्वर्ग- कामः' श्रुति बतलाती है कि स्वर्ग को चाहने वाले को अश्वमेध यज्ञ से परमात्मा का भजन करना चाहिए । 'मुमुक्षुर्ब्रह्मोपासीत' श्रुति कहती है कि मोक्ष को चाहने वाले को चाहिए कि वह ब्रह्म की उपासना करे । कर्ता होने के कारण ही जीव भोक्ता है । देव, मनुष्य, तिर्यक्, सरीसृप आदि शरीरों को धारण करने के कारण जीवात्मा शरीर वाला है तथा परमात्मा उसकी आत्मा रूप से भीतर प्रवेश करके उसका नियमन करते हैं, अतएव वह परमात्मा का शरीर भी है । श्रुति कहती है— 'य आत्मानमन्तरो यमात्मा न वेद यस्यात्मा शरीरम् ।' अर्थात् 'जो परमात्मा तुम्हारी आत्मा के भीतर प्रविष्ट होने के कारण आत्मा की अपेक्षा अन्तरङ्ग है, आत्मा जिसे जान नहीं पाती, आत्मा जिसका शरीर है, वही अन्तर्यामी अमृत परमात्मा तुम्हारी आत्मा है ।' यह महर्षि का उपदेश है । 

</details>


<details><summary>मूलम्</summary>

अयं च कर्ता भोक्ता शरीरी शरीरं च भवति । प्रकृत्यपेक्षया शरीरी, ईश्वरापेक्षया शरीरम् ।
</details>


<details open><summary>विश्वास-प्रस्तुतिः</summary>

अस्य प्रत्यक्ष-श्रुतिभ्यां स्वयम्-प्रकाशत्वं च सिद्धम् ।  
+++(अनुमान-)+++प्रयोगश् च –  
‘आत्मा स्वयम्-प्रकाशः, ज्ञानत्वात्, धर्म-भूत-ज्ञानवद्’ इति ।  
ज्ञानत्वाणुत्वामलत्वादय एतस्य स्व-रूप-निरूपक-धर्माः।

</details>

<details><summary>शिवप्रसादः (हिं)</summary>

आत्मा के स्वयम्प्रका- शत्व का अनुमान भी होता है-आत्मा ज्ञान स्वरूप होने के कारण धर्मभूत ज्ञान के समान स्वयम्प्रकाश है । ज्ञानत्व, अणुत्व तथा अमलत्व आदि आत्मा के स्वरूप निरूपक धर्म हैं ।
</details>

<details><summary>शिवप्रसादः (हिं) - तिप्पनी</summary>

(घ) आत्मा के स्वयम्प्रकाशत्वं का प्रतिपादन — विशिष्टाद्वैत दर्शन में आत्मा को स्वयम्प्रकाश माना जाता है । स्वयम्प्रकाश का अर्थ है, जो प्रकाशकान्तर निरपेक्ष होकर अपने लिए प्रकाशित होता है । आत्मा भी सदा प्रकाशक-निरपेक्ष रहकर अपने लिए ही सदा 'मैं' 'मैं' इस रूप से प्रकाशित होता है, अतएव आत्मा का स्वयम्प्रकाशत्व प्रत्यक्षसिद्ध है । श्रुतियाँ भी आत्मा को स्वयम्प्रकाश सिद्ध करती हैं । 'अत्रायं पुरुषः स्वयं ज्योतिर्भवति ।' अर्थात् यहाँ पर जीवात्मा स्वयं ज्योति अर्थात् स्वयम् प्रकाश होकर रहता है । ' कतमः आत्मा, योऽयं विज्ञानमयः [[१७९]] प्राणेषु हृद्यन्तर्ज्योतिः पुरुषः ।' इस श्रुति में पहले प्रश्न किया गया है कि आत्मा कौन है ? इस प्रश्न का समाधान किया गया है कि जो प्राण अर्थात् इन्द्रियों के बीच में इस रहने वाला तथा हृदय के अन्दर ज्योतिरूप में रहने वाला ज्ञानमय वस्तु है । वही आत्मा है। इन श्रीतवचनों के आलोक में ज्ञान का स्वयम्प्रकाशत्व स्वाभाविक रूप से सिद्ध हो जाता है । 

अनुमानप्रमाण के द्वारा भी आत्मा के स्वयम्प्रकाशत्व की सिद्धि होती है । आचार्य श्रीविष्णुचित्त ने ज्ञान के स्वयम्प्रकाशत्व का साधक निम्न अनुमान बतलाया है। तथाहि—आत्मा स्वयम्प्रकाश है, क्योंकि वह ज्ञान है। जिस प्रकार घटादि ज्ञान ज्ञान होने से स्वयम्प्रकाश है, उसी प्रकार ज्ञानस्वरूप होने के कारण आत्मा भी स्वयम्प्रकाश है, यह मानना उचित है । विष्णुमिश्र ने आत्मा के स्वयम्प्रकाशत्व का अनुमान इस प्रकार से किया है - आत्मा स्वयं प्रकाशित होने वाला पदार्थ है, क्योंकि वह ज्ञान का कर्मकारक बने बिना ही प्रकाशित होता है । जो पदार्थ ज्ञान का कर्मकारक बने बिना ही प्रकाशित होता है, वह स्वयं प्रकाशित होता है । जैसे धर्मभूत ज्ञान । धर्मभूत ज्ञान ज्ञान का कर्मकारक न होकर भी प्रकाशित होता है । आत्मा भी ज्ञान का कर्तृकारक है और ज्ञान का कर्मकारक हुए बिना ही प्रकाशित होता है । अतएव वह स्वयम्प्रकाश सिद्ध होता है । 

आत्मा के ज्ञानत्व, अणुत्व एवं अमलत्व आदि स्वरूप-निरूपक धर्म हैं । ज्ञानत्व आत्मा का स्वरूप-निरूपक धर्म है । 'सत्यं ज्ञानम् ।' श्रुति में भी ज्ञानं पद ज्ञानत्वा- वछिन्न का वाचक है, ज्ञान मात्र का नहीं । क्योंकि वहां ज्ञानं पद अन्तोदात्त पढ़ा गया है । 'ज्ञानम् अस्यास्ति' इस अर्थ में व्याकरणानुसार 'अर्श आद्यच्' प्रत्यय करने पर 'चितः' सूत्र से अन्तोदात्त स्वर होता है और ज्ञानं पद का अर्थ होता है -ज्ञान- वान् । 'ज्ञोऽत एव' सूत्र में आत्मा का ज्ञानाश्रयत्व प्रतिपादित किया गया है । इसकी चर्चा हम पीछे कर चुके हैं ? आत्मा के अणुत्व का प्रतिपादन पहले ही किया जा चुका है । 'एष आत्माऽपहतपाप्मा' श्रुति आत्मा को कर्मबन्ध से निसर्गतः रहित बतलाती है । अतएव ये सभी धर्म आत्मा के स्वरूप-निरूपक धर्म हैं । 

</details>


<details><summary>मूलम्</summary>

अस्य प्रत्यक्षश्रुतिभ्यां स्वयम्प्रकाशत्वं च सिद्धम् । प्रयोगश्च – ‘आत्मा स्वयम्प्रकाशः, ज्ञानत्वात्, धर्मभूतज्ञानवत्’ इति । ज्ञानत्वाणुत्वामलत्वादय एतस्य स्वरूपनिरूपकधर्माः।
</details>
