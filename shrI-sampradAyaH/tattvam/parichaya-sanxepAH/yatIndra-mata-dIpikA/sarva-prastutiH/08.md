+++
title = "०८ जीवः"

+++

## जीवस्वरूपनिरूपणम् 

<details open><summary>विश्वास-प्रस्तुतिः</summary>

१. अथ जीवो निरूप्यते ।  
प्रत्यक्त्व-चेतनत्वात्मत्व-कर्तृत्वादीनि ईश्वर-जीव-साधारणानि लक्षणानि ।  
**प्रत्यक्त्वं** नाम स्वयम् एव स्वस्मै भासमानत्वम् ।  
**चेतनत्वं** ज्ञानाश्रयत्वम्। +++(किम् पुस्तकं चेतनं तर्हि?)+++  
**आत्मत्वं** शरीर-प्रतिसम्बन्धित्वम् ।  
**कर्तृत्वं** सङ्कल्प-ज्ञानाश्रयत्वम् ।+++(4)+++
</details>

<details><summary>हिन्दी</summary>

अनुवाद – धर्मभूत ज्ञान के निरूपण के पश्चात्  
जीव का निरूपण किया जाता है ।  
प्रत्यक्त्व, चेतनत्व, आत्मत्व तथा कर्तृत्व आदि धर्म  
जीव तथा ईश्वर में समान रूप से पाये जाते हैं ।  
स्वयम् ही ( प्रकाशक निरपेक्ष होकर ) अपने लिए प्रकाशित होने को  
प्रत्यक्त्व कहते हैं ।  
ज्ञान का आश्रय होना  
चेतनत्व कहलाता है ।  
शरीर का प्रति-संबन्धी होना ही  
आत्मत्व कहलाता है ।  
संकल्प तथा ज्ञान का आश्रय होना ही कर्तृत्व धर्म है ।
</details>

<details><summary>हिन्दी - तिप्पनी</summary>

जीव और ईश्वर में कुछ साम्य 

भा० प्र० -- जीव और ईश्वर दोनों प्रत्यक्तत्त्व हैं ।  
जो द्रव्य अपने लिए प्रका- शित होता है, उसे प्रत्यक कहते हैं ।  
जीव और ईश्वर दोनों अपने लिए प्रकाशित होते हैं।  
अपने प्रकाश से होने वाले व्यवहार रूपी फल को स्वयम् प्राप्त करते हैं और ये दोनों अपने ही द्वारा प्रकाशित होते हैं ।  
वे अपने प्रकाश के लिए किसी दूसरे प्रकाशक की अपेक्षा नहीं करते हैं ।  
इस प्रकार प्रकाशक निरपेक्ष होकर अपने लिए प्रकाशित होना ही प्रत्यक्त्व कहलाता है । 'चैतन्यमस्त्यस्य इति चेतनः, तस्य भावस्तत्त्वम्' यह चेतनत्व शब्द की व्युत्पत्ति है । इस प्रकार चैतन्य अर्थात् ज्ञान का आश्रय होना ही चेतनत्व कहलाता है । शरीर का प्रतिसंबन्धी होना आत्मत्व कहलाता है । संकल्प तथा ज्ञान का आश्रय होना ही कर्तृत्व कहलाता है ।  
ये चारों धर्म - प्रत्यक्त्व, चेतनत्व, आत्मत्वं तथा कर्तृत्व, ईश्वर और जीव दोनों में पाये जाते हैं ।  

क्योंकि जीव तथा ईश्वर अपने प्रकाश से होने वाले व्यवहार रूपी फल को  
स्वयम् प्राप्त करते हैं  
तथा [[१६०]] अपने प्रकाश के लिए  
किसी दूसरे प्रकाशक पदार्थ की अपेक्षा नहीं करते हैं ।  
इसीलिए श्रुतियाँ जीव तथा ईश्वर को  
'स्वयं ज्योतिष्' आदि शब्दों से विशेषित करती हैं । 

ईश्वर का ज्ञानाश्रयत्व तो श्रुतियों में अत्यन्त प्रख्यात है ।  
ईश्वर की ज्ञानाश्रयता का वर्णन करती हुई श्रुति कहती है-  
'यः सर्वज्ञः सर्ववित्'  
अर्थात् जो परमात्मा सभी वस्तुओं को सामान्य एवं विशेष रूप से जानता है ।  

जीव का तो एक नाम चेतन ही है ।  
उसे चेतन इसलिए माना जाता है कि वह ज्ञानाश्रय है ।  
ज्ञान उसका असाधारण धर्म है,  
जो उसे ईश्वर-व्यतिरिक्त सभी वस्तुओं से भिन्न सिद्ध करता है । 


'स्वाभाविकी ज्ञानबलक्रिया च' श्रुति बतलाती है कि ज्ञान एवं बल की क्रिया का कर्तुत्व परमात्मा का स्वाभाविक धर्म है ।  
'यतो वा इमानि भूतानि जायन्ते येन जातानि जीवन्ति यत्प्रयन्त्यभिसंविशन्ति' श्रुति तो  
ईश्वर में जगत् की सृष्टि, स्थिति और संहार की क्रिया-कर्तृत्व का प्रतिपादन करती हुई  
उसके मोक्षप्रदातृत्व रूप क्रिया का प्रतिपादन करती है ।  
कोई भी क्रिया बिना संकल्प एवं ज्ञान के नहीं हो सकती है ।  
किसी भी क्रिया को निर्वर्तित करने के लिए  
संकल्प का करना आवश्यक है ।  
पुनः उस कार्य में प्रवृत्ति होती है ।  
कर्तृत्व गुण जीव और ईश्वर दोनों में पाया जाता है । 


</details>


<details><summary>मूलम्</summary>

१. अथ जीवो निरूप्यते । प्रत्यक्त्वचेतनत्वात्मत्वकर्तृत्वादीनि ईश्वरजीवसाधार-णानि लक्षणानि । प्रत्यक्त्वं नाम स्वयमेव स्वस्मै भासमानत्वम् । चेतनत्वं ज्ञानाश्रयत्वम् आत्मत्वं शरीरप्रतिसम्बन्धित्वम् । कर्तृत्वं सङ्कल्पज्ञानाश्रयत्वम् ।
</details>


<details open><summary>विश्वास-प्रस्तुतिः</summary>

२. एवं सामान्य-लक्षण-लक्षितस्य जीवस्य  
विशेष-लक्षणानि उच्यन्ते –  
अणुत्वे सति चेतनत्वम्,  
स्वतः-शेषत्वे सति चेतनत्वम् ।  
एवम् आधेयत्व-विधेयत्व--पराधीन-कर्तृत्व--परतन्त्रत्वादिकम् ऊह्यम् ।
</details>

<details><summary>हिन्दी</summary>

इस प्रकार जीव तथा ईश्वर के सामान्य लक्षण से लक्षित जीव के विशेष लक्षण बतलाये जाते हैं । 

अणुपरिमाणक होते हुए चेतन होना,  
स्वभावतः परमात्मा का शेष होते हुए चेतन होना  
इत्यादि जीव के लक्षण हैं ।

इसी तरह ईश्वर का आधेय, विधेय होना, पेराधीन कर्ता होना, अथवा परमात्मा का परतन्त्र होना इत्यादि  
जीव के लक्षणों को भी जानना चाहिए । 
</details>

<details><summary>हिन्दी - तिप्पनी</summary>

जीव के लक्षण

जीव एवं ईश्वर,  
दोनों में साम्य को बतलाकर यतीन्द्रमतदीपिकाकार जीव के असाधारण धर्म - निरूपण रूप लक्षणों को बतलाते हैं । वे प्रथम जीव के दो लक्षणों को बतलाते हैं । पहला लक्षण है यह कि जो अल्प परिमाण वाला होते हुए ज्ञाता हो, वह जीव है । इस लक्षण में ईश्वर में अतिव्याप्ति को दूर करने के लिए 'अणुत्वे सति' यह विशेषण दिया गया है । जड, परमाणु आदि में अतिव्याप्ति का वारण करने के लिए 'चेतनत्वम्' पद का प्रयोग किया गया है । जीव का दूसरा लक्षण है कि जो शेष अर्थात् दूसरे के लिए होते हुए ज्ञाता हो, उसे जीव कहते हैं । जीव का स्वभाव है कि वह ईश्वर के लिए है तथा ज्ञाता भी है । इस लक्षण में ईश्वर में अतिव्याप्ति का वारण करने के लिए 'शेषत्वे सति' इस पद का प्रयोग किया गया है । ईश्वर किसी का भी शेष नहीं है, अपितु वह सबों का शेषी ( भोक्ता ) है । प्रकृति आदि अचेतन पदार्थों में अतिव्याप्ति को दूर करने के लिए 'चेतनत्वम्' पद का लक्षण में सन्निवेश किया गया है । प्रकृति आदि ईश्वर का शेष तो है, किन्तु वे ज्ञाता नहीं है । 


इसी तरह 'चेतनत्वे सति आधेयत्वम्' 'चेतनत्वे सति विधेयत्वम्' 'चेतनत्वे सति पराधीनकर्तृत्वम्' 'चेतनत्वे सति परतन्त्रत्वम्' इत्यादि भी जीव के लक्षण किये जा सकते हैं । क्योंकि जीव परमात्मा का शरीर है, यह — 'य आत्मानमन्तरो यमात्मा न वेद यस्यात्मा शरीरम्' इस श्रुति में श्रुति बतलाती है । अपने आश्रय का आधेय और विधेय होना शरीर का स्वभाव है । जीव भी अपने आत्मभूत परमात्मा का 





[[१६१]]


आधेय और विधेय है, किन्तु इन पाञ्चभौतिक जड-शरीरों से उसकी यह विशेषता है कि जीव ज्ञाता है, जड शरीर ज्ञाता नहीं है, अतएव 'चेतनत्वे सति आधेयत्वम्, विधेयत्वम्' आदि जीव के लक्षण बतलाये जाते हैं । किञ्च शरीर आत्मा के परतन्त्र होता है । 


आत्मा जिस प्रकार चाहता है, उसी प्रकार शरीर के द्वारा क्रियाएँ की जाती हैं । जीव भी ईश्वर के परतन्त्र रहकर ही सारी क्रियाओं को करता है, अतएव ये सभी लक्षण जीव में उपपन्न होते हैं । 

</details>


<details><summary>मूलम्</summary>

२. एवं सामान्यलक्षणलक्षितस्य जीवस्य विशेषलक्षणानि उच्यन्ते – अणुत्वे सति चेतनत्वम्, स्वतः शेषत्वे सति चेतनत्वम् । एवम् आधेयत्वविधेयत्व-पराधीनकर्तृत्वपरतन्त्रत्वादिकमूह्यम् ।
</details>




## देहेन्द्रियादिभ्यो भिन्नत्वसाधनम् 

<details open><summary>विश्वास-प्रस्तुतिः</summary>

३. स च देहेन्द्रिय-मनः-प्राणादिभ्यो विलक्षणः ।  
यथा “मम शरीरम्” इति प्रतीत्या  
**देहात् व्यावृत्तः** ।  
“चक्षुषा पश्यामि”, ”श्रोत्रेण शृणोमि”, “वाचा वदामि” इत्यादि-प्रत्यायद्  
**बाह्येन्द्रियेभ्यो व्यावृत्तः** ।  
“मनसा जानामि” इति मनसो ज्ञानकरणत्व-प्रतीतेः,  
“मम प्राणा” इति व्यतिरेकोक्तेः,  
“जानामि अहम्” इति ज्ञानाच् च **मनः-प्राण-ज्ञानेभ्यो व्यावृत्तः** ।
</details>

<details><summary>हिन्दी</summary>

अनुवाद- 

-जीव देह, इन्द्रिय, मन, प्राण एवं ज्ञान से भिन्न है । यह 'मेरा शरीर है' इस प्रतीति से आत्मा देह से भिन्न सिद्ध होता है । इसी प्रकार 'मैं आँख से देखता हूँ, श्रोत्रेन्द्रिय से सुनता हूँ, वाणी से बोलता हूँ' इत्यादि ज्ञान के द्वारा आत्मा बाह्ये- न्द्रियों से भिन्न सिद्ध होता है । 'मैं मन से जानता हूँ' इस प्रतीति में मन ज्ञान का साधन प्रतीत होता है, 'मेरे प्राण हैं' इस भेदोक्ति के द्वारा तथा 'मैं जानता हूँ' इस प्रतीति के द्वारा आत्मा मन, प्राण तथा ज्ञान से भिन्न सिद्ध होता है ।
</details>


<details><summary>मूलम्</summary>

३. स च देहेन्द्रियमनःप्राणादिभ्यो विलक्षणः । यथा “मम शरीरम्” इति प्रतीत्या देहात् व्यावृत्तः । “चक्षुषा पश्यामि”, ”श्रोत्रेण शृणोमि”, “वाचा वदामि” इत्यादि-प्रत्यायत् बाह्येन्द्रियेभ्यो व्यावृत्तः । “मनसा जानामि” इति मनसो ज्ञानकरणत्व-प्रतीतेः, “मम प्राणा” इति व्यतिरेकोक्तेः, “जानामि अहम्” इति ज्ञानाच्च मनःप्राण- ज्ञानेभ्यो व्यावृत्तः ।
</details>




भा० प्र०— आत्मा के विषय में भिन्न-भिन्न विचारकों के भिन्न-भिन्न प्रकार के विचार हैं,  
अतएव आत्मा के विषय में अनेक प्रकार के वाद हैं ।  
जैसे—देहात्मवाद, इन्द्रियात्मवाद, मन आत्मवाद, प्राणात्मवाद तथा ज्ञानात्मवाद ।  
इन सभी वादों का संक्षिप्ततम विवेचन नीचे किया जाता है- 

**देहात्मवाद** - सभी वादियों को यह अर्थ मान्य है कि  
प्रत्येक शरीर में जो पदार्थ  
'मैं' 'मैं' इस रूप से अनुभूत होता है,  
वही आत्मा है ।  
वह आत्मा कौन पदार्थ है ?  
इस प्रश्न का उत्तर देते हुए  
एक प्रकार के चार्वाक कहते हैं कि देह ही आत्मा है,  
यह प्रत्यक्ष-प्रमाण से सिद्ध होता है।  
यह निश्चित है कि आत्मा ज्ञाता है ।  
'मैं जानता हूँ' इत्यादि अनुभूतियों से पता चलता है कि  
जो पदार्थ 'मैं' 'मैं' इस शब्द से कहा जाता है,  
वही आत्मा है ।  
ज्ञान उसका धर्म है ।  
'मैं' शब्द से  
शरीर का ही अभिधान होता है,  
क्योंकि 'मैं मोटा हूँ' 'मैं दुबला हूँ'  
इत्यादि अनुभवों से पता चलता है कि  
जो मोटा, दुबला आदि होता है,  
वही 'मैं' इस शब्द से कहा जाता है ।  
दुबला, मोटा शरीर ही होता है,  
अतएव शरीर ही आत्मा है ।  
वही अहमर्थ है । 


किञ्च देखा जाता है कि  
घट इत्यादि अचेतन पदार्थ  
अपनी इच्छा के अनुसार  
क्रियाओं को नहीं करते हैं  
और न तो वे इन्द्रियाश्रय ही हैं ।  

[[१६२]]

किन्तु देखा जाता है कि
शरीर में इच्छानुविधायित्व रूप क्रिया होती रहती है ।  

शरीर इन्द्रियाश्रय भी है ।  
इसलिये भी पता चलता है कि शरीर ही चेतन अहमर्थ आत्मा है ।  
शरीर से भिन्न पदार्थ को  
आत्मा सिद्ध करने वाले अनुमान  
प्रत्यक्षप्रमाण से बाधित हो जायेंगे ।  

शरीर को ही आत्मा बतलाते हुए  
आचार्य बृहस्पति भी कहते हैं-  

> 'पृथिव्यापस्तेजो वायुरिति तत्त्वानि  
तेभ्यश्चैतन्यं  
किण्वादिभ्यो मद-शक्तिवत् ।' 

अर्थात्  

> शरीरारम्भक- पृथिवी, जल, तेज और वायु ये चार ही तत्त्व हैं ।  
> इनके ही विलक्षण संयोग से ज्ञान  
> उसी प्रकार उत्पन्न होता है,  
> जिस प्रकार मदिरा के आरम्भक द्रव्य किण्वों से मदशक्ति उत्पन्न होती है । 

इस प्रकार इस विवेचन से सिद्ध होता है कि देह ही आत्मा है । 


**देहात्मवाद का खण्डन** —-  

देहात्मवाद का खण्डन करते हुए  
विशिष्टाद्वैतियों का कहना है कि —  
प्रत्येक मनुष्य अपनी आत्मा को 'मैं' 'मैं' इस रूप से समझता है ।  
आत्मा से भिन्न पदार्थों को वह  
'यह' अथवा 'वह' इस रूप से समझता है ।  
अतएव 'मैं', 'यह' एवं 'वह' इन शब्दों से कहे जाने वाले पदार्थ भिन्न-भिन्न हैं ।  
'मैं' पदार्थ आत्मा है  
तथा 'यह' एवं 'वह' पदार्थ अनात्मा ।  
आत्मा अपने को सदा 'मैं' इस रूप से ही प्रतीत होती है,  
किन्तु शरीर 'यह' इस रूप से प्रतीत होता है ।  
जैसे- यह मेरा शरीर है ।  
इस प्रकार सिद्ध होता है कि  
जिस प्रकार - 'यह मेरी पुस्तक है' 'यह मेरा मकान है' 'यह मेरा खेत है' इत्यादि अनुभवों में  
'यह' 'यह' इस रूप से प्रतीत होनेवाले पुस्तक, मकान, खेत इत्यादि अनात्मा हैं,  
उसी प्रकार 'यह' इस रूप से प्रतीत होने वाला शरीर भी अनात्मा है ।  
वह आत्मा नहीं है ।  
इस प्रकार इन प्रत्यक्ष अनुभवों के आधार पर  
शरीर अनात्मा सिद्ध होता है । 


किञ्च चार्वाक शरीर रूपी स्थूल पदार्थ को  
आत्मा मानते हैं,  
किन्तु जब मनुष्य बाह्येन्द्रियों का नियमन करके  
तथा मन को सावधान रखकर  
जब स्वयं को 'मैं'  
इस रूप से समझता है  
तो उस समय आत्मा के कर, चरण आदि अवयवों की प्रतीति नहीं होती है ।  
यदि शरीर ही आत्मा होता  
तो प्रणिधान काल में  
उसके अवयव कर-चरणादि की भी प्रतीति होती;  
चूँकि नहीं होती है,  
अतः सिद्ध होता है कि  
अवयवी शरीर आत्मा नहीं है ।+++(5)+++  
यह तो कभी संभव नहीं है कि  
अवयवी की प्रतीति हो,  
किन्तु उसके अवयवों की प्रतीति न हो।  
इससे सिद्ध होता है कि अहमर्थ आत्मा शरीर से भिन्न है । 


किञ्च कुछ चार्वाक अनुमान-प्रमाण को भी मानते हैं,  
उनके समक्ष यह अनुमान भी किया जा सकता है-  
'मैं जानता हूँ' - यह प्रतीति शरीर-विषयिणी नहीं,  
अपितु अर्थान्तर विषयिणी है,  
क्योंकि यह प्रतीति  
प्रणिधान काल में शरीर के अवयवों को प्रकाशित नहीं करती है ।  
शरीर के अवयवों को नहीं प्रकाशित करने वाली प्रतीति  
शरीर-विषयिणी न होकर  
अर्थान्तरविषयिणी ही होती है -  
जैसे शरीर के अवयवों को नहीं प्रकाशित करने वाली  
'यह घट है' यह प्रतीति ।+++(4)+++  
चक्षुरिन्द्रिय से होने वाली शरीर-विषयिणी प्रतीति  
शरीर के इन्द्रियादि को प्रकाशित करती है,  
यह सभी वादी स्वीकार भी करते हैं । 

[[१६३]]

किञ्च शरीर 'अहम्' प्रतीति का विषय नहीं हो सकता है,  
क्योंकि वह चक्षुर्-इन्द्रिय ग्राह्य है+++(4)+++  
तथा 'यह' इस शब्द से अभिहित किया जाता है -  
'यह' इस शब्द से अभिहित किये जाने वाले  
तथा चक्षुरिन्द्रिय से ग्राह्य घट के समान ।  

जिस प्रकार घट  
कभी भी 'अहम्' शब्द से अभिहित नहीं किया जाता है,  
उसी प्रकार शरीर भी  
'अहम्' शब्द से अभिहित नहीं किया जाता है ।  
इस प्रकार सिद्ध होता है कि  
अहम्प्रतीति का विषय शरीर नहीं है । 

किञ्च ज्ञान शरीर का कार्य नहीं हो सकता है,  
क्योंकि 'कारण-गुणाः कार्य-गुणान् आरभन्ते'  
इस नियम के अनुसार  
जिस प्रकार मदिरा के आरम्भक द्रव्यों के  
प्रत्येक परमाणु में मदशक्ति विद्यमान पायी जाती है,  
उसी प्रकार शरीरारम्भक प्रत्येक परमाणुओं में  
ज्ञान पाया जाता,  
किन्तु ऐसा नहीं देखा जाता है,  
अतएव ज्ञान शरीर का कार्य नहीं है,  
यह सिद्ध होता है । 

किञ्च सुख, दुःख, इच्छा इत्यादि  
शरीर के गुण नहीं है,  
क्योंकि देखा जाता है कि  
मर जाने के बाद  
शरीर तो पड़ा ही रहता है,  
किन्तु उसमें सुख, दुःख इत्यादि नहीं रह जाते हैं ।+++(4)+++  
अतः सिद्ध होता है कि  
शरीर के गुण इच्छादि नहीं हैं ।  
यदि वे उसके गुण होते  
तो वे शरीर के गुण रूपादि के समान  
तब तक उस शरीर में रहते,  
जब तक कि शरीर रहता । 

अतएव शरीर से भिन्न पदार्थ को ही  
आत्मा अहमर्थ मानना चहिए । 


**इन्द्रियात्म-वाद का प्रतिपादन** –  
कुछ ऐसे भी चार्वाक मतानुयायी हैं, जो इन्द्रियों के ही  
आत्मत्व का प्रतिपादन करते हुए कहते हैं कि -  
भले ही देह को आत्मा न माना जाय,  
किन्तु इन्द्रियों को आत्मा मानने में  
कोई दोष नहीं है ।  
'यह' 'यह' इस रूप से प्रतीत होने वाले शरीर को  
आत्मा से भिन्न माना जाय,  
यह उचित ही है ।  
किन्तु इन्द्रियों की 'यह' 'यह' इस रूप से प्रतीति नहीं होती है,  
अतएव उनको अहमर्थं आत्मा मानने में  
कोई भी दोष नहीं है ।  
रूपादि गुणयुक्त स्थूल सावयव शरीर को  
आत्मा मानने में यह दोष होता है कि  
अहम् प्रतीति में शरीर के भासित होते समय  
उसके उद्भूत रूपादि गुण और अवयवों को भी भासित होना चाहिए ,  
किन्तु ऐसा नहीं होता है।  
परन्तु इन्द्रियों को आत्मा मानने में यह दोष नहीं होता है,  
क्योंकि इन्द्रियाँ उद्भूत रूपादि गुणों से युक्त नहीं हैं  
तथा स्थूल भी नहीं हैं ।  
अतएव इन्द्रियों को आत्मा मानने में कोई भी दोष नहीं है । 

यदि यह कहा जाय कि  
इन्द्रियाँ अतीन्द्रिय हैं,  
उनका इन्द्रियों के द्वारा ग्रहण नहीं हो सकता है ।  
अतएव उनकी 'अहम्' इस रूप से प्रतीति कैसे हो सकती है ? 
तो इसका उत्तर यह है कि  
चक्षुरादि इन्द्रियों से होने वाले रूपादि पदार्थ के ज्ञान का आधार  
चक्षुरादि इन्द्रियाँ ही हैं ।  
चक्षुरादि के होने पर ही  
रूपादि का ज्ञान होता है;  
इनके न होने पर  
इनका ज्ञान नहीं होता है ।  
इस प्रकार जो रूपादि ज्ञान  
चक्षुरादि से अन्वय-व्यतिरेक रखते हैं,  
वे ज्ञान चक्षुरादि को ही होते हैं  
तथा चक्षुरादि में ही रहते हैं ।  


[[१६४]]

यह मानने में लाघव है ।  
उन रूपादि ज्ञानों का आश्रय  
चक्षुरादि से भिन्न पदार्थ को मानने में गौरवदोष है ।  
लोक में देखा जाता है कि  
जिसके व्यापार से जो फल उत्पन्न होता है,  
वह फल उस व्यापार के आश्रय बनने वाले पदार्थ में ही रहता है ।  
जैसे— स्नान से होने वाला मालिन्य निवृत्ति रूप फल  
स्नान करने वाले को प्राप्त होता है  
तथा अध्ययन रूपी व्यापार से होने वाला अक्षर-राशि-ग्रहण रूपी फल  
अध्ययन करने वाले को प्राप्त होता हैं,  
उसी प्रकार इन्द्रियों के व्यापार-सन्निकर्ष से होने वाले  
प्रत्यक्ष ज्ञान रूपी फल भी  
इन्द्रियों को ही प्राप्त होता है ।  
इस प्रकार इन्द्रिय ज्ञानाधार अहम्-अर्थ जब बनते हैं,  
तब उनको अतीन्द्रिय एवं अप्रत्यक्ष कैसे माना जा सकता है ?  
इन्द्रिय 'मैं' 'मैं' इस रूप से प्रत्यक्ष होने वाले पदार्थ हैं ।  
अतः इनको आत्मा मानने में  
कोई भी दोष नहीं है ।

यदि यह कहा जाय कि  
रूपादि ज्ञान यदि चक्षुरादि इन्द्रियों को होता  
तो वैसी उसकी अनुभूति होती,  
किन्तु नहीं होती हैं,  
अतः चक्षुरादि के रूपादि ज्ञान का आश्रय होने में  
कोई भी प्रमाण नहीं है ?  
तो यह कथन इसलिए उचित नहीं है कि  
'चक्षु देखता है' 'कान सुनता है' इत्यादि अनुभवों के अनुसार  
दर्शन एवं श्रवण क्रिया का आश्रय चक्षुरादि इन्द्रियाँ ही प्रतीत होती हैं ।  
वराहपुराण के सत्यतपा महर्षि ने भी कहा है –  
चक्षुर्-इन्द्रिय देखती है, बोलती नहीं;  
वागिन्द्रिय बोलती है, देखती नहीं ।  
किञ्च लोक में भी लोग कहते हैं,  
यह वायु त्वगिन्द्रिय को सुख देती है,  
यह शब्द श्रोत्रेन्द्रिय को दुःख दे रहा है ।  
इन प्रयोगों से भी इन्द्रियाँ सुख-दुःख आदि का  
आश्रय प्रतीत होती हैं ।  
अतएव इन्द्रियाँ ही सुखादि को भोगने वाली  
आत्मा प्रतीत होती हैं । 


किञ्च इन्द्रियों के धर्म  
आत्मा में विद्यमान प्रतीत होते हैं,  
इससे भी सिद्ध होता है कि  
इन्द्रिय आत्मा है ।  
यहाँ ये अनुभव ध्यान देने योग्य हैं कि  
लोग इन्द्रिय-विकल होने पर समझते हैं कि  
हम विकल हो गये ।  
इन्द्रियों के अच्छे होने पर  
वे समझते हैं कि हम अच्छे हैं ।  
इस प्रकार इन्द्रियगत विकलत्व और सकलत्व इत्यादि धर्मों का जो यह अनुभव होता है कि  
ये धर्म अहमर्थगत हैं,  
इससे प्रमाणित होता है कि  
इन्द्रिय ही आत्मा है । 


**इन्द्रियात्मवाद की समालोचना** –  
इन्द्रियात्मवाद की समालोचना करते हुए  
विशिष्टाद्वैती विद्वान् कहते हैं -  

यदि इन्द्रियाँ ही अहम्-अर्थ आत्मा हैं  
तो जो इन्द्रिय अनुभव करती है,  
उसीको स्मरण होना चाहिए,  
दूसरे को नहीं ।+++(5)+++  
लोक में देखा जाता है कि  
यौवनावस्था में देखने की क्षमता रखने वाले मनुष्य  
वृद्धावस्था में चक्षुर्-इन्द्रिय के नष्ट हो जाने पर भी  
यह स्मरण करते हैं कि  
'जो मैं पहले देखा था,  
वही मैं अब स्पर्श करके जानता हूँ' ।  
इन्द्रियात्मवादी को यहाँ यह मानना होगा कि  
एक इन्द्रिय के द्वारा अनुभूत अर्थ का  
दूसरी इन्द्रिय स्मरण करती है ।  
यह अनुभव इन्द्रियात्मवाद में उपपन्न नहीं हो सकता,  
क्योंकि जिसने अनुभव किया है, उसको ही स्मरण होना चाहिए; दूसरे को उसका स्मरण असंभव है ।


[[१६५]]


किञ्च प्रश्न उठता है कि  
इन्द्रियाँ तो अनेक हैं ।  
वे सभी इन्द्रियाँ पृथक्-पृथक् आत्मा हैं  
अथवा सब मिलकर एक आत्मा हैं ?  
यदि सभी इन्द्रियाँ पृथक्-पृथक् आत्मा हैं  
तो इन्द्रियान्तर से अनुभूत अर्थ का स्मरण  
इन्द्रियान्तर के द्वारा असंभव है ।  
किन्तु  
'जिसको मैंने जवानी में देखा था  
उसको मैं स्पर्श कर के जान रहा हूँ'  
यह स्मरण होता है ।  
किञ्च एक ही शरीर में अनेक आत्माओं के होने का भी प्रसंग होगा । 

यदि सम्पूर्ण इन्द्रियों के समूह को मिलाकर  
एक आत्मा मानें तो भी उचित नहीं होगा ।  
सभी इन्द्रियाँ मिलकर  
किसी एक वस्तु का अनुभव करती हों,  
ऐसा देखा नहीं जाता है ।+++(4)+++  
और न तो सभी मिलकर  
किसी एक वस्तु का स्मरण ही करती हैं ।  
किञ्च इन्द्रियों का गुण ज्ञान को मानने पर  
जो इन्द्रिय विनष्ट हो गयी,  
उसके द्वारा अनुभूत अर्थ का स्मरण भी  
इन्द्रियात्मवाद में अनुपपन्न होता है ।  

किञ्च – 'द्रष्टुश् चक्षुषोर् नास्ति जिह्वा'  
इस सत्य-तपा महर्षि के वाक्य का अभिप्राय यह नहीं है कि  
इन्द्रियाँ रूपादि ज्ञानों का आश्रय हैं,  
अपितु ऋषि इस प्रकार की वक्रोक्ति इसलिए कहते हैं कि  
नहीं बोलने पर क्षुत्-क्षाम व्याध का परिवार भूखों मर जायेगा ।  
यदि सत्य सत्य बतला देते हैं तो  
शरणागत वाराह के वध का पाप लगेगा ।  

अत एव इन्द्रियात्मवाद सर्वथा अनुपपन्न है । 


**मन - आत्मवाद का प्रतिपादन** —  
तीसरे प्रकार के चार्वाकों का कहना है कि  
मन को ही आत्मा मानना चाहिए ।  
इस पक्ष में उपर्युक्त दोष नहीं होते हैं ।  

देह के अवयव-समुदायात्मक होने से  
उसको आत्मा मानने पर  
उसके विषय में यह विकल्प उपस्थित हुआ कि  
क्या देह के प्रत्येक अवयव में चैतन्य है  
अथवा समुदाय में चैतन्य है ?  
दोनों पक्षों में दोष उपस्थित होने से  
देहात्मवाद को छोड़ना पड़ा ।  
परन्तु मन अवयव-समुदायात्मक नहीं है ।  
अतः उसको आत्मा मानने पर  
उपर्युक्त विकल्प स्थान नहीं पाता है ।  
मन-आत्मवाद में उपर्युक्त दोष नहीं लगते ।  

इन्द्रिय-आत्मवाद में यह विकल्प उपस्थित हुआ कि  
क्या प्रत्येक इन्द्रियाँ आत्मा है  
अथवा सभी मिलकर आत्मा है ?  
दोनों पक्षों में दोष उपस्थित होने से  
इन्द्रियात्मवाद छोड़ना पड़ा ।  
किञ्च एक इन्द्रिय के द्वारा अनुभूत अर्थ के विषय में  
दूसरे इन्द्रिय का स्मरण भी अनुपपन्न होने के कारण  
इन्द्रियात्मवाद को त्यागना पड़ा ।  
किन्तु मन- आत्मवाद में इस प्रकार का कोई भी दोष नहीं है,  
क्योंकि मन एक है,  
अवयवसमुदायात्मक भी नहीं है ।  
वह सभी इन्द्रियों का अधिपति है ।  
वह नष्ट भी नहीं होता,  
अतएव एक इन्द्रिय के नष्ट होने पर भी  
दूसरी इन्द्रिय के द्वारा उसका स्मरण उपपन्न हो जाता है ।  

मन - आत्मवाद के अनुसार —  
मन ने ही पहले उस इन्द्रिय के द्वारा अनुभव किया  
तथा इन्द्रिय के नष्ट होने पर भी  
विद्यमान मन उस पूर्वानुभूत अर्थ का स्मरण करता है ।  
अतः मन को आत्मा मानने में कोई भी दोष नहीं है । 

**मन-आत्मवाद का खण्डन**

[[१६६]]

मन-आत्मवाद का खण्डन करते हुए  
विशिष्टाद्वैतियों का कहना है कि  
मन को आत्मा मानना इसलिए उचित नहीं है कि  
इस वाद में अनेक दोष हैं ।  
‘मेरा मन है' इस प्रकार का अनुभव  
सबको होता है ।+++(5)+++  
इस अनुभव से  
मन और अहम्-अर्थ आत्मा  
दोनों भिन्न-भिन्न सिद्ध होते हैं ।  
इस अनुभव से मन-आत्मवाद का विरोध होता है ।  

किञ्च आत्मा स्मरणादि क्रियायों का कर्ता है  
और मन उनका करण है ।  
कर्ता और करण दोनों भिन्न होते हैं ।  
जिस प्रकार करण होने के कारण  
चक्षुरादि इन्द्रियाँ कर्ता आत्मा नहीं हो सकती हैं,  
उसी प्रकार करण मन भी स्मरणादि क्रियाओं का कर्ता  
नहीं हो सकता है ।  
जिस प्रमाण के द्वारा  
मन की सिद्धि होती है,  
उसी प्रमाण से मन के करणत्व की भी सिद्धि होती है ।  
बाह्य तथा आभ्यन्तर सभी प्रकार के विषयों के ज्ञान होने में  
मन का साधकतमत्व रूप करणत्व अपेक्षित होता है ।  
मन से ही  
वे सब ज्ञान उत्पन्न होते हैं ।  
सब लोगों को यह अनुभव होता है कि  
सभी बाह्येन्द्रियों के अपने-अपने विषय से सम्बद्ध रहने पर भी  
सभी इन्द्रियों से  
उन सभी विषयों का ज्ञान  
एक साथ नहीं होता है,  
अपितु वे सभी ज्ञान क्रमशः उत्पन्न होते हैं ।+++(4)+++  
ऐसा क्यों होता है ?  
इसका कारण है कि ज्ञान की उत्पत्ति में  
चक्षुरादि इन्द्रियों से भिन्न एक दूसरा भी कारण है ।+++(5)+++  
वह जिस इन्द्रिय की सहायता करता है,  
उसी इन्द्रिय से ज्ञान उत्पन्न होता है ।  
वह क्रम से ही इन्द्रियों की सहायता करता है ।  

समकाल में ही वह सभी इन्द्रियों की सहायता नहीं कर सकता है ।  
अणु-परिमाणक होने के कारण  
वह एक काल में एक ही इन्द्रिय से संबन्ध रख पाता है ।  
जिस इन्द्रिय से वह संबन्ध रखता है,  
उसी इन्द्रिय के द्वारा ज्ञान होता है ।  
इन्द्रियों का सहायक  
तथा उनसे संबन्ध रखने वाला वह साधन  
मन है ।  
इस प्रकार मन ज्ञान का साधन है, कर्ता नहीं । 

किञ्च जिस प्रकार रूपादि ज्ञान का साधन  
चक्षुरादि इन्द्रियाँ है,  
उसी प्रकार सुख-दुःख इत्यादि के ज्ञान का साधन भी कोई होना चाहिए।  
वह साधन मन ही है ।  
मन के द्वारा ही सुखादि के  
ज्ञान एवं स्मरण होते हैं ।  

जिस प्रकार छेदनादि क्रियाओं के साधकतम कुठारादि हैं,  
उसी प्रकार ज्ञान रूप क्रियाओं की भी उत्पत्ति  
किसी करण से होनी चाहिए;  
वह ज्ञानोत्पादक करण मन ही है ।  
इस विवेचन से स्पष्ट है कि  
मन ज्ञान का करण है, कर्ता नहीं । 


किञ्च मन - आत्मवादियों से प्रष्टव्य है कि  
क्या वे स्मरणादि क्रियाओं के साधक-तम मन का,  
स्मरणादि क्रियाओं के कर्ता आत्मा से अभेद मानते हैं  
अथवा स्मरणादि क्रिया के कर्ता आत्मा को  
स्मरणादि के साधकतम मन से अभिन्न मानते हैं ?  
इन दोनों पक्षों में दोष हैं ।  
करण मन को कर्ता आत्मा से अभिन्न मानना असङ्गत है ।+++(4)+++  
क्योंकि अनुमान तथा शास्त्र प्रमाण के द्वारा  
मन ज्ञान क्रिया के करण रूप से ही सिद्ध होता है ।  
अतएव करण-मन को कर्ता-आत्मा मानने पर  
मन के साधक मूल प्रमाण से ही विरोध होगा ।  
कर्ता और करण में भेद होने से  
वह द्वितीय पक्ष भी जिसमें कर्ता आत्मा का करण मन से अभेद कहा गया है -  
खण्डित हो जाता है ।  
क्योंकि स्मरण आदि का कर्ता आत्मा  
स्वयं ही स्मरण आदि का करण बनता है,  
इसमें कोई भी प्रमाण नहीं है । 

[[१६७]]


किञ्च - 'मैं जानता हूँ' इस प्रकार ज्ञाता अहम्-अर्थ प्रसिद्ध है ।  
उसका निषेध नहीं हो सकता है ।  
उस ज्ञाता आत्मा को मानना ही होगा ।  
उसका अपलाप नहीं किया जा सकता है ।  
उस ज्ञाता अहम्-अर्थ को ज्ञान-क्रिया को उत्पन्न करने में  
करण कारक की अपेक्षा है ।  
करण के रूप में मन का अनुमान किया जाता है ।+++(4)+++  
इस प्रकार अनुमान से सिद्ध होनेवाले मन को मानकर  
ज्ञाता आत्मा का अपलाप नहीं किया जा सकता है ।+++(5)+++  
अनुमेय पदार्थ के बल से  
प्रत्यक्षसिद्ध पदार्थ का अपलाप नहीं हो सकता ।  
यदि यह कहो कि ज्ञाता आत्मा को मान लिया जाय,  
करण को त्याग दिया जाय,  
तब तो मन का आत्मत्व सिद्ध नहीं होगा,  
किन्तु मन का अभाव ही सिद्ध हो जायेगा ।  
मन का अभाव मानना भी उचित नहीं है,  
क्योंकि मन को सिद्ध करनेवाले अनुमान और शब्द प्रमाण विद्यमान है ।+++(4)+++  
इस विवेचन से सिद्ध होता है कि ज्ञाता आत्मा को मानकर  
करण मन का अपलाप नहीं किया जा सकता  
तथा करण मन को मानकर  
कर्ता आत्मा का अपलाप नहीं किया जा सकता है ।  

ज्ञान का आश्रय अहमर्थ आत्मा  
तथा करण मन,  
इन दोनों पदार्थों को मानना ही होगा ।  
करण और कर्ता  
दोनों भिन्न-भिन्न पदार्थ होते हैं ।  
अतएव ज्ञान का करण बनने वाला मन  
ज्ञान का आश्रय आत्मा नहीं हो सकता । 

**प्राणात्मवाद का प्रतिपादन** -  
एक अन्य प्रकार के चार्वाक  
प्राण को आत्मा मानते हैं ।  
प्राण को आत्मा सिद्ध करते हुए  
उनका कहना है कि  
निम्नलिखित प्रमाणों एवं तर्कों से  
प्राण आत्मा सिद्ध होता है ।  

शरीर में जब प्राण रहता है,  
तब शरीर को सात्मक समझा जाता है;  
शरीर से प्राण के निकल जाने पर  
उसे निरात्मक समझा जाता है ।+++(5)+++  
इस अन्वय-व्यतिरेक के आधार पर  
सिद्ध होता है कि  
प्राण ही आत्मा है । 

किञ्च यह सर्वसम्मत अर्थ है कि  
आत्मा देहादि को  
तत् तत् कार्यों में प्रवृत्त करता है ।  
देह, इन्द्रिय और मन की प्रवृत्ति  
प्राण के अधीन देखी जाती है,  
इससे भी सिद्ध होता है कि  
प्राण ही आत्मा है । 

किञ्च प्राण को आत्मा शब्द से  
तथा आत्मा को प्राण शब्द से अभिहित किया जाता है ।  
इसलिये भी प्राण एवं आत्मा में अभेद की सिद्धि होती हैं ।  

किञ्च देखा जाता है कि  
जबतक शरीर में प्राण रहते हैं,  
तबतक कहा जाता है कि जीवित है  
और प्राण के निकल जाने पर कहा जाता है कि  
मर गया।  
ये जीवन और मरण  
आत्मा की स्थिति और आत्मा के अभाव को लेकर व्यवहृत होते हैं ।  
इससे भी सिद्ध होता है कि  
प्राण ही आत्मा है । 

किञ्च - वैदिक आत्मा की इस शरीर से उत्क्रान्ति,  
लोकान्तर में गमन  
तथा लोकान्तर से आगमन  
तभी उपपन्न हो सकता है  
जब कि प्राण को आत्मा माना जाय ।  
क्योंकि प्राण गतिशील है,  
अतएव उसके शरीर से उत्क्रमण करने,  
लोकान्तर में जाने  
तथा लोकान्तर से आकर पुनः शरीर धारण करने में  
कोई भी अनुपपत्ति नहीं है ।  
इन सब हेतुओं से  
प्राण आत्मा सिद्ध होता है ।  
अतः प्राणात्मवाद संग्राह्य है । 


**प्राणात्मवाद का खण्डन** -  
विशिष्टाद्वैती दार्शनिक प्राणात्मवाद का खण्डन करते हैं ।  
वे कहते हैं कि  
प्राण भी वायु- विशेष है ।  
[[१६८]]
वह प्राण जब नासिका से बाहर निकलता है  
तब स्पर्श करने पर स्पष्ट रूप से वायु- विशेष प्रतीत होता है।  
जिस प्रकार बाह्य वायु अचेतन है,  
उसी प्रकार प्राण भी अचेतन ही है ।+++(5)+++  
नासिका से निकलने वाला वह प्राण  
छुए जाने पर  
घटादि के समान अचेतन  
तथा अनात्मा उपलब्ध होता है,  
उसे आत्मा नहीं माना जा सकता है ।  

किञ्च सबको यह अनुभव है कि  
सुषुप्तिकाल में आत्मा निर्व्यापार होकर रहता है,  
उस समय भी प्राण अपना व्यापार करता रहता है ।+++(5)+++  
प्राण व्यापार के प्रभाव से ही  
सुप्त पुरुष का अन्न  
सप्तधातु रूप में परिणत होता है  
तथा श्वास एवं प्रश्वास चलते रहते हैं ।  
सव्यापार प्राण  
और निर्व्यापार आत्मा  
एक पदार्थ नहीं बन सकते ।+++(4)+++  

किञ्च सुषुप्तिकाल में  
प्राण जाग्रत होकर जब इतना कार्य करता रहता है  
तब उसको बोध क्यों नहीं होता है ?  
जाग्रत होकर इतना कार्य करे  
और उसको बोध बिल्कुल न हो,  
यह महान् आश्चर्य है !!  
इससे पता चलता कि  
श्वास-प्रश्वास आदि कार्यों को करने वाला प्राण  
आत्मा से भिन्न है ।  
आत्मा और प्राण दोनों को एक नहीं माना जा सकता है । 


किञ्च यह सबको अनुभव होता है कि  
'ये मेरे प्राण है ।'  
इस अनुभव से आत्मा अहमर्थ से  
प्राण भिन्न सिद्ध होता है ।  

किञ्च जिस प्रकार शरीर संघातस्वरूप है,  
उसी प्रकार प्राण भी संघात रूप है,  
क्योंकि वह प्राण, अपान, समान, व्यान, उदान, नाग, कूर्म, कृकल, देवदत्त एवं धनञ्जय –  
इन दस प्रकारों का होता है ।  
शरीर के विषय में वर्णित विकल्प  
प्राण के विषय में भी इस प्रकार प्रवृत्त होता है कि  
प्राण, अपान इत्यादि दस प्राणों में क्या प्रत्येक वायु आत्मा है  
या इनका समुदाय आत्मा है,  
दोनों ही पक्ष देहात्मवाद की परीक्षा में वर्णित रीति से दोष-दूषित है ।  
अत एव प्राण आत्मा नहीं है । 


किञ्च प्राण को आत्मा सिद्ध करने के लिए  
जितने कारण प्रदर्शित किये गये हैं,  
वे सब अन्यथा-सिद्ध हैं ।  
आत्मा प्राण के साथ  
शरीर में रहता है  
तथा प्राण के साथ  
शरीर से बाहर निकलता है ।  
अतएव प्राण के रहने पर  
शरीर को सात्मक  
तथा प्राण के नहीं रहने पर  
शरीर को निरात्मक मानना युक्तियुक्त है ।  

तथा प्राण की भी स्थिति में  
जीवन का व्यवहार  
तथा प्राण के निकलने पर  
मरण का व्यवहार  
प्राणातिरिक्तात्मवाद में संगत होता है ।  
यह कथन कि—-  
देहादि के व्यापार का कारण होने से  
प्राण को आत्मा मानना चाहिए -  
समीचीन नहीं है,  
क्योंकि ज्ञान और इच्छा आदि भी  
देहादि के व्यापार का कारण हैं,  
परन्तु वे आत्मा नहीं हैं ।  

अनेकार्थक होने के कारण  
प्राण के लिए आत्मा शब्द का  
तथा आत्मा के लिए प्राण शब्द का  
प्रयोग होता है ।  
अतएव प्राण एवं आत्मा में अभेद की सिद्धि  
नहीं हो सकती है ।  

किञ्च सिद्धान्त में यह माना जाता है कि  
जिस प्रकार स्पर्शशून्य अणु मन को  
प्रयत्न और अदृष्ट की प्रेरणा से  
शरीर से उत्क्रमण, गमन और आगमन इत्यादि होते हैं,  
उसी प्रकार स्पर्श-रहित अणु-आत्मा के भी  
अदृष्ट की प्रेरणा से  
शरीर से निर्गमन, परलोक गमन तथा आगमन इत्यादि सम्पन्न होते हैं ।  
अतएव उत्क्रान्ति, गति एवं आगति की सिद्धि के लिए  
प्राण को आत्मा मानने की कोई भी आवश्यकता नहीं है ।  

[[१६९]]


अतः प्राणात्मवाद  
साधक हेतुओं के अभाव  
तथा बाधक हेतुओं के सद्भाव के द्वारा  
सर्वथा अनुपपन्न है । 

बौद्ध तथा अद्वैती विद्वान्  
लोकप्रसिद्ध ज्ञान को ही आत्मा मानते हैं ।  
वे ज्ञान-व्यतिरिक्त किसी पदार्थ को  
आत्मा नहीं मानते हैं । 

**बौद्धाभिमत ज्ञानात्मवाद का प्रतिपादन** -  
बौद्ध दार्शनिक कहते हैं कि  
ज्ञान-सन्तान ही आत्मा है।  
ज्ञान प्रतिक्षण उत्पन्न एवं नष्ट होते रहते हैं ।  
एक ज्ञान के बाद दूसरा ज्ञान,  
उसके बाद तीसरा ज्ञान,  
इस प्रकार ज्ञान की धारा बनी रहती है ।  
वह धारा ही **सन्तान** है ।  
वह ज्ञान-सन्तान ही आत्मा है ।  

क्योंकि ज्ञान अजड़ है,  
वह आत्मा माना जाता है ।  
लोक में देखा जाता है कि  
जितने घटादि अनात्मा पदार्थ हैं,  
वे सब जड़ हैं;  
ज्ञान अजड़ हैं ।  
अतः इसे आत्मा मानना चाहिए ।  

ज्ञान अजड़ है,  
क्योंकि वह स्वयम् प्रकाश पदार्थ है ।  
ज्ञान रहते समय में  
सदा प्रकाशक निरपेक्ष होकर  
प्रकाशित होता रहता है ।  

ज्ञान को स्वयम् प्रकाश इसलिए भी मानना चाहिए कि  
ज्ञान के सम्बन्ध के कारण ही  
घटादि पदार्थों का प्रकाश होता है  
तथा 'घट प्रकाशित होता है' यह व्यवहार भी होता है ।  

लोक में यह व्याप्ति देखने में आती है कि  
जिस पदार्थ के संबन्ध से  
दूसरे पदार्थों के विषय में  
जो व्यवहार होता है,  
यदि वैसा धर्म और व्यवहार  
उस पदार्थ के विषय में अनुभूत होता हो तो  
मानना होगा कि  
उस पदार्थ-स्वरूप के कारण ही  
उस पदार्थ में वह धर्म तथा व्यवहार होता है ।  
यह नहीं कि उस पदार्थ के संबन्ध के कारण वैसा होता हो -  
जैसे रूप के संबन्ध के कारण  
घटादि पदार्थों में चाक्षुषत्व धर्म माना जाता है,  
क्योंकि रूपवाला होने के कारण ही  
घटादि पदार्थों के विषय में  
यह व्यवहार होता है कि  
घटादि चाक्षुष् हैं ।  
यह चाक्षुषत्व धर्म और चाक्षुषत्व व्यवहार रूप के विषय में संगत होते हैं ।  
क्योंकि रूप भी चाक्षुष होते हैं ।  
रूप के विषय में होने वाले  
चाक्षुषत्व धर्म और चाक्षुषत्व व्यवहार  
क्या रूप के किसी दूसरे रूप से संबद्ध होने के कारण होते हैं ?  
'नहीं' । क्योंकि रूप दूसरे रूप से सम्बन्ध नहीं रखता है,  
किन्तु रूप स्वरूप के कारण ही  
रूप में चाक्षुषत्व धर्म  
तथा चाक्षुषत्व व्यवहार होता है ।  
यह उचित ही है कि  
दूसरों में चाक्षुषत्व धर्म और चाक्षुषत्व व्यवहार का निर्वाहक रूप  
अपने में चाक्षुषत्व धर्म और चाक्षुषत्व व्यवहार का निर्वाहक हो ।  
इसी प्रकार अपने सम्बन्ध के कारण  
दूसरे घटादि पदार्थों में  
प्रकाशधर्म के तथा प्रकाशत्व व्यवहार को  
सम्पन्न करने वाला ज्ञान  
अपने में प्रकाशधर्म और प्रकाशमानत्व व्यवहार को  
स्वयं सम्भाल लें ।  
अतः सिद्ध है कि  
ज्ञान में प्रकाश स्वरूप- 


। प्रयुक्त है, वह ज्ञानान्तर के सम्बन्ध के कारण उत्पन्न नहीं होता है । स्वरूपप्रयुक्त प्रकाश के कारण ज्ञान स्वयम् प्रकाश सिद्ध होता है । 


इस स्वयम् प्रकाश ज्ञान को आत्मा मानना चाहिए, क्योंकि वह अजड़ है । इस ज्ञान से व्यतिरिक्त दूसरे पदार्थ ज्ञाता को आत्मा मानने में गौरव - दोष है, क्योंकि ज्ञाता को आत्मा मानने वालों को भी ज्ञान को मानना होगा । अतएव उभयवादी- सम्मत ज्ञान को ही आत्मा मानना चाहिए । 


[[१७०]]




किञ्च अहमर्थ जो ज्ञान के आश्रय रूप में प्रतीत होता है, उसका दूसरा कारण भी है । वह यह है कि ज्ञान क्षणिक है, वह प्रतिक्षण उत्पन्न एवं विनष्ट होता है । इस ज्ञान-सन्तान में दो प्रकार के ज्ञान होते हैं - ( १ ) आलयविज्ञान और ( २ ) प्रवृत्तिविज्ञान । 'मैं' इस रूप में प्रतीत होने वाले ज्ञान आलयविज्ञान कहलाते हैं । नीलादि पदार्थों का उल्लेख करने वाले विज्ञान प्रवृत्तिविज्ञान कहलाते हैं । आलय- विज्ञान प्रवृत्ति - विज्ञान का कारण होने से, 'मैं' इस रूप से प्रतीत होने वाला आलय- विज्ञान, नीलज्ञान और पीतज्ञान इत्यादि प्रवृत्ति विज्ञानों के आश्रय रूप में भासित होता है । वस्तुतः आश्रयाश्रयिभाव इत्यादि कुछ भी नहीं है । प्राचीन वासना अथवा अविद्या के कारण ही ज्ञान में ज्ञाता और ज्ञेय ऐसे अवास्तविक रूपों का उल्लेख करने वाला जो स्वयम्प्रकाश ज्ञान है, वही सत्य है, वही आत्मा है । बौद्धों ने कहा भी है- 


'अविभागोऽपि बुद्ध्यात्मा विपर्यासितदर्शनैः । 


ग्राह्यग्राहकसंवित्तिभेदवानिव 


लक्ष्यते ॥ ' 


अर्थात् बुद्धि रूप आत्मा ज्ञेय और ज्ञाता से अभिन्न होने पर भी विपरीत ज्ञान में फँसे हुए भ्रान्त पुरुषों को ऐसा प्रतीत होता है कि वह ज्ञेय, ज्ञाता और ज्ञान, ऐसे भेदों से युक्त हो । वास्तव में वैसा भेद है नहीं । 


बौद्धाभिमत ज्ञानात्मवाद का खण्डन – बौद्धाभिमत ज्ञानात्मवाद का खण्डन करते हुए विशिष्टाद्वैती विद्वान् कहते हैं कि - यह जो कहा गया है कि ज्ञाता, ज्ञेय और ज्ञान की नियम से साथ-साथ प्रतीति होती है, अतः इनमें अभेद मानना चाहिए । यह कथन ठीक नहीं है, क्योंकि ज्ञेय भिन्न-भिन्न हैं, ज्ञान भी प्रतिक्षण भिन्न-भिन्न ही उत्पन्न होता है । इसमें किसी भी ज्ञान की ज्ञाता और ज्ञेय के साथ नियमतः प्रतीति नहीं होती है । ज्ञान कभी इस ज्ञान के साथ प्रतीत होता है और कभी दूसरे ज्ञान के साथ । एक ज्ञान के साथ ही ज्ञाता और ज्ञेय प्रतीत होते हों, ऐसी बात नहीं है । ज्ञान- सामान्य के साथ ज्ञाता और ज्ञेय सदा भासित होते हैं; ऐसा भी नहीं कहा जा सकता है, क्योंकि बौद्धों के मत में व्यक्तियों से व्यतिरिक्त सामान्य रूपी जाति मानी ही नहीं जाती है । उनके द्वारा स्वीकृत अपोह तत्तद् व्यक्ति रूप ही है । किञ्च साहित्य सदा दो वस्तुओं में होता है, ज्ञाता और ज्ञेय की ज्ञान के साथ प्रतीति होती है, इस प्रकार 


साहित्य के वर्णन से उनमें भेद ही सिद्ध होता है । इस प्रकार अबाधित प्रतीति 


सिद्ध ज्ञाता, ज्ञेय और ज्ञान के भेद का अपलाप नहीं किया जा सकता है । 


अहमर्थं का धर्मं तथा अहमर्थं ज्ञान का आश्रय प्रतीत होता है। ज्ञान अहमर्ष के लिए किञ्च पहले कहा जा चुका है कि 'मैं जानता हूँ' इस प्रतीति के अनुसार ज्ञान प्रकाशित होता है, क्योंकि ज्ञान से होने वाला व्यवहार रूपी फल अहमर्थ को ही प्राप्त होता है । अतएव ज्ञान परार्थ होता है । उस परार्थ ज्ञान को आत्मा मानना 


उचित नहीं है । अनन्यार्थं अहमर्थं को ही आत्मा मानना चाहिए । 





[[१७१]]


किञ्च बौद्ध यद्यपि 'मैं' 'मैं' इस रूप से प्रतीत होने वाले ज्ञान को ही आत्मा मानते हैं, फिर भी वे अहमर्थ में ज्ञानाश्रयता को अवास्तविक मानते हैं । किन्तु यह उनकी भूल है, उन्हें ज्ञान, ज्ञाता एवं ज्ञेय तीनों को समान रूप से सत्य मानना चाहिए 


। अहमर्थं में ज्ञानाश्रयत्व उसी प्रकार सत्य है, जिस प्रकार ज्ञान सत्य है । अतएव ज्ञाता अहमर्थ ही आत्मा है, यह मानना चाहिए । 


अद्वैति-सम्मत ज्ञानात्मवाद का प्रतिपादन - अद्वैती विद्वान् कहते हैं कि विषय- प्रकाशक ज्ञान स्वपरनिर्वाहक न्याय से स्वयम् प्रकाशित है । यह ज्ञान अनित्य नहीं अपितु नित्य है । नित्य होने के कारण ही वह निर्विकार, एक और निर्धर्मक है । इस प्रकार एक, भेद रहित, निर्धर्मक, निर्विकार, कूटस्थ तथा नित्य प्रकाशक स्वरूप जो ज्ञान है, वही आत्मा एवं परमात्मा है । आत्मा और परमात्मा उससे भिन्न नहीं हैं । यह ज्ञान ही वेदान्त-वाक्यों के तात्पर्य का विषय है । इसे ही बतलाने के लिए वेदान्त- वाक्य प्रवृत्त होते हैं । यहाँ पर अद्वैती विद्वानों के ये कथन ध्यान देने योग्य हैं । इष्ट- सिद्धिकार मंगलाचरण में कहते हैं— 


'याऽनुभूतिरजामेयाऽनन्तात्माऽऽनन्दविग्रहा । 


महदादिजगन्माया चित्रभिति नमामि ताम् ॥' 


अर्थात् अनुभूति ( ज्ञान ) अनुभूति होने से ही स्वयं प्रकाश है, स्वयं प्रकाश होने से ही वह अजा अर्थात् नित्य है, अमेय अर्थात् ज्ञान का अविषय है, वह अनुभूति अनन्त है, आत्मा है तथा आनन्दस्वरूप है । इस प्रकार की अनुभूति ही महत्तत्त्व इत्यादि इस जगत् रूपी मायाचित्र की भित्ति है । जिस प्रकार भित्ति में चित्र लिखा जाता है, उसी प्रकार अनुभूति में ही सम्पूर्ण जगत् अध्यारोपित है । 


अद्वैति सम्मत ज्ञानात्मवाद का खण्डन - विशिष्टाद्वैती विद्वानों का कहना है कि उपर्युक्त बौद्धाभिमत ज्ञानात्मवाद के खण्डन से ही अद्वैति सम्मत ज्ञानात्मवाद का भी खण्डन हो जाता है । बौद्धों के ज्ञानात्मवाद को अद्वैती विद्वानों ने वैदिक रूप दे दिया है । यद्यपि बौद्धों के ज्ञानात्मवाद और अद्वैतियों के ज्ञानात्मवाद में यह अन्तर कि बौद्ध क्षणिक ज्ञान को आत्मा मानते हैं और अद्वैती स्थिर ज्ञान को आत्मा मानते हैं; फिर जो दोष बौद्ध सम्मत ज्ञानात्मवाद में आते हैं, वे सभी दोष अद्वैति सम्मत ज्ञानात्मवाद में भी आते हैं । इसके अतिरिक्त अद्वैती विद्वानों के ज्ञानात्मवाद में यह दोष है कि वे ज्ञान को निर्धर्मक मानते हैं । किन्तु कोई भी ऐसा ज्ञान नहीं होता, जो विषय और आश्रय से रहित हो । अतएव अद्वैति - सम्मत निर्धर्मक ज्ञान अप्रामाणिक है । फलतः वह अहम् प्रतीति रूप आत्मा नहीं हो सकता है । किञ्च आत्मा ज्ञाता है, ज्ञानमात्र नहीं; इस बात को स्पष्ट करते हुए महर्षि बादरायण कहते हैं- 'शोऽत एव' ( ब्र० सू० २।३।१९ ) इस सूत्र में तीन पद हैं, 'ज्ञ' 'अतः 'एव' । यहाँ एव पद का ज्ञः एवं अतः इन दोनों पदों से संबन्ध होता है । ज्ञः के साथ एवकार अन्ययोग-व्यावर्तक रूप से अन्वित होता है तथा एव के साथ वह अयोग- 


[[१७२]]




व्यावर्तक रूप से अन्वित होता है। सूत्र का 'अतः' पद पूर्ववर्ती 'नात्मा श्रुतेः' ( ब्र० सू० २।३।१८ ) सूत्र के 'श्रुतेः' पद का परामर्शक है । इस प्रकार सूत्र का अर्थ है कि आत्मा ज्ञानवान् ही है, ज्ञानमात्र नहीं, यह ज्ञ एव का अर्थ हुआ । 'अतएव ' का अर्थ हुआ कि आत्मा के ज्ञातृत्व की सिद्धि श्रुतियाँ करती हैं। क्योंकि छान्दोग्यो- पनिषद् के आठवें अध्याय में जहाँ मुक्तजीवों तथा अमुक्तजीवों के स्वरूप का वर्णन किया गया है, वहाँ पर यह कहा गया है कि- 'अथ यो वेदेदं जिघ्राणीति स आत्मा' ( छा० उ० ८।१२।४ ) । अर्थात् जो यह जानता है कि मैं सूँघता हूँ वही आत्मा है । 'अतएव' का अयोग-व्यावर्तक एवकार बतलाता है कि युक्ति के द्वारा भी आत्मा के ज्ञातृत्व धर्म की सिद्धि होती है । 


आत्मा को ज्ञातृत्वधर्मावच्छिन्न सिद्ध करते हुए इस सूत्र के ज्ञः पद के शाङ्कर- भाष्य में भी कहा गया है – 'ज्ञो नित्य चैतन्योऽयमात्मात एव ।' अर्थात् अतएव आत्मा नित्यचैतन्यरूपी गुणवाला है । 'नित्यं चैतन्यं यस्याऽसौ' यह 'नित्यचैतन्यः' इस पुंलिङ्ग पद का विग्रह है । इस प्रकार अद्वैति सम्मत ज्ञानमात्र जब आत्मा नहीं हो हो सकता है तो फिर उसके निर्विकारत्व आदि की परीक्षा प्रकृत में अनावश्यक है । 


आत्मनः अणुपरिमाणकत्वसमर्थनम् 


स चाणुपरिमाणः । उत्क्रान्त्यादिश्रवणात्प्रमाणानुसाराच्च । अणुत्वे युगपदनेकविषयानुभवः कथमिति न शङ्कनीयम् । धर्मभूतज्ञानव्याप्त्योप- पत्तेः । एतेनैव सौभरिप्रभृतीनां मुक्तानां च युगपदनेकशरीरपरिग्रहोऽपि सम्भवति । 


अनुवाद- उस आत्मा का अणु परिमाण है, क्योंकि आत्मा के उत्क्रान्ति आदि सुने जाते हैं तथा श्रुतियाँ उसके अणुपरिमाणकत्व का समर्थन करती हैं । यहाँ पर यह शंका नहीं की जा सकती है कि यदि आत्मा अणु है तो समकाल में ही वह अनेक विषयों का अनुभव कैसे करता है ? क्योंकि जीवों का धर्मभूतज्ञान व्यापक है । इसी- लिए सौभरी आदि का तथा मुक्तजीवों का समकाल में ही अनेक शरीरों का ग्रहण सम्भव है । 


आत्मा के अणुत्व का प्रतिपादन 


भी 


भा० - आत्मा के परिमाण के विषय में भी दार्शनिकों का मतभेद है। विशिष्टाद्वैती मानते हैं कि यह आत्मा अणुपरिमाण वाला है । 


'एषोऽणुरात्मा चेतसा वेदितव्यो यस्मिन् प्राणः पञ्चधा संविवेश' (मु० उ० ३।१।९ ) श्रुति बत लाती है कि यह आत्मा अणुपरिमाण वाला तथा परिशुद्ध मन के द्वारा जानने योग्य है, जिसमें प्राण पाँच प्रकार से संबद्ध है । इस श्रुति में आत्मा को साक्षात् अणु शब्द से अभिहित करके उसके परिमाण को बतलाया गया हैं । 'स्वशब्दोन्मानाभ्याञ्च' 


( ब्र० सू० २।३।२३ ) सूत्र में महर्षि बादरायण कहते हैं कि श्रुति साक्षात् मण माण 


से आत्मा को अभिहित करती है । किञ्च उन्मान के द्वारा भी आत्मा अणुपरिमाण 





[[१७३]]


वाला सिद्ध होता है । जहाँ पर किसी ( अणुपरिमाण वाले ) वस्तु का दृष्टान्त देकर किसी वस्तु को उसी के सदृश बतलाया जाये तो उसे उन्मान कहते हैं। श्रुति भी अणु- परिमाण वाली वस्तु का दृष्टान्त देकर जीव को भी अणुपरिमाण वाला बतलाती है । जैसे 'बालाग्रशतभागस्य शतधा कल्पितस्य च । भागो जीवः स विज्ञेयः' ( इवे० ५१९) । अर्थात् बाल के अग्रभाग को सौ खण्डों में विभक्त करने पर उसका एक खण्ड जो हो उसके सौवें भाग के सदृश सूक्ष्म परिमाण जीव का परिमाण हो सकता है । 'आराग्रमात्रोऽह्य वरोऽपि दृष्टः' ( इंवे० ५।८ ) श्रुति बतलाती है कि अवर अर्थात् जीवात्मा का भी आरा ( चमड़े को सीनेवाली अत्यन्त छोटी और तीक्ष्ण सूई ) के अग्रभाग के सदृश ही समाधिकाल में साक्षात्कार किया जाता है । 


आत्मा के अणुत्व का प्रतिपादन करते हुए महर्षि बादरायण 'उत्क्रान्तिगत्यागती- नाम्' ( ब्र० सू० २।३।२० ) सूत्र में कहते हैं कि श्रुतियाँ बतलाती हैं कि यह आत्मा शरीर-त्याग काल में इस शरीर से उत्क्रमण करता है तथा वह धूमयान अथवा देव- यान आदि मार्गों से तत्तत् लोकों में गमन करता है । वहाँ वह अपने पूर्वकृत कर्म के अनुसार सुकृत एवं दुष्कृतरूपी फलों का भोग करके पश्चाग्नि आदि के माध्यम से पुनः इस लोक में आता है । आत्मा के इस शरीर से उत्क्रमण का प्रतिपादन करती हुई श्रुति कहती है- 'तेन प्रद्योतेनैष आत्मा निष्क्रामति चक्षुषो वा मूर्नो वाऽन्येभ्यो वा शरीरदेशेभ्यः' ( बृ० उ० ६।४।२ ) । अर्थात् हृदय में होनेवाले प्रकाश के द्वारा नाड़ी को जान कर नाड़ी के द्वारा यह जीवात्मा शरीर का त्याग करते समय नेत्रों से या शिरोभाग से या शरीर के किसी अन्य देश से निकलता है । जीव के लोकान्तर गमन का प्रतिपादन करती हुई श्रुति कहती है – 'ये वैके चास्माल्लोकात् प्रयन्ति चन्द्रमसमेव ते सर्वे गच्छन्ति' ( कौषी० उ० ११२ ) । अर्थात् जो भी जीव शरीर का त्याग करके इस लोक से प्रयाण करते हैं वे सभी चन्द्रलोक में ही जाते हैं । जीव के इस लोक में आगमन का वर्णन करती हुई श्रुति कहती है कि - 'तस्माल्लोकात् पुनरेत्यास्मै लोकाय कर्मणे' ( वृ० उ० ६।४।६ ) । अर्थात् स्वर्गलोक से पुनः वह जीव इस लोक में कर्मों को करने तथा कर्मों का फल भोगने के लिए लौट आता है । यदि जीव को वैशेषिकों के समान विभु माना जाये तो जीव की उत्क्रान्ति, गति एवं आगति का प्रतिपादन करने वाली श्रुतियों से विरोध होगा; अतएव आत्मा को अणुपरिमाण वाला ही मानना चाहिए । 


यहाँ पर प्रश्न उठता है कि यदि आत्मा अणुपरिमाण वाला है तो फिर वह सम- 


काल में ही अनेक विषयों का अनुभव कैसे कर सकता है, क्योंकि सुख-दुःख इत्यादि 


का अनुभव तो आत्मा को ही होता है । वह यदि अणुपरिमाण वाला है तो वह शरीर 


के जिस अंश में रहेगा, उसी अंश में होनेवाले वेदनादि का अनुभव कर पायेगा । उसे यह अनुभव नहीं हो सकता कि मेरे हाथ में तो सौख्य है, किन्तु मेरे शिर में वेदना है ? इस शंका का समाधान महर्षि बादरायण ने अनेक प्रकार से किया है । 'अवि- रोधश्चन्दनवत्' ( ब्र० सु० ४।३।२४ ) सूत्र में वे कहते हैं कि जिस प्रकार हरिचन्दन 


१४ य० 


[[१७४]]




का एक बिन्दु देह के किसी एक अंग में लगाये जाने पर सम्पूर्ण शरीर में वह आह्लाद उत्पन्न कर देता है, उसी प्रकार शरीर के एकदेश में भी रहकर अणुपरिमाणक आत्मा सम्पूर्ण शरीर में व्यापक वेदना आदि का अनुभव करती है । इसमें कोई विरोध नहीं है । 


किन्तु यह समाधान बादरायण को स्वाभिमत नहीं है । वे स्वसिद्धान्तानुसार उपर्युक्त शंका का समाधान करते हैं— 'गुणाद् वाऽलोकवत् ' ( ब्र० सू० २।३।२६ ) । अर्थात् शरीर के हृदय - प्रदेश में रहकर भी आत्मा अपने धर्मभूत ज्ञान के द्वारा सम्पूर्ण शरीर में व्यापक सुख-दुःख आदि का अनुभव उसी प्रकार से करता है, जिस प्रकार आकाशादि एकदेश में रहकर भी सूर्य, मणि एवं प्रदीप आदि दूर-दूर तक की वस्तुओं को अपने प्रकाश के द्वारा प्रकाशित करते हैं। सूत्र का 'वा' शब्द मतान्तर का व्यावर्तक है । शरीर के एकदेश में भी रहनेवाली आत्मा अपने धर्मभूत ज्ञान के द्वारा सम्पूर्ण शरीर को अपना व्याप्य बनाकर रहती है । यतीन्द्रमतदीपिकाकार को भी यही समा- धान अभिमत है । धर्मभूत ज्ञान के व्यापक होने के ही कारण सौभरि महर्षि ने पचास शरीरों को धारण करके तत् तत् शरीरों से तत् तत् विषयों का अनुभव किया । इसी प्रकार मुक्तानीव भी मुक्तावस्था में अनेक शरीरों को धारण करके अपने व्यापक धर्म- भूत ज्ञान के द्वारा तत्तत् विषयों का अनुभव करते हैं । 


जीवानां नित्यत्वसाधनम् 


स च नित्यः । पूर्वानुभूतार्थप्रतिसन्धानात् । नित्यश्वेज्जीव उत्पन्नो जीवो नष्ट इति प्रतीतिः कथमिति चेन्न, जीवस्य देहसम्बन्ध उत्पत्तिः । तद्वियोगो नाश इति प्रतिपादनात् । जीवस्वरूपं नित्यमेव । 


अनुवाद - वह जीव नित्य हैं, क्योंकि वह पूर्वकाल में अनुभूत विषयों का स्मरण करता है । यहाँ शंका होती है कि यदि जीव नित्य है तो फिर वह उत्पन्न हुआ और नष्ट हो गया इत्यादि प्रकार की प्रतीति कैसे होती है ? तो यह शंका इसलिए उचित नहीं है, क्योंकि मैं पहले ही प्रतिपादित कर चुका हूँ कि जीव का शरीर से होने वाले संबन्ध को उसकी उत्पत्ति कहा जाता है और शरीर से होनेवाले वियोग को जीव का विनाश कहा जाता है । अतएव जीव नित्य ही है । 


जीवों की नित्यता का प्रतिपादन 


- जीवों के नित्यत्वानित्यत्व के विषय में दार्शनिकों का मतभेद है । बौद्ध दार्शनिक क्षणिक ज्ञान को आत्मा मानते हैं । उनके अनुसार ज्ञानात्मा क्षणमात्र स्थायी है । चार्वाक देह को ही आत्मा मानते हैं, अतएव उनका कहना है कि जब तक शरीर में आत्मा स्थित रहती है उतने ही काल तक आत्मा जीवित रहती है । ब्रह्मदेव आदि मानते हैं कि जीव प्राकृत प्रलय- पर्यन्त स्थायी है । ओडुलोमी का सिद्धान्त है कि जब तक मोक्ष नहीं हो जाता तब तक जीव रहता है । विशिष्टाद्वैती आत्मा को


[[१७५]]


नित्य मानते हैं । विशिष्टाद्वैतियों की यह मान्यता श्रुतियों पर आधारित है । वे कहते हैं कि आत्मा नित्य है । इसका नाश नहीं होता है। महर्षि बादरायण 'नात्मा श्रुतेर्नित्यत्वाच्च ताभ्यः' ( ब्र० सू० २।३।१८ ) सूत्र में कहते हैं कि आत्मा की उत्पत्ति नहीं होती है, क्योंकि श्रुतियां उसके जन्म का अभाव बतलाकर उसको नित्य बतलाती हैं । आत्मा के नित्यत्व का प्रतिपादन करती हुई श्रुति कहती है- 'न जायते म्रियते वा विपश्चित्' ( कठो० २।१८ ) । अर्थात् आत्मा न तो जन्म लेती है और न तो मरती है । 'ज्ञाज्ञी द्वावजी' ( श्वे० उ० १।९ ) श्रुति कहती है कि ज्ञ परमात्मा और अज्ञ जीवात्मा दोनों अजन्मा हैं । यह श्रुति जीवों की उत्पत्ति का निषेध करती है। 'नित्यो नित्यानां चेतनश्चेतनानाम् एको बहूनां यो विदधाति कामान्' ( श्वे० उ० ६।१३ ) श्रुति कहती है कि नित्य जीवों से भी नित्य तथा चेतन जीवों से भी श्रेष्ठ चेतन अकेला परमात्मा अनेक जीवों की कामनाओं को पूर्ण करता है । 'अजो नित्यः शाश्वतोऽयं पुराणो न हन्यते हन्यमाने शरीरे' ( कठो० २।१८ ) श्रुति बतलाती है कि जीवात्मा अजन्मा, नित्य, शाश्वत तथा प्राचीनतम है । इस शरीर के विनष्ट हो जाने पर भी वह विनष्ट नहीं होता है । 


यदि कोई कहे कि जीव यदि नित्य है तो जीव के जन्म और मृत्यु का अभिधान कैसे किया जाता है ? तो इसका उत्तर है कि जीव का जो शरीर से सम्बन्ध होता है उसी को लोक में उसकी उत्पत्ति कही जाती है तथा जीव का जो शरीर से वियोग होता है उसे ही लोक में जीव की मृत्यु कहा जाता है । अतएव जीव की नित्यता ही श्रुति सम्मत है । 


जीवानामनेकत्वादिसाधनम् 


स च प्रतिशरीर भिन्नः । एकपरिमाणेषु सर्वेषु घटेष्वेको घट इति प्रतीतिवद् व्रीहिराशौ चैको व्रीहिरिति प्रतीतिवच्च ज्ञानेकाकारतया एकत्व- व्यवहारः, न तु स्वरूपैक्यम् । प्रमाणविरोधात् । स्वतस्सुखी उपाधिवशा- त्संसारः । अयं च कर्ता भोक्ता शरोरी शरीरं च भवति । प्रकृत्यपेक्षया शरीरी । ईश्वरापेक्षया शरीरं च । अस्य प्रत्यक्षश्रुतिभ्यां स्वयम्प्रकाशत्वं च सिद्धम् । प्रयोगश्च आत्मा स्वयम्प्रकाशः, ज्ञानत्वात् । धर्मभूतज्ञानवदिति । ज्ञानत्वाणुत्वा मलत्वादय एतस्य स्वरूपनिरूपकधर्माः । 


अनुवाद – वह जीव प्रत्येक शरीर में पृथक्-पृथक् है । जैसे समान परिमाण वाले घटों में जैसे एक घट है, इस प्रकार की प्रतीति होती है तथा धान-समूह में जैसे एक धान की प्रतीति होती है, उसी प्रकार सभी जीवों के एकमात्र ज्ञानस्वरूप होने के कारण उनके एकत्व का व्यपदेश होता है । इन सभी जीवों में आकार की एकता होती है, स्वरूप की एंकता नहीं होती । क्योंकि स्वरूप की एकता मानने पर जीवों के नानात्व का प्रतिपादन करने वाली ( 'नित्यो नित्यानाम्' इत्यादि ) श्रुति प्रमाणों से विरोध होगा । जीवात्मा स्वभावतः सुखी है, कर्मोपाधि के कारण उसको संसार प्राप्त होता है । 


[[१७६]]




यह जीव कर्ता, भोक्ता, शरीरवान् तथा परमात्मा का शरीर है । जीवात्मा की प्रकृति शरीर होती है तथा परमात्मा का जीव शरीर होता है। जीवात्मा के स्वयम्प्रकाशत्व की सिद्धि प्रत्यक्षप्रमाण तथा श्रुति प्रमाण के द्वारा होती है । आत्मा के स्वयम्प्रका- शत्व का अनुमान भी होता है-आत्मा ज्ञान स्वरूप होने के कारण धर्मभूत ज्ञान के समान स्वयम्प्रकाश है । ज्ञानत्व, अणुत्व तथा अमलत्व आदि आत्मा के स्वरूप निरूपक धर्म हैं । 


भा० प्र०- ( क ) आत्मा के अनेकत्व की सिद्धि - आत्मा के एकत्व तथा अनेकत्व को लेकर दार्शनिकों में मतभेद है । विशिष्टाद्वैत दर्शन की मान्यता है कि जीव अनेक हैं । प्रत्येक शरीर में रहने वाली आत्मा भिन्न-भिन्न हैं । सौभरी आदि के शरीरों को छोड़कर अन्यान्य प्रत्येक शरीर में अलग-अलग जीव रहते हैं । सौभरी इत्यादि योगियों के अनेक शरीर में एक ही जीव रहता है, क्योंकि वहाँ योगबल से एक ही जीव अनेक शरीरों को धारण करता है । यह अपवाद का विषय है । सामान्यतया प्रत्येक शरीर में जीव अलग-अलग ही रहते हैं । यह इसलिए मानना पड़ता है कि प्रत्येक शरीर में स्मृति, अनुभव, सुख-दुःख, इन्द्रिय एवं प्रयत्न इत्यादि व्यवस्थित रहते हैं । एक शरीर में एक ही जीव के लिए स्मृति, अनुभव, सुख-दुःख, इन्द्रिय और प्रयत्न इत्यादि होते हैं; उस शरीर में रहने वाले जीव को ही इनका अनुभव शरीर में होने वाले सुख-दुःख को दूसरे शरीरों में रहने वाले जीव इससे सिद्ध होता है कि प्रत्येक शरीर में जीव भिन्न-भिन्न रहते हैं । में होने वाले सुख-दुःख इत्यादि का अनुभव उन उन शरीरों में रहने वाले जीवों को ही होता है । न्यायसूत्र में 'नानात्मानो व्यवस्थातः' इस सूत्र से सिद्ध किया गया है कि सुख-दुःख आदि की व्यवस्था से आत्मा अनेक सिद्ध होते हैं । सांख्यकारों ने 


'जनन-मरण करणानां प्रतिनियमादयुगपत्प्रवृत्तेश्च । 


होता है । एक नहीं समझते । उन उन शरीरों 


पुरुष बहुत्वं 


सिद्धं 


त्रैगुण्यविपर्ययाच्चैव ।' 


इस कारिका में कहा है कि जन्म, मरण तथा इन्द्रियों में यह व्यवस्था देखने में आती है कि ये सभी पुरुषों के लिए पृथक्-पृथक् हुआ करते हैं । इसी व्यवस्था से पुरुषों में बहुत्व की सिद्धि होती है। यदि सभी पुरुष एक ही व्यक्ति होते तो यह व्यवस्था नहीं होती । क्योंकि उस पक्ष में एक पुरुष के जन्म लेते समय सभी का जन्म हो जाता, एक पुरुष के मरते ही सभी पुरुष मर जाते, एक पुरुष के अन्धा होने पर सभी पुरुष अन्धे हो जाते । किन्तु देखा जाता है कि जब एक पुरुष जन्म लेता है तो दूसरा पुरुष मरता है, तीसरा हँसता एवं आनन्द मनाता है तो चौथा दुःखी होता है और रोता है इत्यादि । और यदि सभी शरीरों में एक ही पुरुष होता तो उसके एक शरीर में कार्यार्थं चेष्टा करने पर सभी शरीरों में समान रूप से चेष्टा होने लगती, किन्तु ऐसा नहीं होता है इसलिए भी प्रत्येक शरीर में भिन्न-भिन्न पुरुष को स्वीकार करना पड़ता है । किवा लोक में यह जो देखा जाता है कि कुछ लोग अधिक सात्विक, 


कुछ 





[[१७७]]


अधिक तामस तथा कुछ लोग अधिक राजस् प्रकृति के होते हैं, ऐसा एकपुरुषवाद में संभव नहीं है । यह वैषम्य अनेक - पुरुषवाद को ही स्वीकारने पर संभव हो पायेगा । 


शास्त्रों में अनेक वचन ऐसे मिलते हैं, जो जीवाद्वैत के प्रतिपादक हैं । जैसे—- 


' यद्यन्योऽस्ति परः कोऽपि मत्तः पार्थिवसत्तम । 


तदैषोऽहमयं 


चान्यो वक्तुमेवमपीष्यते ॥ 


तस्यात्मपरदेहेषु सतोऽप्येकमयं हि यत् । विज्ञानं परमार्थो हि द्वैतिनोऽतथ्यदर्शिनः ॥ 


विष्णुपुराण के इस वचन का तात्पर्य जीवों का स्वरूपैक्य बतलाना नहीं है, अपितु उनका तात्पर्य सभी जीवों के प्रकार की एकता के प्रतिपादन में है । स्वरूपतः भिन्न- भिन्न होकर भी सभी जीव प्रकारतः ज्ञानस्वरूप हैं । उपर्युक्त वचन का तात्पर्य यह है कि यदि मुझसे भिन्न कोई भी जीव विलक्षण आकार वाला होता तो, हे राजवर्य ! यह कहा जा सकता था कि मैं ऐसा हूँ और दूसरा इस प्रकार का है, किन्तु सभी जीव ज्ञानकाकार वाले हैं । उनमें स्वरूपतः भेद होने पर भी आकारतः कोई भी भेद नहीं है । अपनी देह तथा दूसरे देहों में रहने वाले जीवात्मा ज्ञानाकार वाले हैं, सभी जीवों का स्वाभाविक रूप उनकी ज्ञानाकारता है, देव-मनुष्य आदि विभिन्न शरीरों के सम्बन्ध के कारण होने वाला भेद तो औपाधिक है, स्वाभाविक नहीं । देवादि आकारों को ही आत्मा का स्वरूप समझने वाले लोग भ्रान्त तथा अतथ्यदर्शी हैं । इन वाक्यों का तात्पर्य जीवों के प्रकार की एकता के बतलाने में है । प्रकार की एकता होने पर भी एक शब्द का प्रयोग देखा जाता है । जैसे समान आकार वाले घटों को दिखलाता हुआ पुरुष कहता है कि यह एक घट है । एक प्रकार की धान्यराशि को दिखलाता हुआ पुरुष कहता है कि यह एक धान है । घनिष्ठ मित्रता को भी लेकर कहे गये एक शब्द का प्रयोग होता है, जैसे- 'रामसुग्रीवयोरैक्यम् ।' अर्थात् हे देवि ! राम और सुग्रीव में इस प्रकार से एकता हुई । एक शब्द का व्यवहार अनेक कारणों से होता है । तथा हि- 


'अविरोधान्तरङ्गत्वजातिभोगाद्यभेदतः 


एकोक्तिरपृथक्सिद्धेः देशकालदशादिभिः ॥ 


[[1]]


अर्थात् — विरोध का अभाव होने पर, अन्तरङ्गता के बढ़ने पर, जाति की एकता होने पर, भोग की एकता होने पर, देश की एकता होने पर, काल की एकता होने पर, दशा आदि की एकता होने पर तथा अपृथक् सिद्धि होने पर एक शब्द का प्रयोग होता है । इस विवेचन से स्पष्ट होता है कि प्रत्येक शरीर में जीव पृथक-पृथक हैं, सभी शरीरों में एक ही जीव नहीं है । 


( ख ) जीवों का स्वतः सुखित्व प्रतिपादन – यह जीवात्मा ब्रह्मानन्द रूपी महान् सुख का अनुभव करने के लिए स्वतः अधिकृत है । उस सुख का अनुभव करने का सभी जीवों का उसी प्रकार से अधिकार है जिस प्रकार पिता की सम्पत्ति पर सभी 


[[१७८]]




पुत्रों का समान रूप से अधिकार होता है । ब्रह्मानन्द का अनुभव करना जीव का स्वाभाविक धर्म है । जीव स्वभावतः सभी कर्म के बन्धनों से रहित है । 'एष आत्मा- ऽपहतपाप्माविजरो विमृत्युर्विशोको विजिघत्सोऽपिपासः सत्यकामः सत्यसङ्कल्पः ।' यह छान्दोग्य - श्रुति बतलाती है कि जीव स्वभावतः सभी कर्मों के बन्धनों से रहित, जरा-जन्म आदि षड्विकारों से रहित, भूख-प्यास आदि षडूर्मियों से रहित है । वह सत्यकाम है अर्थात् जो चाहता है वह उसे उपलब्ध होता है तथा उसके सभी संकल्प पूरे होते हैं । छान्दोग्योपनिषद् के आठवें अध्याय में ही मुक्तजीवों का वर्णन करती हुई श्रुति बतलाती है कि मुक्तजीव के संकल्प करते ही उसके पूर्व जन्म के सभी पितृगण तथा मातृगण उसके समक्ष उपस्थित हो जाते हैं । मुक्तावस्था ही जीव की कर्म- स्वाभाविक अवस्था है । संसार तो औपाधिक है । संसार का बन्धन तो जन्य है । 


( ग ) जीवों के कर्तृत्व- भोक्तृत्वादि की स्वाभाविकता - जीव स्वभावतः कर्ता एवं भोक्ता है । उसके ज्ञान-क्रिया-कर्तृत्व की स्वाभाविकता का प्रतिपादन करते हुए महर्षि बादरायण कहते हैं - 'ज्ञोऽत एव' ( ब्र० सू० २।३।१९ ) अर्थात् जीव स्वभावतः ज्ञान का आश्रय है । कर्तृत्व ही भोक्तृत्व का कारण है । 'कर्त्ता शास्त्रार्थ- वत्त्वात्' ( ब्र० सू० २।३।३३ ) सूत्र में महर्षि बादरायण कहते हैं क़ि स्वर्ग एवं मोक्ष प्राप्ति के साधनों के अनुष्ठान का विधान करने वाले शास्त्र तभी सफल होंगे जबकि उन अनुष्ठानों के कर्ता जीवों को स्वभावतः कर्ता माना जाय । 'यजेत स्वर्ग- कामः' श्रुति बतलाती है कि स्वर्ग को चाहने वाले को अश्वमेध यज्ञ से परमात्मा का भजन करना चाहिए । 'मुमुक्षुर्ब्रह्मोपासीत' श्रुति कहती है कि मोक्ष को चाहने वाले को चाहिए कि वह ब्रह्म की उपासना करे । कर्ता होने के कारण ही जीव भोक्ता है । देव, मनुष्य, तिर्यक्, सरीसृप आदि शरीरों को धारण करने के कारण जीवात्मा शरीर वाला है तथा परमात्मा उसकी आत्मा रूप से भीतर प्रवेश करके उसका नियमन करते हैं, अतएव वह परमात्मा का शरीर भी है । श्रुति कहती है— 'य आत्मानमन्तरो यमात्मा न वेद यस्यात्मा शरीरम् ।' अर्थात् 'जो परमात्मा तुम्हारी आत्मा के भीतर प्रविष्ट होने के कारण आत्मा की अपेक्षा अन्तरङ्ग है, आत्मा जिसे जान नहीं पाती, आत्मा जिसका शरीर है, वही अन्तर्यामी अमृत परमात्मा तुम्हारी आत्मा है ।' यह महर्षि का उपदेश है । 


[[1]]


(घ) आत्मा के स्वयम्प्रकाशत्वं का प्रतिपादन — विशिष्टाद्वैत दर्शन में आत्मा को स्वयम्प्रकाश माना जाता है । स्वयम्प्रकाश का अर्थ है, जो प्रकाशकान्तर निरपेक्ष होकर अपने लिए प्रकाशित होता है । आत्मा भी सदा प्रकाशक-निरपेक्ष रहकर अपने लिए ही सदा 'मैं' 'मैं' इस रूप से प्रकाशित होता है, अतएव आत्मा का स्वयम्प्रकाशत्व प्रत्यक्षसिद्ध है । श्रुतियाँ भी आत्मा को स्वयम्प्रकाश सिद्ध करती हैं । 'अत्रायं पुरुषः स्वयं ज्योतिर्भवति ।' अर्थात् यहाँ पर जीवात्मा स्वयं ज्योति अर्थात् स्वयम् प्रकाश होकर रहता है । ' कतमः आत्मा, योऽयं विज्ञानमयः 





[[१७९]]


प्राणेषु हृद्यन्तर्ज्योतिः पुरुषः ।' इस श्रुति में पहले प्रश्न किया गया है कि आत्मा कौन है ? इस प्रश्न का समाधान किया गया है कि जो प्राण अर्थात् इन्द्रियों के बीच में 


इस रहने वाला तथा हृदय के अन्दर ज्योतिरूप में रहने वाला ज्ञानमय वस्तु है । वही आत्मा है। इन श्रीतवचनों के आलोक में ज्ञान का स्वयम्प्रकाशत्व स्वाभाविक रूप से सिद्ध हो जाता है । 


अनुमानप्रमाण के द्वारा भी आत्मा के स्वयम्प्रकाशत्व की सिद्धि होती है । आचार्य श्रीविष्णुचित्त ने ज्ञान के स्वयम्प्रकाशत्व का साधक निम्न अनुमान बतलाया है। तथाहि—आत्मा स्वयम्प्रकाश है, क्योंकि वह ज्ञान है। जिस प्रकार घटादि ज्ञान ज्ञान होने से स्वयम्प्रकाश है, उसी प्रकार ज्ञानस्वरूप होने के कारण आत्मा भी स्वयम्प्रकाश है, यह मानना उचित है । विष्णुमिश्र ने आत्मा के स्वयम्प्रकाशत्व का अनुमान इस प्रकार से किया है - आत्मा स्वयं प्रकाशित होने वाला पदार्थ है, क्योंकि वह ज्ञान का कर्मकारक बने बिना ही प्रकाशित होता है । जो पदार्थ ज्ञान का कर्मकारक बने बिना ही प्रकाशित होता है, वह स्वयं प्रकाशित होता है । जैसे धर्मभूत ज्ञान । धर्मभूत ज्ञान ज्ञान का कर्मकारक न होकर भी प्रकाशित होता है । आत्मा भी ज्ञान का कर्तृकारक है और ज्ञान का कर्मकारक हुए बिना ही प्रकाशित होता है । अतएव वह स्वयम्प्रकाश सिद्ध होता है । 


आत्मा के ज्ञानत्व, अणुत्व एवं अमलत्व आदि स्वरूप-निरूपक धर्म हैं । ज्ञानत्व आत्मा का स्वरूप-निरूपक धर्म है । 'सत्यं ज्ञानम् ।' श्रुति में भी ज्ञानं पद ज्ञानत्वा- वछिन्न का वाचक है, ज्ञान मात्र का नहीं । क्योंकि वहां ज्ञानं पद अन्तोदात्त पढ़ा गया है । 'ज्ञानम् अस्यास्ति' इस अर्थ में व्याकरणानुसार 'अर्श आद्यच्' प्रत्यय करने पर 'चितः' सूत्र से अन्तोदात्त स्वर होता है और ज्ञानं पद का अर्थ होता है -ज्ञान- वान् । 'ज्ञोऽत एव' सूत्र में आत्मा का ज्ञानाश्रयत्व प्रतिपादित किया गया है । इसकी चर्चा हम पीछे कर चुके हैं ? आत्मा के अणुत्व का प्रतिपादन पहले ही किया जा चुका है । 'एष आत्माऽपहतपाप्मा' श्रुति आत्मा को कर्मबन्ध से निसर्गतः रहित बतलाती है । अतएव ये सभी धर्म आत्मा के स्वरूप-निरूपक धर्म हैं । 


आत्मविषये मतान्तरनिरासः 


एतेन ज्ञानस्य ( क्षणिकत्वात् ) क्षणिकसन्तानरूप आत्मेति बौद्धपक्षः, भूतचतुष्टयात्मकत्वाद्देहस्य देहावधिक आत्मेति चार्वाकपक्षः, गजदेहे गज- परिमाणः पिपीलिका देहे पिपीलिकापरिमाणः, अतो देहपरिमाण आत्मेति जनपक्षः, कर्तृत्व- भोक्तृत्वादिकं प्रकृतेरेव, न तु पुरुषस्येति साङ्ख्यपक्षः, ब्रह्मांशो जीव इति यादवपक्षः, सोपाधिकब्रह्मखण्डो जीव इति भास्कर पक्षः, अविद्यापरिकल्पितं कजीववादपक्षः, अन्तःकरणावच्छिन्नाने कजीववादपक्षः, इत्येवमादयो विरुद्धपक्षा निरस्ताः । विभुत्ववादपक्षोऽपि । 


[[१८०]]


यतीन्द्रमतदीपिकार्या 


अनुवाद - उपर्युक्त प्रतिपादन से ही ज्ञान के क्षणिक होने के कारण ज्ञान-सन्तान ही आत्मा है, यह बौद्धों का पक्ष; शरीर के पृथिवी, जल, तेज एवं वायु इन चार भूतों का संघात रूप होने के कारण जब तक देह रहता है तब तक आत्मा रहती है, यह चार्वाकों का पक्ष हाथी के शरीर में हाथी के परिमाण वाली तथा चींटी के शरीर में चींटी के परिमाण वाली आत्मा रहती है, यह जैनों का पक्ष; कर्तृत्व, भोक्तृत्व आदि प्रकृति के ही धर्म हैं, पुरुष के नहीं, यह सांख्यों का पक्ष जीव ब्रह्म का एक अंश ( टुकड़ा ) है, यह यादवप्रकाशाचार्य का मत; सोपाधिक ब्रह्म का एक खण्ड ही जीव कहलाता है, यह भास्कराचार्य का पक्ष जीव अविद्या- परिकल्पित है तथा एक है, यह अद्वैती विद्वानों का पक्ष अन्तःकरणावच्छिन्न चैतन्य के अनेक होने के कारण जीव अनेक हैं, यह वाचस्पति मिश्र का पक्ष; इत्यादि सभी विरुद्ध पक्षों का खण्डन हो गया । आत्मा को विभु मानने वालों का भी पक्ष खण्डित हो गया । 


भा० प्र० - आत्मा के स्वरूप आदि के विषय में भिन्न-भिन्न दार्शनिकों के विचार भिन्न-भिन्न प्रकार के होते हैं । बौद्ध क्षणिक विज्ञान को आत्मा मानते हैं । इस क्षणिक विज्ञानात्मवाद की समालोचना पीछे की जा चुकी है । चार्वाक देह को ही आत्मा मानते हैं । वे कहते हैं कि पृथिवी, जल, तेज एवं वायु, ये चार ही तत्त्व हैं । इनका ही संघात रूप शरीर है । शरीर ही आत्मा है । शरीर - पर्यन्त ही आत्मा स्थायी है । देहात्मवादी की भी समालोचना हम पीछे कर चुके हैं । 




देहसमपरिमाणात्मवाद – जैन दार्शनिकों का कहना है कि जो शरीर जितना ही बड़ा होता है, उस शरीर में उतनी ही बड़ी आत्मा होती है । हाथी के शरीर में आत्मा हाथी के आकार की होती है तथा चींटी के शरीर में आत्मा चींटी के आकार की होती है । देहसमपरिमाणात्मवाद का समर्थन करते हुए वे कहते हैं कि- 'मैं स्थूल हूँ' 'मैं कृश हूँ' इत्यादि प्रतीतियों से सिद्ध होता है कि देह का जैसा परिमाण होता है, वैसा ही परिमाण आत्मा का भी होता है । देह जितना ही स्थूल एवं कृश होता है उतना ही स्थूल एवं कृश बनकर शरीर के भीतर आत्मा भी रहती है । इस प्रकार कर्मानुसार विविध शरीरों को धारण करने वाली आत्मा भी तत् तत् शरीरों के अनुसार परिमाण वाली बन जाती है । 


देहसमपरिमाणात्मवाद का खण्डन - किन्तु जैनों का आत्मपरिमाण विषयक विचार समीचीन नहीं है । जैनों का यह वाद चार्वाकों के देहात्मवाद का अनुसरण करता है । यह दूसरी बात है कि चार्वाक 'मैं स्थूल हूँ' 'मैं कृश हूँ' इत्यादि प्रतीतियों के आधार पर देह को ही आत्मा मानते हैं, किन्तु जैन भी उन्हीं प्रतीतियों के आधार पर देहसमपरिमाणात्मवाद का समर्थन देह से भिन्न आत्मा को मानकर भी करते ही हैं । इस प्रकार वे भी चार्वाकों के ही समान देहात्माभिमानी हैं । इस देहात्माभिमान के ही कारण वे देहगत परिमाण का आरोप आत्मा में करते हैं, अतएव देहात्माभि- मानमूलक देहसमपरिमाणात्मवाद अमान्य है; क्योंकि देह के परिमाण के अनुसार 





[[१८१]]


यदि आत्मा का परिमाण माना जाय तो देह के ही रंग-रूप के समान आत्मा का रंग-रूप भी मानना चाहिए । उन्हें काले शरीर में काली आत्मा तथा गोरे शरीर में गोरी आत्मा स्वीकारना चाहिए। किन्तु जैन विद्वान् ऐसा नहीं मानते हैं; क्यों ? ब्रह्म- सूत्रकार ने 'एवं चात्मा कार्त्स्यम्' इत्यादि तीन सूत्रों में देहसमपरिमाणात्मवाद का खण्डन किया है । उन सूत्रों का अर्थ है कि - आत्मा को देह के समान परिमाण वाला मानने पर यह दोष उपस्थित होता है कि हाथी इत्यादि के उतने स्थूल शरीरों में रहने वाली तथा उनके समान परिमाण वाली आत्माओं का उनसे छोटे पिपीलिका इत्यादि शरीर में प्रवेश होने पर वे आत्माएँ पूर्ण रूप से उन शरीरों में अँट नहीं पायेगी, अतएव उन शरीरों में वे आत्माएँ अधूरी ही रहेगी । यदि यह कहें कि गज- शरीर में रहने वाली आत्मा को जब पिपीलिका शरीर में प्रवेश करना होता है तो वह संकुरित होकर पिपीलिका के ही आकार की हो जाती है । किन्तु ऐसा मानना इस- लिए उचित नहीं है कि आत्मा में संकोच विकास रूप अवस्थाओं को मानने पर आत्मा को विकार तथा अनित्य मानना होगा । जीवात्मा को अन्त में मोक्षावस्था में जो परिमाण प्राप्त होता है, वही स्थायी परिमाण है, क्योंकि मुक्त होने पर आत्मा को पुनः शरीरान्तर नहीं धारण करना पड़ता है । मुक्त होने पर आत्मा तथा उसका परिमाण सदा एकरूप रहते हैं । ऐसी स्थिति में यही मानना चाहिए कि जीवात्मा का जो परिमाण मोक्षावस्था में होता है, वही परिमाण स्वाभाविक है । संसार में भी जीव का वही परिमाण होना चाहिए, उसमें कोई भी अन्तर नहीं हो सकता है । अत एव जीवात्मा को संसार में देह के समान परिमाण वाली मानना ठीक नहीं है । 


सांख्यमत का प्रत्याख्यान — सांख्यमतावलम्बी आत्मा के गुण कर्तृत्व, भोक्तृत्व इत्यादि नहीं मानते हैं । वे कहते हैं कि पुरुष असंग है, अतएव वह निर्विकार एवं कूटस्थ है । कर्तृत्व इत्यादि तो प्रकृति के गुण हैं । आत्मा तो साक्षी मात्र है । जिस प्रकार साक्षी पुरुष उदासीन होने के कारण किसी कार्य को नहीं करता है, वह द्रष्टा- मात्र होता है । उसी प्रकार पुरुष भी द्रष्टा मात्र है । सारे बन्ध एवं मोक्ष तो प्रकृति के होते हैं । अतएव कर्तृत्व इत्यादि प्रकृति के गुण हैं, आत्मा के नहीं । किन्तु सांख्यों का यह मत इसलिए उचित नहीं है कि महर्षि बादरायण ने शारीरक-मीमांसा के द्वितीय अध्याय के तृतीय पाद के 'कर्ता शास्त्रार्थवत्वात्' सूत्र में जीव के कर्तृत्व गुण की स्वाभाविकता बतलाया है ! यदि जीवों को कर्ता न माना जाय तो स्वर्गादि के साधन रूप से तत्-तत् साधनों के अनुष्ठान का प्रतिपादन करने वाले शास्त्र व्यर्थ हो जायेंगे । यही उक्त सूत्र का अभिप्राय है । कर्तृत्व ही भोक्तृत्व का प्रयोजन है । कर्तृत्व एवं भोक्तृत्व दोनों परस्पर सम्बद्ध गुण हैं और ये दोनों जीवों के स्वरूप- निरूपक धर्म के अन्तर्गत आते हैं । 


यादवाभिमत ब्रह्मांश-जीववाद की समालोचना - यादवप्रकाशाचार्य के मत में जीव ब्रह्म का अंश है । जीव और ब्रह्म में स्वाभाविक रूप से भेद तथा अभेद दोनों 


[[१८२]]




लगते हैं; 


क्योंकि यदि 


रोक नहीं 


सकता है । 


स्वीकार किया जाता है । उनके मत में ब्रह्म अंशी है और जीत्र उसका अंश है । किन्तु यह मत इसलिए समीचीन नहीं है कि इस मत के अनुसार ब्रह्म ही जीवभाव को प्राप्त हुआ है । किन्तु ईश्वर सर्वज्ञ है, इसलिए उनके मतानुसार ईश्वर को सदा यह अनुभव होगा कि मैं ही अनन्त जीवभाव को प्राप्त हुआ हूँ । जीवों को होने वाले दुःख आदि दोष मुझे ही हो रहे हैं । यहाँ पर यह नहीं कहा जा सकता है कि जीवों के शरीर भिन्न-भिन्न हैं, शरीर-भेद के कारण दूसरे शरीरों में होने वाले सुखादि का पता ईश्वर को नहीं रहता है । अतएव ईश्वर में दोष नहीं समझने वाला आत्मा एक है तो शरीर का भेद उस ज्ञान को किसी भी शरीर में रहकर आत्मा उससे भिन्न शरीरों में होने वाले अनुभव करेगा ही । सौभरी ने पचास शरीर को धारण करके तत् तत् शरीरों से होने वाले सुखादि का अनुभव किया । शरीर-भेद उनके सुखादि अनुसन्धान को रोक नहीं सका । किञ्च ईश्वर भी तत् तत् अवतारों में तत् तत् शरीरों को धारण करके भी उससे भिन्न अवतारों में अपने किये हुए कार्यों का अनुसंधान करता ही रहा । अतएव इस द्वैताद्वैतवाद में यह दोष है कि सर्वज्ञ ईश्वर को यह सर्वदा अनुसन्धान बना रहेगा कि हम ही विविध शरीरों में विविध प्रकार के सुखादि का अनुभव कर रहे हैं तथा इस संसार में संसरण कर रहे हैं । इस प्रकार ईश्वर में जीव के सभी दोषों के लग जाने के कारण यादवाभिमत ब्रह्मांशजीववाद ठीक नहीं है । 


सुखादि का 


भास्कराभिमत सोपाधिक ब्रह्म खण्डजीववाद की समालोचना - भास्कराचार्य के मत में उपाधि और ब्रह्म को छोड़कर तीसरी कोई वस्तु स्वीकार नहीं की जाती है । जिस प्रकार महाकाश घट, पट आदि उपाधियों का संबन्ध पाकर घटाकाश, पटाकाश आदि बन जाता है, उसी प्रकार ब्रह्म अन्तःकरण इत्यादि जड़ उपाधियों का सम्बन्ध पाकर विविध जीव बन जाता है । इस मत में प्रपञ्च और संसार इत्यादि सत्य हैं । यद्यपि इस मत में शाङ्कर-मत में होने वाले दोष नहीं लगते हैं, किन्तु इस मत में भी जीव और ब्रह्म में स्वरूप की एकता स्वीकारी जाती है । अतएव जीव-ब्रह्मैक्य मानने वालों के मत में होने वाले सभी दोष इस मत में संक्रान्त हो जाते हैं । इस मत के अनुसार उपाधि का सम्बन्ध पाकर ब्रह्म ही जीव बन जाता है । उपाधि - सम्बन्ध कारण जीव में होने वाले दुःख इत्यादि दोषों के विषय में मानना पड़ेगा कि ये दोष ब्रह्म में भी होते हैं। ऐसी स्थिति में ब्रह्म में अपहतपाप्मत्वादि गुणों का प्रतिपादन करने वाली श्रुतियों का बाध होगा, यह इस मत का सबसे बड़ा दोष है । 


" 


उक्त दोष का निराकरण करते हुए यदि द्वैताद्वैतवादी यह कहें कि जिस प्रकार लोक में घटाकाश, मठाकाश आदि परिच्छिन्न होते हैं, किन्तु इन उपाधियों से असंबद्ध महाकाश अपरिच्छिन्न रहता है । घटाकाश और महाकाश में जिस प्रकार का भेद है उसी प्रकार का भेद जीव और ब्रह्म में है । जिस प्रकार घटाकाश, भी परस्पर में भिन्न होते हैं, उसी प्रकार जीव भी परस्पर में भिन्न हैं । जिस प्रकार 


मठाकाश आदि 





[[१८३]]


घटाकाश, मठाकाश आदि के दोष, गुण आदि का संबन्ध महाकाश से नहीं होता, उसी प्रकार जीवों के दोष इत्यादि से ब्रह्म का सम्बन्ध नहीं होता । जीव कहे जाने वाले उपाधि-सम्बद्ध ब्रह्मप्रदेश पाप एवं दुःख इत्यादि दोषों का भाजन है, उपाधि- संबन्ध रहित ब्रह्मप्रदेश निर्दोष है । 


उसी ब्रह्म का निर्दोषत्व श्रुति प्रतिपादित करती 


है । अतः इस मत में श्रुति - विरोध का प्रसंग नहीं है । 


किन्तु भास्करमतावलम्बियों द्वारा निर्दिष्ट यह समाधान उसी वस्तु में संगत हो सकता है, जो पदार्थ सावयव हो; निरवयव पदार्थ में यह समाधान संगत नहीं हो सकता है । ब्रह्म निरवयव पदार्थ है । शरीर सावयव पदार्थ है । सभी अंग इसके अव- यव हैं अथवा अवयव कहे जा सकते हैं । अंगुलि में सर्पदंश होने पर यदि अंगुलि को काटकर फेंक दिया जाय तो दोष अंगुलि में ही रह जायेगा । अवशिष्ट शरीर उस दोष से बच जायेगा । इसी प्रकार यदि उपाधियुक्त प्रदेश ब्रह्म से अलग किया जा सके तो उपर्युक्त व्यवस्था बन सकती है, किन्तु उपाधियुक्त ब्रह्म- प्रदेश को ब्रह्म से अलग नहीं किया जा सकता है । क्योंकि ब्रह्म निरवयव पदार्थ है । जिस प्रकार आकाश निरवयव पदार्थ हैं, घट एवं पट आदि उपाधियों द्वारा आकाश को काटकर टुकड़ा नहीं किया जाता है, किन्तु वे उपाधि अच्छेद्य आकाश से संयुक्त होते हैं । काटने योग्य अवयव न होने से आकाश सदा निरवयव होकर रहता है । उपाधि-संबन्ध से होने वाले दोष-गुण आकाश में माने जाते हैं । इसी प्रकार प्रकृत में भी समझना चाहिए । ब्रह्म निरवयव पदार्थ है । उसमें कटने योग्य कोई भी अवयव नहीं हैं, अतएव उपाधि उसे काटकर टुकड़े-टुकड़े नहीं कर सकती है, अपितु उपाधि उस अच्छेद्य निरवयव ब्रह्म से बद्ध रहती हैं । उपाधि - संबन्ध से होनेवाले गुण-दोष ब्रह्म में होते हैं । अतएव औपाधिक भेदाभेदवादियों का मत समीचीन नहीं है । 


शाङ्कराभिमत अविद्या -कल्पित जीवंक्यवाद की समालोचना – अद्वैती विद्वान् मानते हैं कि एकमात्र ब्रह्म ही सत्य है । ब्रह्म व्यतिरिक्त सम्पूर्ण जगत् अविद्या-परि- कल्पित है । अविद्योपहित चैतन्य को जीव कहा जाता है; यह इस सिद्धान्त की मान्यता है । स्वप्नकाल में दिखलायी देनेवाले जीव जिस प्रकार मिथ्या होते हैं, क्योंकि जगने के बाद उनका बोध हो जाता है । उसी प्रकार तत्त्वमस्यादि जन्य अपरोक्ष ज्ञान हो जाने पर इस प्रपञ्च भ्रम का बाध हो जाता है । जिस प्रकार स्वापकाल में सोनेवाला पुरुष जो स्वप्न देखता है, वही सत्य होता है; उसके अतिरिक्त दिखलायी देनेवाली सभी वस्तुएँ मिथ्या होती हैं, उसी प्रकार वह अविद्योपहित चैतन्य जिस शरीर के भीतर रहकर यह स्वप्न-जगत् देख रहा है वही वास्तविक जीव है, उसके अतिरिक्त सम्पूर्ण दृश्यमान प्रपञ्च मिथ्या है । एक वही आत्मा है, वह निर्विशेष है, किन्तु अद्वैती विद्वानों के मत में यह दोष है कि उनके मत में बन्ध और मोक्ष में कोई अन्तर ही नहीं है । उनसे कहा जाय कि मोक्ष किसे कहते हैं ? इसके उत्तर में यदि वे यह कहें कि, वस्तुतः अविद्या का न होना ही मोक्ष है; तब तो उनके मत में बन्धावस्था में भी मोक्ष होगा, 


[[१८४]]




क्योंकि उनके मत में ब्रह्म- व्यंतिरिक्त होने के कारण अविद्या भी मिथ्या है । यदि वे यह कहें कि अविद्या का व्यवहार न होना ही मोक्ष है और बन्धदशा मे ही अविद्या का व्यवहार होता है, मोक्ष में अविद्या का व्यवहार नहीं होता है ? तो उनका यह कथन भी समीचीन नहीं है, क्योंकि बन्धदशा में होनेवाला अविद्या का व्यवहार भी उनके मत में अतात्त्विक है । उनके मत में अविद्या का अतात्त्विक व्यवहार मोक्षदशा में भी होता है । इसीलिए तो शुक, वामदेव आदि के मुक्त होने पर भी जगत् में संसार का व्यवहार चलता ही रहता है । उनके मुक्त होने पर भी संसार का व्यवहार बन्द हो गया हो, ऐसी बात तो नहीं है । इस प्रकार अविद्योपकल्पित जीवात्मैक्यवाद में बन्ध - मोक्ष की व्यवस्था उपपन्न नहीं हो पाती है । 


अन्तःकरणावच्छिन्न अनेकजीववाद की समालोचना – श्रीवाचस्पति मिश्र का कहना है कि अन्तःकरण में प्रतिबिम्बित चैतन्य ही जीव कहलाता है । अतएव अनन्तानन्त अन्तःकरणों में प्रतिबिम्बित होने के कारण अनन्तानन्त जीवों की उपपत्ति होती है । जीवों की अनन्तता के ही कारण बन्धमोक्ष की व्यवस्था भी अद्वैतवाद में उत्पन्न हो जाती है । वे कहते हैं— ब्रह्म अकेला है । उस अकेले ही ब्रह्म के सभी जीव प्रतिबिम्बभूत हैं । ब्रह्म उन सबों का बिम्बस्थानी है । सुख-दुःखादि जीवों में ही होते हैं, भिन्न-भिन्न जीवों के सुखित्व, दुःखित्व इत्यादि की व्यवस्था उसी प्रकार होती है, जिस प्रकार एक ही मुख के मणि, कृपाण और दर्पण आदि उपाधियों में जब प्रतिबिम्ब पड़ते हैं तो उन प्रतिबिम्बों में महत्त्व, अल्पत्व, मलिनत्व आदि दोष आते हैं, किन्तु मुख में कोई भी विकार नहीं आता । वह ज्यों का त्यों रहता है । इसी प्रकार सुखित्व, दुःखित्व प्रतिबिम्बभूत जीवों के ही धर्म हैं, ब्रह्म में ऐसा कोई भी धर्म नहीं होता है । यद्यपि जीव और ब्रह्म में कोई भी भेद वास्तविक नहीं है, किन्तु यह जो बिम्ब प्रतिबिम्बभाव की व्यवस्था है, वह काल्पनिक है । 


इस पर प्रश्न उठता है कि इस व्यवस्था का कल्पक कौन है ? ब्रह्म को इसलिए नही माना जा सकता कि वह निर्विशेष एवं निर्विकार है । जीवों को कल्पक इस - लिए नहीं माना जा सकता है कि जीवभाव की प्राप्ति होने पर ही कल्पना होगी और कल्पना के होने पर ही जीवभाव की प्राप्ति हो सकती है । इस प्रकार अन्योन्याश्रय दोष होगा । किञ्च जीवाज्ञानवाद का समाश्रयण बन्धमोक्ष की व्यवस्था के कारण ही स्वीकार की जाती है, किन्तु इस मत में भी बन्धमोक्ष की व्यवस्था उपपन्न नहीं हो सकती है; क्योंकि अविद्या का विनाश ही मोक्ष कहलाता है । यदि एक जीव भी मुक्त हो गया तो उसी के साथ अविद्या का विनाश हो जाने से सभी जीव समकाल में ही मुक्त हो जायेंगे । यदि यह कहें कि चूंकि सबों की मुक्ति समकाल में ही नहीं देखी जाती है, अतएव पता चलता है कि अविद्या विनष्ट नहीं होती है ? तो फिर मानना होगा कि आपके मत में किसी की भी मुक्ति नहीं होती; क्योंकि अविद्या का विनाश हुए बिना किसी की भी मुक्ति कैसे होगी ? 


-


[[१८५]]


यदि यह कहें कि सभी जीवों की अविद्या अलग-अलग होती है तो यहाँ प्रश्न उठता है कि जिस जीव-भेद को स्वीकार करके आप कहते हैं कि प्रत्येक जीव की अविद्या पृथक्-पृथक् होती है; वह जीवों का भेद स्वाभाविक है अथवा अविद्या के द्वारा कल्पित है ? उसे अद्वैती विद्वान् स्वाभाविक नहीं मानते हैं, क्योंकि भेद की सिद्धि के लिए अविद्या की कल्पना करना व्यर्थ होगा । यदि जीवभेद को अविद्या- कल्पित मानें तो प्रश्न उठता है कि यह अविद्या किसकी है ? ब्रह्म की अथवा जीव की ? यदि ब्रह्म को मानें तो फिर जीवाज्ञानवादी भी ब्रह्माज्ञान को स्वीकार कर ही लिए । फलतः जिस प्रकार ब्रह्माज्ञानवाद में बन्धमोक्ष की व्यवस्था अनुपपन्न है, उसी प्रकार इस बाद में भी बन्धमोक्ष की व्यवस्था अनुपपन्न है । भेदकल्पिका अविद्या जीवों की इसलिए नहीं मानी जा सकती है कि वे अविद्या को जीवभेद की सिद्धि के लिए ही स्वीकार करते हैं । जीवभेद की कल्पिका अविद्या जीवों की कल्पना करने से पूर्व जीवों की कैसे हो सकती है ? अतएव जीवाज्ञानवाद में भी बन्ध-मोक्ष की व्यवस्था अनुपपन्न होने के कारण जीवाज्ञानवाद असमीचीन है । 


किञ्च पहले कहा जा चुका है कि जीव का अणुत्व ही श्रुतिप्रमाण-सम्मत है, अतएव जीवों को विभु मानने वाले नैयायिक एवं वैशेषिकों का मत समीचीन नहीं है । अणूनामपि जीवानामदृष्टजनितदेशान्तरफलोपलब्धेः प्रतिपादनम् 


ननु जीवस्य विभुत्वानङ्गीकारेऽदृष्टजनितदेशान्तर फलोपलब्धिः कथ- मिति चेन्न, जीवस्य सम्बन्धाभावेऽपि अदृष्टवशा ( दुपपत्तेः ) दुपपद्यते । अवृष्टं नाम, भगवत्प्रीतिजनकजीव कर्तृककर्म विशेषजन्यो ज्ञानविशेषः । स विशेषो भगवत्सङ्कल्प एव विभुस्वरूपं भगवन्तमाश्रितः । अतः फलोपलब्धि- रिति न विरोधः । 


अनु० - प्रश्न उठता है कि यदि जीव को विभु स्वीकार न किया जाय तो अदृष्ट- जन्य देशान्तर में होनेवाले फल की उपलब्धि कैसे होगी ? तो यह शंका करना उचित नहीं है, क्योंकि जीवों का उस देश से संबन्ध नहीं होने पर अदृष्ट के कारण उन फलों की उपलब्धि हो जाती है । जीवों द्वारा किये गये कर्म- विशेष से उत्पन्न उस ज्ञान- विशेष को अदृष्ट कहते हैं, जिससे भगवान् प्रसन्न होते हैं । वह ज्ञान - विशेष भगवान् के सत्यसंकल्प रूप है और वह व्यापक स्वरूप वाले श्रीभगवान् के अधीन हैं । अत एव देशान्तर में होनेवाले फल की उपलब्धि होती है, इसमें कोई भी विरोध नहीं है । 


अणुपरिमाणक जीवों की देशान्तर में भी फलोपलब्धि का प्रतिपादन 


भा० प्र० – नैयायिक एवं वैशेषिक आत्मा को विभु मानते हैं, किन्तु सिद्धान्त में आत्मा को अणुपरिमाण वाला माना जाता है । श्रुतियाँ भी आत्मा को अणुपरि- माणक बतलाती हैं। यहाँ नैयायिक आदि प्रश्न उठाते हैं कि यदि आत्मा अणुस्वरूप 


[[१८६]]




में ही रहेगा । ऐसी स्थिति में 


देशान्तर में किये गये 


तत्-तत् फलों 


की उपलब्धि उसे कैसे 


उसी देश में 


है तो वह किसी देश - विशेष कर्मों के फलस्वरूप जो अदृष्ट होता है, उससे होगी ? क्योंकि जीव जिस देश में कर्म करेगा, 


अदृष्ट उत्पन्न होगा । यदि उस देश से जीब का सम्बन्ध नहीं होगा तो फिर उस जीव को उस कर्मजन्य फल की उपलब्धि कैसे होगी ? तो इस शंका का समाधान यह है कि यद्यपि अणु- परिमाणक जीव का उस देश से सम्बन्ध नहीं होता है, फिर भी उस जीव को देशान्तर में किये गये कर्मजन्य अदुष्टजन्य फल की उपलब्धि होगी ही। क्योंकि जीवों को फलं की उपलब्धि साक्षात् कर्म से तो होती नहीं है । सम्पादित करने के अनन्तर क्षण में ही कर्म समाप्त हो जाते हैं । उन कर्मों को करने से एक अदृष्ट पैदा होता है, जो तब तक स्थायी होता है जब तक कि वह उस किये गये कर्म का फल जीव को प्रदान न कर दें । उस अदृष्ट के द्वारा जीव को उसी प्रदेश में फल की उपलब्धि हो जाती है, जिस प्रदेश में जीव रहता है । यदि यह कहें कि देशान्तर में किये गये कर्म से जन्य अदृष्ट देशान्तर स्थित जीव को कैसे फल प्रदान कर सकता है ? तो इसका उत्तर है कि अदृष्ट एक प्रकार का ज्ञान विशेष होता है, जो जीवों द्वारा किये गये कर्मों से उत्पन्न होता है तथा श्रीभगवान् की प्रसन्नता को ज्ञान- विशेष भगवत् संकल्प रूप है । श्रीभगवान् स्वरूपतः सर्वव्यापक हैं । सर्वत्र व्यापक श्रीभगवान् सत्यसंकल्प करते हैं कि अमुक जीव को अमुक प्रकार का फल प्राप्त हो जाय । श्रीभगवान् का इस प्रकार का सत्यसंकल्प होते ही उस जीव को वह फल प्राप्त हो जाता है । फल की प्राप्ति के लिए उस जीव का उस देश से सम्बन्ध होना अन्यथासिद्ध है । अतः जीव के अणुत्व का फलोपलब्धि में किसी भी प्रकार का विरोध नहीं है । 


जीवविभागः 


सजीवस्त्रिविधः - बद्धमुक्तनित्यभेदात् । 


उत्पन्न 


अनुवाद — जीव तीन प्रकार के होते हैं— बद्ध, मुक्त एवं नित्म । 


बद्धजीवनिरूपणम् 


करता है । वह 


तत्र बद्धा नाम, अनुवृत्तसंसाराश्चतुर्दशभुवनाण्डकटाहवतनो ब्रह्मादि- कीटपर्यन्ताश्चेतनविशेषाः । श्रीमतो नारायणस्य नाभिकमलादुत्पन्नो ब्रह्मा । ब्रह्मणो रुद्रः, पुनर्ब्रह्मणो सनकादियोगिनो नारदादिदेवर्षयो वसिष्ठादि- ब्रह्मर्षयः पुलस्त्यमरीचिदक्षकश्यपादिनवप्रजापतयश्च बभूवुः । तेभ्यो देवा दिक्पालकाश्चतुर्दशेन्द्राश्वतुर्दश मनवोऽसुराः 


पितर सिद्धगन्धर्वकिन्नर- किम्पुरुषविद्याधरादयो वसवो रुद्रा आदित्या अश्विनौ दानवयक्षराक्षस- पिशाचगुह्यकादयश्च । एवं देवयोनयो बहुविधाः । मनुष्या अपि ब्राह्मण- क्षत्रियवैश्यशूद्रादिजातिभेदाद् बहुविधाः । तिर्यश्वोऽपि पशुमृगपक्षिसरीसृप - 





[[१८७]]


पतङ्ग-कीटादिभेदाद् बहुविधाः । स्थावरा अपि वृक्षगुल्मलतावीरुत्तृणादि- मेदाद् बहुविधाः । वृक्षादीनां जलाहरणाद्युपयुक्त किञ्चिज्ज्ञानसम्बन्धोऽस्त्येव । अप्राणवत्सु स्वल्पा सेत्युक्तत्वात् । अतो देवमनुष्यतिर्यक्स्थावर भेदभिन्ना बद्धाः । एते पुनर्जरायुजाण्डजोद्भिज्जस्वेदजाश्च भवन्ति । देवमनुष्या जरा- युजाः । तेषु ब्रह्मरुद्रादयस्सनकादयश्च सीताद्रौपदीधृष्टद्युम्नप्रभृतयो भूत- वेतालादयश्वायोनिजाः । तिर्यगादयश्च जरायुजा अण्डजास्स्वेदजाश्च भवन्ति । स्थावरादय उद्भिज्जाः । एवम्भूता बद्धा बीजाङ्कुरन्यायेन विषमप्रवाहतया- ऽनादिकालप्रवृत्ताविद्याकर्मवासनारुचिप्रकृतिसम्बन्धेश्व क्रवत्परिवर्तमानं गर्भ- जन्मबाल्ययौवनजागरस्वप्न सुषुप्ति मूच्छ जरामरणस्वर्गनरकगमनादिविविध. विचित्रावस्थावन्तोऽनाद्यनन्तप्रकारातिदुस्सहतापत्रयामितप्ताः स्वतः प्राप्त- भगवदनुभव विच्छेदवन्तश्च । 


[[1]]


अनुवाद – बद्धजीव वे चेतन- विशेष हैं, जिनका संसार अनुवर्तित होता रहता है । ये जीव चौदह भुवनात्मक अण्डकटाह के अन्तर्गत निवास करते हैं । ऐसे जीव ब्रह्मा से लेकर एक कीट- पर्यन्त हैं । श्रीमन्नारायण के नाभिकमल से ब्रह्मा उत्पन्न हुए । ब्रह्मा से रुद्र उत्पन्न हुए । पुनः ब्रह्मा से सनकादि योगीगण, नारदादि देवर्षिगण, वसिष्ठ आदि ब्रह्मर्षिगण तथा पुलस्त्य, मरीचि, दक्ष एवं कश्यप आदि नव प्रजापतिगण उत्पन्न हुए। उन सबों से देवता, दिक्पाल, चौदह इन्द्र, चौदह मनु, असुर, पितृगण, सिद्ध, गन्धर्व, किन्नर, किम्पुरुष तथा विद्याधर आदि वसुगण, रुद्रगण, आदित्यगण, दोनों अश्विनीकुमार, दानव, यक्ष, राक्षस तथा गुह्यक आदि उत्पन्न हुए । इस प्रकार देवताओं की योनियाँ अनेक प्रकार की होती है । मनुष्य भी ब्राह्मण, क्षत्रिय, वैश्य एवं शूद्र आदि जाति के भेद से अनेक प्रकार के होते हैं । तिर्यक्योनि के जीव भी पशु, मृग, पक्षि, सरीसृप ( सरक कर चलने वाले जीव सर्प इत्यादि ), पतङ्ग ( उड़ने वाले कीड़े ), कीट आदि के भेद से अनेक प्रकार के होते हैं । स्थावर जीव भी वृक्ष, गुल्म, लता, वीरुध तथा तृण आदि के भेद से अनेक प्रकार के आदि में भी जल सोखने आदि के अनुकूल कुछ ज्ञान का सम्बन्ध है ही; क्योंकि कहा गया है कि प्राणरहित जीव में अत्यन्त अल्पज्ञान रहता है । इस प्रकार बद्धजीवों के चार भेद हैं- देव, मनुष्य, तिर्यक् एवं स्थावर । बद्धजीवों के दूसरे प्रकार से भी चार भेद किये जाते हैं— जरायुज, अण्डज, उद्भिज एवं स्वेदज । इनमें देवता एवं मनुष्य जरायुज हैं । उनमें भी ब्रह्मा, रुद्र आदि देवता, सनकादि योगिगण, सीता- द्रोपदी तथा धृष्टद्युम्न आदि मनुष्य तथा भूत, वेताल आदि देवयोनियाँ अयोनिज हैं । तिर्यग् आदि तो जरायुज, अण्डज तथा स्वेदज भी होते हैं । स्थावर आदि उद्भिज होते हैं । इस प्रकार के बद्धजीव बीजाकुर न्याय से विषम प्रवाह के रूप में अनादि काल से प्रवृत्त अविद्या जन्य सदा परिवर्तित होते रहने वाले कर्म-वासना तथा रुचि, प्रकृति तथा सम्बन्धों के द्वारा गर्भ, जन्म, बाल्य, यौवन, जागर, स्वप्न, 


होते हैं । वृक्ष 


[[१८८]]




सुषुप्ति, मूर्च्छा, जरा, मरण, स्वर्गगमन, नर्कगमन आदि अनेक प्रकार की विचित्र अवस्थाओं से युक्त होकर, अनादि काल से अनन्त प्रकार के अत्यन्त दुःसह तापत्रय से संतप्त रहते हैं तथा स्वभावतः प्राप्त भगवदनुभव से पराङ्मुख रहते हैं । 


भा० प्र० - जीवों के सामान्यतया तीन भेद बतलाए जा चुके हैं । वे भेद हैं- बद्धजीव, मुक्तजीव एवं नित्यमुक्तजीव । 


बद्धजीव – बद्धजीव वे हैं, जिनका प्रकृति से संसर्ग बना हुआ है । प्रकृति से सम्बन्ध होने पर ही जीव संसार में संसरण करते हैं । प्रकृति से सम्बन्ध होने के कारण ही. वह पाप-पुण्यं रूप कर्मों को करता है । इन पाप-पुण्य रूप कर्मों को करने के कारण ही उन जीवों का – 'एष आत्माऽपहतपाप्मा विजरो विमृत्युर्विशोको विजिघत्सो- ऽपिपासः सत्यकामः सत्यसङ्कल्पः ' ( छा० उ० ८।१।५ तथा मैत्रायणी उ० ७।७ ) ( अर्थात् यह आत्मा स्वभावतः कर्मबन्ध विनिर्मुक्त, जरा, मृत्यु, शोक, बुभुक्षा तथा पिपासा रहित एवं सत्यकाम तथा सत्यसंकल्पों वाला है ।) इस श्रुति में वर्णित स्वाभाविक स्वरूप तिरोहित हो जाता है । इसीलिए वह संकुचित ज्ञान वाला होकर संसार के आध्यात्मिक, आधिभौतिक तथा आधिदैविक नामक तापत्रय रूपी क्लेश, कर्म, कर्मों के परिणाम तथा उनकी वासना से दूषित अन्तःकरण वाला बनकर, अपने किये हुए कर्मों के परिणामस्वरूप सुख, दुःख आदि का अनुभव करता है । प्रकृति के सम्बन्ध के ही कारण वह अनात्मा देहादि को आत्मा समझने लगता है । अनात्मीय वस्तुओं को भी अपना लेना चाहता है । यह संसार चक्राकार है । प्रकृति के सम्बन्ध से संसार होता है । संसार जन्य कर्मों से देह का सम्बन्ध होता है । देह के सम्बन्ध से मिथ्याज्ञान होता है । मिथ्याज्ञान से कर्म होते हैं । उस कर्म से पुनः देह सम्बन्ध होता है । इस प्रकार का संसार-चक्र अनादि है । बद्धजीवों का वर्णन करती हुई श्रुति कहती है- 'समाने वृक्षे पुरुषो निमग्नोऽनीशया शोचति मुह्यमानः ' ( मु० उ० ३।१।२ तथा श्वे० ४।७ ) । अर्थात् शरीररूपी एक ही वृक्ष में विद्यमान जीव नियाम्या माया के द्वारा ग्रस्त होकर, अप्रिय संयोग तथा प्रियजन विप्रयोग रूप शोकों का अनुभव करता है । 'द्वा सुपर्णा सयुजा सखाया समानं वृक्षं परिषस्वजाते । तयोरन्यः पिप्पलं स्वादवत्यनशनन् चान्यः अभिचाकशीति' ( ऋ० अ० २।३।१७; मु० ३।१।१; श्वे० ४।६; ना० उ० ता० १।१; भव सं० २२ ) । अर्थात् सदा साथ-साथ रहने वाले, परस्पर में सुहृद् आत्मा एवं परमात्मा रूपी दो सुपर्ण (पक्षी) एक ही इस शरीर रूपी वृक्ष पर निवास करते हैं । उनमें एक ( जीवात्मा ) उस कर्मजन्य शरीरं रूपी वृक्ष के फलों का भोग करता है और दूसरा परमात्मा उन कर्मों से सदा असंपृक्त रहकर सदा हृष्ट-पुष्ट एवं देदीप्यमान रहता है । 


बद्धजीव अपने पूर्वकृत पुण्य-पाप रूपी कर्मों के अनुसार अनेक प्रकार की विचित्र अच्छी-बुरी योनियों को प्राप्त करता है। श्रुति भी कहती है- 'साधुकारी साधुर्भवति, पापकारी पापो भवति, पुण्यः पुण्येन कर्मणा पापः पापेन' (बृ० उ० ४।४।५) । अर्थात् 


ह 


• 





[[१८९]]


अच्छे कर्मों को करने वाला ब्राह्मणादि अच्छे शरीरों को प्राप्त करता है और पापकर्मों को करने वाला जीव चाण्डालादि कुत्सित योनियों को प्राप्त करता है । श्रुति कहती कि पवित्र कर्मों को करने वाला जीव पुण्यात्मा होता है तथा वेद निषिद्ध पापकर्मों की करने वाला जीव पापी होता है । तथा हि- 'तद् य इह रमणीयाचरणा अभ्याशो यत्ते रमणीयाँ योनिमापद्येरन् ब्राह्मणयोनि वा क्षत्रिययोनि वा वैश्ययोनि वा, अथ य इह कपूयचरणा अभ्याशो ह यत्ते कपूयां योनिमापद्येरन्, श्वयोनि वा सूकरयोनि वा चाण्डालयोनि वा' ( छा० उ० ५।१०।७ ) । अर्थात् उन अनुशयी जीवों में परलोक से इस लोक में आने के लिए उपयोगी भुक्तशिष्ट परिपक्व सुकृत कर्मयुक्त होता है तो वह जीव, ब्राह्मणयोनि, या क्षत्रिययोनि अथवा वैश्ययोनि को प्राप्त करता है । जो . परलोक से इस लोक में आने वाला अनुशयी भुक्तशिष्ट परिपक्व कुत्सित कर्मयुक्त होता है तो वह कुत्ते की योनि को अथवा शूकर की योनि को अथवा चाण्डाल की योनि को प्राप्त करता है । बद्धजीवों के अन्तर्गत ब्रह्मा से लेकर एक तृण- पर्यन्त आते हैं । 


बद्धजीव जिन शरीरों को प्राप्त करते हैं, उन शरीरों को चार भागों में विभक्त किया जाता है - १. देव शरीर, २. मनुष्य शरीर, ३. तिर्यक् शरीर तथा ४. स्थावर शरीर । 


देवसृष्टि का वर्णन - भगवान् नारायण के नाभिकमल से सर्वप्रथम ब्रह्मा की उत्पत्ति होती है । ब्रह्मा से रुद्र की उत्पत्ति होती है । पुनः ब्रह्मा से सनक आदि योनियों की उत्पत्ति होती है । सनकादि योगी चार हैं- सनक, सनन्दन, सनत् तथा कुमार । ब्रह्मा से ही नारद आदि देवर्षि तथा वसिष्ठ आदि ब्रह्मर्षि उत्पन्न हुए तथा ब्रह्मा से ही नव प्रजापतियों की भी उत्पत्ति हुई । 


नव प्रजापति - १. भृगु, २. पुलस्त्य, ३. पुलह, ४. क्रतु, ५. अंगिरा, ६. मरीचि, ७. दक्ष, ८. अत्रि तथा ९. वसिष्ठ – ये नव प्रजापति हैं । पुराणों में इनको नव ब्रह्मा कहा गया है— 




'भृगुं पुलस्त्यं पुलहं क्रतुमङ्गिरसं तथा । 


मरीचि दक्षमत्रिश्च वसिष्ठं चैव मानसान् ॥ 


नव ब्रह्माण इत्येते पुराणे निश्चयं गताः ।' (वि० पु० १।७।५-६ ) दश दिक्पाल – उन्हीं से देवताओं और दश दिक्पालों की उत्पत्ति हुई – १. इन्द्र, २. अग्नि, ३. यम, ४. निर्ऋति, ५. वरुण, ६. वायु, ७. कुबेर, ८. शङ्कर ( ईशान ), ९ अनन्त और १० ब्रह्मा – ये दश दिक्पाल हैं । 


* 


चौदह मनु-चौदह मनु और चौदह इन्द्र भी इन प्रजापतियों से ही उत्पन्न होते हैं - १. स्वायम्भुव मनु, २. स्वारोचिष् मनु, ३. उत्तम मनु, ४. तामस मनु, ५. रैवत मनु, ६. चाक्षुष मनु, ७. वैवस्वत मनु ८. सार्वाणि मनु, ९. दक्षसावर्णि मनु १०. ब्रह्मसावणि मनु, ११. धर्मसावणि मनु, १२. रुद्रपुत्र सार्वाणि मनु, १३. रुचि मनु तथा १४. भौम मनु—ये चौदह मनु हैं । 


१५ य० 


[[१९०]]




चौदह इन्द्र — प्रत्येक मनुओं के काल में भिन्न इन्द्र भी होते हैं । इस प्रकार मन्वन्तर भेद से इन्द्रों की संख्या भी चौदह हो जाती है । वे इन्द्र ये हैं – १. इन्द्र, २. विपश्चित् इन्द्र, ३. सुशान्ति इन्द्र, ४. शिव इन्द्र, ५ विभु इन्द्र, ६. मनोजव इन्द्र, ७. पुरन्दर इन्द्र, ८. बलि इन्द्र, ९. अद्भुत इन्द्र, १०. शान्ति इन्द्र, ११. वृष इन्द्र, १२. ऋतुधामा इन्द्र, १३. दिवस्पति इन्द्र और १४. शुचि इन्द्र । 


असुर, पितृगण, सिद्ध, गन्धर्व, किन्नर, किम्पुरुष, विद्याधर आदि देवयोनियाँ ब्रह्मा के मानस पुत्रों से उत्पन्न होती हैं। उनसे ही वसुगण उत्पन्न होते हैं । 


एकादश रुद्र - एकादश रुद्रों की भी उत्पत्ति ब्रह्मा के मानस पुत्रों से ही होती है – १. मन्यु, २. मनु, ३. महिम्नस् ४. महाशिव, ५. क्रतुध्वज, ६. उग्ररेता, ७. भव, ८, काल, ९. वामदेव तथा १० धृतव्रत, ११. रुद्र – ये एकादश रुद्र हैं । 


द्वादशादित्य - आदित्यों की संख्या बारह हैं– १. धाता, २. अर्यमा, ३. मित्र, ४. वरुण, ५. इन्द्र, ६. विवस्वान्, ७. पूषा, ८. पर्जन्य, ९. अंश, १०. भग, ११. त्वष्टा और १२. विष्णु — ये द्वादशादित्य अथवा सूर्य कहलाते हैं । 


अश्विनीकुमार दो है, इन्हें देवताओं का वैद्य कहा जाता है । दानव, यक्ष, राक्षस, पिशाच एवं गुह्यकों की भी उत्पत्ति ब्रह्मा के मानसपुत्रों से होती है । इस प्रकार देवताओं की अनेक प्रकार की योनियाँ हैं । 


मनुष्ययोनि के जीवों को सामान्यतया ब्राह्मण, क्षत्रिय, वैश्य एवं शूद्र, इन चार भागों में विभक्त किया गया है । तिर्यक योनि के भी जीवों के पशु, मृग, पक्षी, सरी- सृप, पतंग, कीट आदि अनेक भेद हैं । स्थावर जीवों के भी वृक्ष, गुल्म, लता, विरुध, तृण आदि अनेक भेद हैं । 


प्रश्न उठता है कि वृक्ष इत्यादि को जीव कैसे कहा जा सकता है ? क्योंकि वे चैतन्य शून्य हैं और जीव के लक्षण में चेतनत्व धर्म भी अन्तः प्रविष्ट है । अतएव अचेतन वृक्षादि को जीव नहीं कहना चाहिए ? इसका उत्तर देते हुए यतीन्द्रमत- दीपिकाकार कहते हैं कि स्थावर वृक्षादि को जीव मानने में कोई भी आपत्ति इसलिए नहीं है कि वे भी चेतन हैं । चैतन्याश्रय होना ही चेतनत्व कहलाता है । वृक्षादि में भी ज्ञान है, उसी के द्वारा वे जल इत्यादि का शोषण किया करते हैं । यह दूसरी बात है कि स्थावरों में ज्ञान अत्यल्प मात्रा में रहता है । कहा भी गया है कि- 'अप्राणवत्सु स्वल्पा सा' अर्थात् प्राणरहित स्थावर जीवों में ज्ञान की मात्रा अत्यन्त अल्प हुआ करती है । 


जीवों का प्रकारान्तर से भी चार भेद किये जाते हैं— जरायुज, अण्डज, उद्भिज एवं स्वेदज । जरायु से उत्पन्न होने वाले जीव जरायुज कहलाते हैं । गर्भ के ऊपर अत्यन्त पतले चमड़े की जो एक झिल्ली पड़ी रहती है, उसे जरायुज कहते हैं । अतएव वे सभी जीव, जो गर्भ से उत्पन्न होते हैं, वे जरायुज कहलाते हैं । देवता एवं मनुष्य जरायुज जीवों के अन्तर्गत हैं । इनमें भी कुछ ऐसे जीव हैं, जो माँ की योनि से नहीं 





[[१९१]]


उत्पन्न हैं । जैसे – देवताओं में ब्रह्मा, रुद्र तथा सनकादि अयोनिज हैं । मनुष्यों में भी सीता, द्रौपदी तथा धृष्टद्युम्न इत्यादि अयोनिज हैं । भूत - वेताल आदि भी अयोनिज होते हैं । इनकी उत्पत्ति किसी माँ के गर्भ से नहीं हुई है । 


तिर्यग् जीवों में कुछ तो जरायुज होते हैं, जैसे – पशु, मृग आदि तथा कुछ अण्डज होते हैं, जैसे- पक्षी, सरीसृप आदि । कुछ स्वेदज भी होते हैं, जैसे- आदि । 




-यूका 


स्थावर जीवों को उद्भिज इसलिए कहा जाता है कि ये पृथिवी को फाड़कर उत्पन्न होते हैं । 


ये सभी जीव बद्ध कोटि में हैं । इनका संसार सदा अनुवर्तित होता रहता है । अनादिकाल से प्रवृत्त अविद्या के वशवर्ती बनकर ये तापत्रय का अनुभव करते रहते हैं । तापत्रय तीन प्रकार के दुःख हैं, जिन्हें सभी संसारी जीवों को अभनुव करना पड़ता है । ये तापत्रय निम्न हैं- 


( १ ) आध्यात्मिक दुःख - शरीर में होने वाले दुःखों को आध्यात्मिक दुःख कहते हैं । ये दुःख दो प्रकार के होते हैं - शारीरिक और मानसिक । 


वात, पित्त एवं कफ की विषमता के कारण होने वाले ज्वर, व्रण, कफ आदि रोगजन्य दुःख शारीरिक दुःख हैं । काम, क्रोध, लोभ, मोह तथा ईर्ष्या जन्य एवं अभिलषित रूप, रस, गन्ध, स्पर्श तथा शब्द की अप्राप्ति जन्य दुःख मानस दुःख हैं । 


( २ ) आधिभौतिक दुःख – वे हैं, जो दूसरे मनुष्यों, पशु, पक्षी, सरीसृप आदि से प्राप्त होते हैं । 


( ३ ) आधिदैविक दुःख – वे हैं, जो यक्ष, राक्षस, पिशाच आदि का आवेश हो जाने के कारण प्राप्त होते हैं । 


संसार में कोई ऐसा जीव नहीं है, जो इनमें से किसी न किसी प्रकार के दुःख से ग्रस्त न हो । 


बद्धजीव स्वभावतः प्राप्त परमात्मानुभव से प्रायः पराङ्मुख रहा करते हैं । 


शास्त्रवश्यजीवानां विभागः 


ते द्विविधाः - शास्त्रवश्यास्तदवश्याश्च । तयोर्मध्ये करणायत्तज्ञानानां बद्धानां शास्त्रवश्यतास्ति । तिर्यक्स्थावरादीनां तन्नास्ति । शास्त्रवश्या द्विविधाः - बुभक्षवो मुमुक्षवश्चेति । तत्र, बुभुक्षवस्त्रे वर्गिक पुरुषार्थनिष्ठाः । ते च द्विविधाः - अर्थ कामपरा धर्मपराश्चेति । केवलार्थकामपरा देहात्माभि- मानिनः । धर्मपराश्च अलौकिकश्रेयस्साधनं धर्मः, चोदनालक्षणोऽर्थो धर्म इति धर्मलक्षणलक्षितयज्ञदानतपस्तीर्थयात्रादिनिष्ठाः । ते च देहातिरिक्ता- स्माभिमानिनः परलोकोऽस्तीति ज्ञानवन्तः । धर्मपरा द्विविधाः - देवतान्तर- परा भगवत्पराश्चेति । देवतान्तरपरा ब्रह्मरुद्राग्नीन्द्राद्याराधनपराः । भग- 


[[१९२]]




वत्परास्तु आर्तो जिज्ञासुरर्थार्थीत्युक्ताधिकारिणः । आर्तो भ्रष्टैश्वर्यकामः । अर्थार्थी अपूर्वैश्वर्य कामः । मुमुक्षवो द्विविधाः - कैवल्यपरा मोक्षपराचेति । कैवल्यं नाम ज्ञानयोगात्प्रकृतिवियुक्तस्वात्मानुभवरूपम् । सोऽनुभवोऽचि- रादिमार्गेण परमपद गतवत एव क्वचित्कोणे पति (वियु ) त्यक्तपत्नी- न्यायेन भगवदनुभवव्यतिरिक्तस्वात्मानुभव इत्याहुः । केचित् अचिरादि- मार्गेण गतस्यापुनरावृत्तिश्रवणात् प्रकृतिमण्डल एव क्वचिद्देशे स्वात्मानुभव इत्याहुः । 


अनुवाद – बद्धजीवों के दो भेद होते हैं— शास्त्रपरतन्त्र तथा शास्त्र - अपरतन्त्र । जिन जीवों को इन्द्रियों के अधीन ज्ञान होते हैं, वे जीव शास्त्रवश्य कहलाते हैं । तिर्यक् एवं स्थावर जीवों को इन्द्रियाधीन ज्ञान नहीं होते हैं, अतएव वे शास्त्रवश्य नहीं है । शास्त्रपरतन्त्र जीव दो प्रकार के होते हैं - बुभुक्षु एवं मुमुक्षु । बुभुक्षु जीवों की त्रिवर्ग पुरुषार्थ में निष्ठा रहती है । बुभुक्षु जीव भी दो प्रकार के होते हैं - १. अर्थ एवं कामपरायण तथा २. धर्मपरायण । जो बुभुक्षु जीव केवल अर्थ एवं काम को चाहते हैं, वे देहात्माभिमानी होते हैं । धर्मपरायण बुभुक्षु जीव मानते हैं कि- धर्म के द्वारा अलौकिक कल्याण की प्राप्ति होती है । जिन कार्यों को करने के लिए वैदिक वाक्य प्रेरणा देते हैं, वे ही कर्म धर्म कहलाते हैं । यह जानकर वे यज्ञ, दान, तपस्या तथा तीर्थयात्रा किया करते हैं । वे देह को आत्मा न मानकर यह मानते हैं कि देह से भिन्न पदार्थ ही आत्मा है । उनको यह ज्ञान रहता है कि परलोक है । 


। 


धर्मपरायण बुभुक्षु जीव भी दो प्रकार के होते हैं — देवतान्तंर में श्रद्धा रखने वाले तथा श्रीभगवान् में श्रद्धा रखने वाले । देवतान्तरपरायण जीव ब्रह्मा, रुद्र, अग्नि तथा इन्द्र आदि की आराधना करते हैं । 


भगवत्परायण जीव तो-आर्त, जिज्ञासु तथा अर्थार्थी हुआ करते हैं । अपने विनष्ट ऐश्वर्य को पुनः प्राप्त करने की इच्छा वाले जीव आते हैं । अपूर्व ऐश्वर्य को चाहने वाले जीव अर्थार्थी कहलाते हैं । 


मुमुक्षु जीव दो प्रकार के होते हैं- १. कैवल्य को चाहने वाले और २. मोक्ष को चाहने वाले । ज्ञानयोग के द्वारा प्रकृति-वियुक्त अपनी आत्मा का अनुभव करना ही कैवल्य कहलाता है । इस प्रकार का आत्मानुभव उसी पुरुष को होता है, जो अचिरादि मार्ग से परमपद को जाता है । अपने पति से अलग होकर किसी कोने में बैठकर अपने सौन्दर्य को देखकर प्रसन्न होने वाली पत्नी के समान ही भगवान् के अनुभव से रहित वह स्वात्मानुभव नीरस है, ऐसा आचार्यों का कहना है । कुछ लोगों का कहना है कि कैवल्यार्थी पुरुष प्रकृतिमण्डल में ही रहकर अपनी आत्मा का अनु- भव करता है, क्योंकि श्रुतियाँ बतलाती हैं कि अचिरादि मार्ग से गया हुआ जीव पुनः इस संसार में नहीं आता है । 


sx 


[[१९३]]


भा० प्र०--- इस अनुच्छेद में यतीन्द्रमतदीपिकाकार कहते हैं कि बद्धजीवों का भेद प्रकारान्तर से भी दो प्रकार का होता है- ( १ ) शास्त्रवश्य जीव तथा ( २ ) शास्त्रा- वश्य जीव । शास्त्रवश्य जीव वे हैं, जिनके कल्याण के लिए शास्त्र अनेक प्रकार के कर्मों का विधान करता है । शास्त्र उन्हीं लोगों के जीवनोन्नयन के साधनों का विधान करता है, जिन जीवों को इन्द्रियों के माध्यम से रूप- रसादि तत् तत् विषयों का ज्ञान होता है । ऐसे जीवों में देव एवं मनुष्य आते हैं । वास्तविकता यह है कि शास्त्र मनुष्यों के लिए ही उनके जीवनोन्नयन के विभिन्न साधनों का विधान करता है । अतएव शास्त्रवश्य जीवों की कोटि में मुख्य रूप से मनुष्य ही आते हैं । तिर्यक् कोटि अथवा स्थावर कोटि के जीव शास्त्रवश्य नहीं हैं ? उनके लिए शास्त्र किसी भी प्रकार का विधान नहीं करता है । वे तो भोगयोनियाँ हैं । शास्त्रवश्य जीवों के दो भेद हैं- बुभुक्षु तथा मुमुक्षु । 






बुभुक्षु जीवों का स्वरूप तथा भेद - वुभुक्षु जीव वे हैं, जो भोगों को चाहते हैं । 'भोक्तुमिच्छु : ' यह बुभुक्षु शब्द की व्युत्पत्ति है । मुमुक्षु जीव वे हैं, जो मोक्ष को प्राप्त करना चाहते हैं । पुरुषार्थं चार हैं— अर्थ, धर्म, काम एवं मोक्ष । इनमें धर्म, अर्थ एवं काम, इन तीन पुरुषार्थों का समुदित नाम त्रिवर्ग है । ' त्रयाणाम् - धर्मार्थकामानां वर्गः - समुदाय : त्रिवर्गः ' है । वुभुक्षु जीवों की निष्ठा इस त्रिवर्ग की ही प्राप्ति में रहती है । वे इनको ही प्राप्त करना चाहते हैं । ये बुभुक्षु जीव भी दो प्रकार के होते हैं- १. काम एवं अर्थ परायण —— ऐसे लोग किसी न किसी प्रकार सम्पत्ति प्राप्त करके अपनी कामनाओं को पूर्ण करना चाहते हैं । काम एवं अर्थ की प्राप्ति के लिए धर्मा- धर्म का विचार नहीं रखते हैं । उनका एकमात्र लक्ष्य होता है धन कमाना और अपनी अधिक से अधिक इच्छाओं की पूर्ति करना । ऐसे लोग देहात्माभिमानी होते हैं । देह ही आत्मा है । इस शरीर से जितना आराम कर लो, उतनी ही जीवन की सफलता है । देह को छोड़कर कोई न तो आत्मा नामक पदार्थ है और न कोई लोक- परलोक है । धर्माधर्म कुछ भी नहीं होता, इस प्रकार की ही धारणा ऐसे लोगों की होती है । २. दूसरे प्रकार के बुभुक्षु जीव वे हैं, जो धर्मपरायण होते हैं । वे भी धन एवं काम का सेवन करते हैं, किन्तु शास्त्र - विहित मार्ग से ही सम्पत्ति का अर्जन करके शास्त्र - विहित मर्यादा का पालन करते हुए वे काम का सेवन करते हैं । उनको हर कार्य को करने के पूर्व धार्मिक मर्यादा का सर्वप्रथम ध्यान रहता है । शास्त्रों में तत् तत् पुरुषों के लिए वर्ण एवं आश्रम के अनुसार जीवन-यापनार्थ तत् तत् कर्तव्य कर्मों का निर्देश किया गया है । वे निर्दिष्ट कर्तव्य ही धर्म हैं । उनका पालन करना प्रत्येक मनुष्य के लोक एवं परलोक दोनों में कल्याणकारी होता है । यतीन्द्रमत- दीपिकाकार कहते हैं कि पारलौकिक कल्याण का साधन ही धर्म कहलाता है । धर्म का लक्षण करते हुए महर्षि जैमिनि कहते हैं कि शास्त्र जिन कार्यों को कर्तव्य रूप से करने के लिए प्रेरित करते हैं, उन कार्यों का अनुष्ठान ही धर्म है । शास्त्र यज्ञ, दान, तपस्या तथा तीर्थयात्रा को करने का विधान करते हैं । भगवान् श्रीकृष्ण कहते हैं-- 


[[१९४]]


यतीन्द्र मतदीपिकायां 


'यज्ञदानतपः कार्यं न त्याज्यं कार्यमेव तत् ।' अर्थात् यज्ञ, दान एवं तपस्या, इन कार्यों का अनुष्ठान आजीवन करना चाहिए, इनको कभी भी नहीं त्यागना चाहिए । ये कर्म मनुष्यों को पवित्र बना देते हैं । 'पावनानि मनीषिणाम् ।' धर्मपरायण जीव इन कर्मों का अनुष्ठान पारलौकिक कल्याण की प्राप्ति की कामना से करते हैं । ये लोग मानते हैं कि इन शरीरादि से भिन्न आत्मा है । अतएव इन शरीरादि के विनष्ट हो जाने पर वह आत्मा बनी रहती है, जो स्वर्गादि सुखों को अथवा नारकीय दुःखों को भोगती है । हम जो यज्ञ, दान आदि करते हैं, उन कर्मों का फल हम इस जन्म में अथवा जन्मान्तर में अथवा स्वर्गादि लोकों में प्राप्त करते हैं । किये हुए कर्मों का फल अवश्य भोगता पड़ता है । अतएव जीवनोन्नयनकामियों को शास्त्रनिषिद्ध कर्मों का आचारण कभी भी नहीं करना चाहिए । 


धर्मपरायण जीवों के भी दो भेद किये जाते हैं - १. देवतान्तर की आराधना करने वाले तथा २. भगवान् की आराधना करने वाले । देवातान्तरपरायण जीव ब्रह्मा, रुद्र, अग्नि तथा इन्द्र आदि देवताओं की आराधना करके अपना पारलौकिक कल्याण करना चाहते हैं तथा लौकिक काम्य वस्तुओं को प्राप्त करना चाहते हैं । किन्तु भगवत्परायण जीव तो सभी प्रकार के फलों की प्राप्ति श्रीभगवान् की ही आराधना से प्राप्त करना चाहते हैं । वे जानते हैं कि देवतान्तरों की आराधना करने पर भी श्रीभगवान् ही उन-उन देवताओं के माध्यम से तत् तत् फलों को प्रदान किया करते हैं । श्रीभगवान् ही सम्पूर्ण देवताओं के स्वामी हैं । श्रीभगवान् की ही आराधना से सभी प्रकार के फलों की प्राप्ति की जा सकती है । 


. 


भगवत्परायणं जीव तीन प्रकार के होते हैं—– आर्त, जिज्ञासु तथा अर्थार्थी । आर्त जीव वे हैं, जो अपने पूर्व के विनष्ट ऐश्वर्य को प्राप्त करने के लिए श्रीभगवान् की आराधना करते हैं । अर्थार्थी जीव वे हैं, जिनको पहले से कोई भी ऐश्वर्य प्राप्त नहीं था, किन्तु श्रीभगवान् की आराधना करके वे पूर्व में अप्राप्त ऐश्वर्य को प्राप्त करना चाहते हैं । आर्तं तथा अर्थार्थी, इन दोनों प्रकार के अधिकारियों में नाममात्र का भेद है। दोनों अधिकारी ऐश्वर्य प्राप्त करने की इच्छा रखते हैं, अतएव दोनों में समानता है । जिज्ञासु जीव वे हैं, जो श्रीभगवान् की आराधना करके प्रकृति से वियुक्त अर्थात् परिशुद्ध आत्मा के स्वरूप को जानना चाहते हैं । 


मुमुक्षु जीवों का स्वरूप तथा भेद – शास्त्रवश्य जीवों का दूसरा भेद मुमुक्षु है । मुमुक्षु जीव वे हैं, जो त्रिवर्ग से पराङ्मुख रहकर मोक्ष नामक चतुर्थ पुरुषार्थ को प्राप्त करना चाहते हैं और उसी की प्राप्ति के लिए तत् तत् साधनों का अनुष्ठान करते हैं । मुमुक्षु जीवों के दो भेद हैं— कैवल्य को चाहने वाले तथा मोक्ष को चाहने वाले । 


कैवल्यपरायण जीव-ज्ञानयोग के उत्पन्न हो जाने से प्राकृतिक सम्बन्ध से रहित जो ज्ञानस्वरूप तथा आनन्दस्वरूप आत्मा का स्वरूप है, उसका अनुभव कैवल्य है । 'केवलस्य भावः कैवल्यम्' यह कैवल्य शब्द की व्युत्पत्ति है । 


करना ही 


कैवल्य को


[[१९५]]


प्राप्त करने की इच्छा वाले जीव अपने उसी परिशुद्ध रूप का अनुभव करने की कामना से तत् तत् साधनों का अनुष्ठान करते हैं । 


कैवल्यानुभव के मार्ग — इस कैवल्यानुभव के मार्ग के विषय में विचारकों के दो प्रकार के विचार हैं- प्रथम प्रकार के विचारकों का कहना है कि कैवल्यपरायण जीव भी अचिरादि मार्ग से ही परमपद में जाकर अपने ज्ञानानन्दस्वरूप आत्मा का स्वयम् अनुभव करता है । किन्तु यह स्वात्मानन्दानुभव उसी प्रकार से नीरस माना जाता है, जिस प्रकार कोई अत्यन्त कमनीया सुन्दरी पति से बिल्कुल दूर रहकर घर के किसी कोने में एकान्त में बैठकर अपने सौन्दर्य का अवलोकन करके प्रसन्नता का अनुभव करे । किन्तु उसकी यह प्रसन्नता का अनुभव सीमित है । पत्नी अपने अनिन्द्य सौन्दर्यातिशय के सर्वातिशायी आनन्द का अनुभव तो तब कर सकती है; जब कि उसके साथ उसका पति भी विद्यमान हो । पति-संश्लिष्ट पत्नी को अपने सौख्य का सर्वातिशायी आनन्द प्राप्त होता है । सभी जीवों के परमप्राप्य श्रीभगवान् ही है, अतएव सभी जीवों के एकमात्र पति श्रीभगवान् ही हैं । महर्षि बादरायण भी 'अत एव चानन्याधिपतिः ' ( ब्र० सू० ४।४।९ ) सूत्र में इस भाव को अभिव्यक्त करते हैं । इस सूत्र का यह भी अभिप्राय है कि मुक्तावस्था में जीवों के श्रीभगवान् को छोड़- कर कोई भी पति नही रह जाता है । 'नास्ति अन्यः - -परमात्मव्यतिरिक्तः अधिपति- यस्यासी' यही अनन्याधिपति शब्द की व्युत्पत्ति है । 'नास्ति अधिपतिर्यस्य' ऐसा विग्रह करने पर तो 'अनधिपतिः' शब्द बनेगा । अतएव जीवों के स्वाभाविक अधिपति श्रीभगवान् ही हैं । अपने अधिपति के अनुभव के साथ ही अपने स्वरूप का अनुभव सर्वातिशायी सुखावह होता है । कैवल्यानुभव में भगवदनुभव नहीं होता है, अतएव यह आत्मा का अनुभव नीरस-सा है । 


अचिरादि मार्ग - अचिरादि मार्ग का वर्णन करते हुए श्रीवात्स्य वरदाचार्य कहते हैं- 


'मुक्तोऽचिदिन पूर्वपक्षषडुदङ्मासाब्दवातांशुमान् 


ग्लौविद्युद्वरुणेन्द्रधातृमहितः सीमान्तसिन्ध्वाप्लुतः । श्रीवैकुण्ठमुपेत्य नित्यमजडस्तस्मिन् 


परब्रह्मणः, 


सायुज्यं समवाप्य नन्दति चिरं तेनैव धन्यः पुमान् ॥' 


अर्थात् इस शरीर से उत्क्रमण करने वाला मुक्तजीव चन्द्रलोक के बाद श्रीवैकुण्ठ- लोक के मार्ग में विरजा नदी के पार करने से पूर्व द्वादश आतिवाहिकों के द्वारा समा- दूत होता है । वे आतिवाहिक गण क्रमशः ये हैं - १. अच्यंभिमानी देवता, २. दिना- भिमानी देवता, ३. पूर्वपक्ष ( शुक्लपक्ष ) के अभिमानी देवता, ४ . उत्तरायणा- भिमानी देवता, ५. वर्षाभिमानी देवता, ६. वायु के अभिमानी देवता, ७. सूर्या- ८. चन्द्राभिमानी देवता, ९. विद्युत् के अभिमानी देवता, १०. ११. इन्द्राभिमानी देवता तथा १२. ब्रह्माभिमानी देवता । 


भिमानी देवता, वरुणाभिमानी देवता, 


[[१९६]]




बारह पर्वों वाले वैकुण्ठमार्ग में तत्-तत् लोकों के अभिमानी देवता ही अतिवाहिक रूप में उस मुक्तजीव का सम्मान करते हैं । इसके पश्चात् प्रकृतिमण्डल की सीमा- भूमि पर विद्यमान दिव्य विरजा नदी को पार करके जीव अमानव-कर से स्पृष्ट होकर आविर्भूत गुणाष्टक अपने परिशुद्ध रूप से सामाम्नान करता हुआ श्रीवैकुण्ठलोक में पहुँचकर श्रीभगवान् का सान्निध्य प्राप्त करके तथा उनके द्वारा अभिनंदित होकर कृतकृत्य हो जाता है । 


गीता में इस अर्चिरादि मार्ग का वर्णन करते हुए कहा गया है कि- 


'अग्निर्ज्योतिरहश्शुक्लः षण्मासा उत्तरायणम् । 


तत्र प्रयाता गच्छन्ति ब्रह्म ब्रह्मविदो जनाः ॥ ' ( गी० ८।२४ ) 


अर्थात् अग्नि, ज्योति, दिन, शुक्लपक्ष और उत्तरायण के छह महीने में गये हुए ( शरीरपात किये हुए ) ब्रह्मवेत्ता जन ब्रह्म को प्राप्त करते हैं । यहाँ अग्नि रूप ज्योति, दिन, शुक्लपक्ष तथा उत्तरायण के छह महीने श्रुति प्रोक्त संवत्सर आदि के प्रदर्शक हैं । छान्दोग्योपनिषद् की 'तेऽचिषमभिसम्भवन्ति अर्चिषोऽरहरह्न आपूर्यमाण- पक्षमापूर्यमाणपक्षाद् यान् षडुदङ्गेति मासास्तान् मासेभ्यस्संवत्सरम् ' ( छा० ५। १०1१ ) इत्यादि श्रुति में भी अर्चिरादि मार्ग का स्पष्ट रूप से वर्णन है । 


आतिवाहिकों का निर्देश करते हुए वरदाचार्य ने भी कहा है- 


'अचिरहस्सितपक्षान् 


उदगयनाब्दमरुदर्केन्दुन् । 


अपि वैद्युवरुणेन्द्र प्रजापतीन् आतिवाहिकान् प्राहुः ॥' 


कैवल्यमार्ग के विषय में कुछ एकदेशी विचारकों का मत है कि कैवल्यार्थी जीव प्रकृतिमण्डल के ही किसी एकदेश में रहकर अपने परिशुद्धस्वरूप का अनुभव करता है, क्योंकि अचिरादि मार्ग से जाकर श्रीवैकुण्ठ में पहुँचने वाले जीव का स्वभाव होता है कि वह श्रीभगवान् के साथ ही सभी काम्य पदार्थों का अनुभव करता है । 


मोक्षपराणां मुमुक्षूणां भेदाः 


मोक्षपराश्च द्विविधाः - भक्ताः प्रपन्नाश्चेति । भक्ताः पुनरधीतसाङ्ग- सशिरस्कवेदाः पूर्वोत्तरमीमांसापरिचयाच्चिदचिद्विलक्षणानवधिकातिशया- नन्दरूपं निखिलहेयप्रत्यनीकं समस्त कल्याणगुणात्मकं ब्रह्मावधार्यं तत्प्राप्त्यु- पायभूतां साङ्गां भक्ति स्वीकृत्य तया मोक्षं प्राप्तुकामाः । भक्तावधिकारः वणिकानामेव । देवादीनामप्यस्ति । अथित्वसामर्थ्य योस्सम्भवात् । न शूद्रा- णामधिकारः । अपशूद्राधिकरणविरोधात् । भक्तिस्वरूपं तु बुद्धिपरिच्छेदे 


। प्रतिपादितम् । 


भक्ता द्विविधाः - साधनभक्तिनिष्ठास्साध्य भक्तिनिष्ठा- श्वेति । साधनभक्तिनिष्ठा व्यासादयः । साध्यभक्तिनिष्ठा नाथादयः । 


अनुवाद - मोक्ष-परायण जीव दो प्रकार के होते हैं-भक्तं एवं प्रपन्न । साङ्ग एवं सशिरस्क वेदों का अध्ययन करके पूर्वमीमांसा एवं उत्तरमीमांसा का ज्ञान प्राप्त 





[[1]]


[[१९७]]


कर लेने के कारण जिनको यह निश्चय हो गया है कि श्रीभगवान् त्रिविध चेतनों तथा त्रिविध अचेतनों से विलक्षण स्वभाव वाले हैं । वे समस्त त्याज्य दोषों के विरोधी हैं तथा सभी कल्याणकारी गुणों से युक्त हैं। उन श्रीभगवान् की प्राप्ति के साधन रूप भक्ति को अपनाकर वे मोक्ष प्राप्त करना चाहते हैं । ब्राह्मण, क्षत्रिय एवं वैश्य, इन तीन वर्णों का ही भक्ति में अधिकार हैं, देवताओं का भी भक्तियोग में अधिकार है । क्योंकि देवताओं में भगवत्प्राप्ति का अर्थित्व तथा भक्ति का सामर्थ्य है । भक्तियोग में शूद्रों का अधिकार इसलिए नहीं है कि उनका अधिकार मानने पर अपशूद्राधिकरण से विरोध होगा । भक्ति के स्वरूप का निरूपण धर्मभूत ज्ञान के परिच्छेद में किया जा है। भक्त जीव दो प्रकार के होते हैं- १. साधनभक्ति में निष्ठा रखने वाले तथा चुका २. साध्यभक्ति में निष्ठा रखने वाले । व्यास आदि साधनभक्तिनिष्ठ हैं । नाथमुनि आदि साध्यभक्तिनिष्ठ हैं । 


что до 


करने के 


जीवों के 


- मोक्ष-परायण जीव के दो भेद किये जाते हैं-भक्त एवं प्रपन्न । भक्त जीव वे हैं, जो साङ्ग एवं सशिरस्क वेदों का अध्ययन करके दोनों मीमांसाओं का अध्ययन करते हैं तथा उस अध्ययन के पश्चात् यह निश्चय करते हैं कि श्रीभगवान् ही प्राप्य हैं । वेदों के छह अङ्ग बतलाए गये हैं- १. छन्दःशास्त्र, २. कल्प, ३. शिक्षा, ४. निरुक्त, ५. ज्योतिष् और ६. व्याकरण । इनका परिचय द्वितीयावतार की भावप्रकाशिका में दिया जा चुका है । वेदों का शिरोभाग वेदान्त ही है । वेदान्त और अङ्गों के साथ वेदों का अध्ययन करने के पश्चात् अधिकारी वेदार्थों का श्रवण करने में प्रवृत्त होता है । वेदों के अर्थों का निर्णय मीमांसाशास्त्र में किया गया है । पूर्वमीमांसा एवं उत्तरमीमांसा के श्रवण पश्चात् अधिकारी को इस अर्थ का निर्णय हो जाता है कि श्रीभगवान् ही लिए प्राप्य हैं । श्रीभगवान् की प्राप्ति ही मोक्ष का फल है । संसार में दो प्रकार के तत्त्व पाये जाते हैं – चेतन तत्त्व एवं अचेतन तत्त्व । चेतन तत्त्व तीन प्रकार के होते हैं - बद्ध, मुक्त एवं नित्य । इसी प्रकार अचेतन भी तीन प्रकार के होते हैं- शुद्धसत्त्व, मिश्रसत्त्व और सत्त्वशून्य या काल । श्रीभगवान् इन तीनों प्रकार के चेतनों तथा तीनों प्रकार के अचेतनों से विलक्षण हैं । वे सीमातीत आनन्दस्वरूप हैं । वे सभी त्याज्य दोषों के प्रतिभट हैं तथा सभी कल्याणकारी गुणों के आश्रय हैं । उन भगवान् की प्राप्ति भक्तियोग के द्वारा होती है । उपनिषदों में ब्रह्मप्राप्ति के साधनभूत बत्तीस प्रकार की साङ्ग भक्ति-विद्याओं का वर्णन है । भक्ति के अङ्ग अष्टाङ्गयोग तथा विवेकादि साधन - सप्तक हैं । इन सबों की चर्चा पीछे धर्मभूत - ज्ञान - प्रकरण में की जा चुकी है । इनमें से किसी भी विद्या को अपनाकर वह श्रीभगवान् की प्राप्ति रूप मोक्ष को प्राप्त करना चाहता है । 


उपनिषदो में वर्णित जो भक्ति रूप बत्तीस विद्याएँ है, उनमें त्रैवणिकों का ही अधिकार है, क्योंकि वे सभी विद्याएँ वैदिक हैं । वेदाध्ययन में त्रिवर्ण का ही अधिकार 


[[१९८]]




महर्षियों ने बतलाया है । अतएव औपनिषद् भक्ति-विद्याओं में शूद्रों का अधिकार निषेध किया गया है । महर्षि बादरायण ने ब्रह्मसूत्रों के अपशूद्राधिकरण में निर्णीत किया है कि वेदाध्ययन में त्रिवर्ण का ही अधिकार है । वेदाध्ययन में अधिकार न होने के कारण शूद्रों का वैदिक भक्ति-विद्याओं को अपनाने का अधिकार नहीं है । 


ब्रह्मविद्या में देवताओं का अधिकार - प्रतिपादन - प्रश्न है कि भक्तियोग का अनुष्ठान करने में देवताओं का अधिकार है कि नहीं ? पूर्वमीमांसकों का कहना है कि देवताओं का ब्रह्मविद्या रूपी भक्तियों में अधिकार नहीं है, क्योंकि देवताओं के विग्रहादि में कोई भी प्रमाण नहीं है । ब्रह्मोपासना शरीरधारियों के लिए ही साध्य है । यह उपासना संस्कृत मन से ही साध्य है । मन, विवेक आदि साधन - सप्तक से संस्कृत होता है । ये सात साधन शरीरधारी जीवों के द्वारा ही अनुष्ठित हो सकते हैं । अतएव ब्रह्मोपासना के लिए करण - कलेवरधारी जीव होना अनिवार्य है । करण- कलेवर रहित देवताओं का इस उपासना के करने में कोई भी अधिकार नहीं है । 


[[1]]


। 


इस शंका का समाधान करते हुए महर्षि बादरायण कहते हैं— 'तदुपर्यपि बाद- रायणः सम्भवात्' ( ब्र० सू० १।३।२५ ) । अर्थात् मनुष्यों से ऊपर रहने वाले देवताओं का भी ब्रह्मोपासना में अधिकार है, क्योंकि देवताओं में भी ब्रह्मोपासना के लिए अथित्व एवं सामर्थ्य देखा जाता है । ब्रह्मोपासना के लिए तीन प्रकार के सामर्थ्य अपेक्षित हैं – जन्म - सामर्थ्य, कर्म - सामर्थ्य और बुद्धि-सामर्थ्यं । इन तीनों प्रकार के सामर्थ्यो का सद्भाव देवताओं में पाया जाता हैं । सृष्टि के प्रारम्भ में सुना जाता है कि परमात्मा सृष्टि के प्रारम्भ में जगत् की सृष्टि करके नाम-रूप का व्याकरण करता है । परमात्मा के द्वारा देवताओं के नाम-रूप के व्याकरण का अर्थ है- -उनको करण - कलेवरादि का प्रदान । करण-कलेवर धारण करने मात्र से ही देवताओं का जन्म -सामर्थ्यं सिद्ध होता है । किञ्च पटुतर शरीरेन्द्रिय धारणमात्र से ही इन्द्रादि देवताओं का कर्म - सामर्थ्य तथा बुद्धि-सामर्थ्य भी सिद्ध होता है । छान्दोग्यो- पनिषद् के आठवें अध्याय में सुना जाता है कि प्रजापति ने इन्द्र को ब्रह्मविद्या का उपदेश दिया । 'वज्रहस्तः पुरन्दरः' ( तै० आ० २।६।७ ) अर्थात् इन्द्र अपने हाथ में वज्र धारण करते हैं । 'तेन इन्द्रो वज्रमुदयच्छत्' ( तै० आ० २।४।१२ ) अर्थात् इसलिए इन्द्र ने अपना वज्र ऊपर की ओर उठाया । ये श्रुतियाँ भी देवताओं के कर्म - सामर्थ्य तथा बुद्धि-सामर्थ्य का प्रतिपादन करती हैं । 


देवताओं में ब्रह्मोपासना के लिए अपेक्षित अथित्व सामर्थ्य भी पाया जाता है । ब्रह्मा के वेदापहार के कारण तापानुभव, शंकर का ब्रह्म-शिरोच्छेदन जन्य ब्रह्महत्या से आध्यात्मिकादि दुःखों को प्राप्त करना, इन्द्र का असुरों से पराजित होकर अपने राज्य से निर्वासित होना आदि सुना जाता है । ये दुःखी देवता अपने दुःखापनोदन के लिए ब्रह्मोपासना करें, इसमें कोई विरोध नहीं है । इस प्रकार अथित्व एवं सामर्थ्य सम्पन्न होने के कारण देवताओं का ब्रह्मविद्या में अधिकार है । 





[[१९९]]


किञ्च ब्रह्म की उपासना करके ही जीव देवता बनते हैं । देवता बन जाने पर भी वे ब्रह्मोपासना के प्रकार एवं फल को भूलते नहीं हैं, अतएव उनका ब्रह्मविद्या में अधिकार है । 


साध्यभक्ति तथा साधनभक्ति की चर्चा धर्मभूतज्ञान - प्रकरण में की गयी है । 


प्रपन्नानां स्वरूपं भेदाश्व 


आकिञ्चन्यानन्यगतित्वधर्मविशिष्टो भगवन्तमाश्रितः 


प्रपन्नः । 


स 


द्विविधः - त्रैवगिकपरो मोक्षपरश्चेति । त्रैवर्गिकपरो नाम, भगवत एव धर्मार्थकामाभिलाषी । मोक्षपरस्तु सत्सङ्गत्या नित्यानित्यपरवस्तुविवेके सति संसारे निर्वेदाद्वैराग्ये उत्पन्ने मोक्षेच्छायां जातायां तत्सिद्धचर्थम् आचार्यो वेदसम्पन्न इत्याद्याचार्यलक्षणलक्षितं गुरुं संश्रित्य तद्द्द्वारा पुरुष- कारभूतां श्रियं प्रपद्य भक्त्याद्युपायान्तरेषु अशक्तोऽत एवाकिञ्चनोऽनन्य- गतिः श्रीमन्नारायणचरणावेवोपायत्वेन स्वीकरोति ( यः ) स प्रपन्नः । प्रपत्तिस्सर्वाधिकारा । प्रपन्नो द्विविधः - एकान्ती परमैकान्ती चेति । यो मोक्षफलेन साकं फलान्तराण्यपि भगवत एवेच्छति स एकान्ती । देवतान्तर- शून्य इत्यर्थः । भक्तिज्ञानाभ्यामन्यत्फलं भगवतोऽपि नेच्छति यः स परमं- कान्ती । स द्विविधः - दृप्तार्तभेदात् । अवश्यमनुभोक्तव्यमिति प्रारब्ध- कर्मानुभवन्नेतद्देहावसानसमयमी ( ये मोक्षमपे ) क्षमाणो दृप्तः । जाज्वल्य- मानाग्निमध्यस्थितेरिव संसारस्थितेरतिदुस्सहत्वात्प्रपत्त्युत्तरक्षण एव मोक्ष- काम आर्तः । 


अनुवाद - अकिञ्चन तथा अनन्यगति होकर श्रीभगवान् की शरणागति करने वाले जीव प्रपन्न कहलाते हैं । प्रपन्न दो प्रकार के होते हैं - १. त्रिवर्गैकपरायण तथा २. मोक्षपरायण । जो जीव श्रीभगवान् की ही उपासना करके उनसे ही धर्म, अर्थ एवं काम, इन तीनों पुरुषार्थों को चाहते हैं, वे त्रिवर्गपरायण हैं । मोक्ष- परायण प्रपन्न जीव तो सत्संग के द्वारा नित्यानित्य वस्तु-विवेक को प्राप्त कर संसार से निर्विण्ण हो जाता है । फलतः वैराग्य के उत्पन्न हो जाने से उनमें मोक्ष को प्राप्त करने की जब इच्छा उत्पन्न हो जाती है तो उस मोक्ष को प्राप्त करने के लिए वैदिक आचार्य का संश्रयण करके, उसके द्वारा पुरुषकारस्वरूपा श्रीदेवीजी की शरणागति करके, वेदों में वर्णित भक्ति आदि विभिन्न उपायों में असमर्थ होने के कारण अकि- ञ्चन तथा अनन्यगति होकर भगवान् श्रीमन्नारायण के चरणों को ही मोक्ष प्राप्त करने के साधन रूप से अपनाता है । प्रपत्ति करने में सभी जीवों का अधिकार है । ये प्रपन्न जीव दो प्रकार के होते हैं— एकान्ती और परमैकान्ती । जो मोक्षरूपी फल के साथ ही अन्य फलों को भी श्रीभगवान् से ही प्राप्त करना चाहता है, वह एकान्ती प्रपन्न जीव है । वह किसी भी फल के लिए दूसरे देवता की उपासना नहीं करता है । 


[[२००]]




परमैकान्ती प्रपन्न जीव वह है, जो भगवान् से भी भक्ति तथा ज्ञान से भिन्न फलों को नहीं प्राप्त करता है । परमैकान्ती प्रपन्न दो प्रकार के होते हैं- दृप्त एवं आर्त । प्रारब्ध कर्मों का फल अवश्य भोगना पड़ता है, यह जानकर प्रारब्ध कर्मों का फल भोगते हुए इस देह की समाप्ति के समय मोक्ष प्राप्ति को चाहने वाले जीव दृप्त प्रपन्न कहलाते हैं । आर्त-प्रपन्न जीव वे होते हैं, जो संसार में रहना उसी प्रकार से दुःख दसमझते हैं, जिस प्रकार धधकती हुई अग्नि के बीच में रहना कष्टप्रद होता है, अतएव इस असह्य संसार से प्रपत्ति के पश्चात् ही मोक्ष को प्राप्त करना चाहते हैं । प्रपन्न जीव 


भा० प्र० 


- मोक्षपरायण अधिकारियों के दो भेद उद्दिष्ट किये जा चुके हैं - भक्त एवं प्रपन्न । भक्तों के स्वरूप तथा भेद निरूपित किये जा चुके हैं । इस अनुच्छेद में प्रपन्नों के स्वरूप तथा भेद निरूपित किये जा रहें हैं । प्रपन्न जीव श्रीभगवान् को अपना एकमात्र शरण मानते हैं । भगवान् से भिन्न वे अपना न तो किसी को प्राप्य मानते हैं और न तो रक्षक । मेरा जो कुछ भी होगा भगवान् से ही होगा, अन्य किसी दूसरे से कुछ भी नहीं होगा, इस प्रकार की भावना ही भगवान् के प्रति अनन्य - गतित्व की भावना है । ऐसे जीव भगवान् के प्रति सदा दीन बने रहते हैं । वे मानते हैं कि मेरा इतना सुकृत नहीं हो सकता है कि मैं अपने कर्तव्यों के बल पर श्रीभगवान् का कृपापात्र बन सकूं । भगवान् स्वभावतः निर्हेतुक करुणासागर हैं, अतएव वे अपनी कृपा से ही मुझे भी अपना लेंगे । इस प्रकार की भावना ही श्रीभगवान् के प्रति अकिञ्चनता की भावना है । 'हे भगवन् ! मेरे पास कोई भी साधन तथा सामर्थ्य नही है, आप मुझे अपना लें' यही भावना आकिञ्चन्य की भावना है । इस आकिञ्चन्य तथा अनन्यगतित्व की भावना से भावित होकर श्रीभगवान् को एक- मात्र अपना रक्षक मानना ही प्रपन्नों का लक्षण है । 


प्रपन्न जीवों के भी दो भेद किये जाते हैं—त्रिवर्गपरायण और मोक्षपरायण । त्रिवर्गपरायण जीव श्रीभगवान् की ही आराधना करके उनसे ही धर्म, अर्थ और काम को भी प्राप्त करना चाहते हैं । वे अपनी आराधना का विषय किसी दूसरे 


देवता को नहीं बनाते हैं । 


मोक्षपरक जीव वे हैं, जो सत्संग को प्राप्त कर नित्यानित्य वस्तु का ज्ञान प्राप्त कर लेते हैं । संसार की अनित्यता को जानकर वे संसार तथा संसार के साधनों से उदासीन हो जाते हैं । ऐसा करने के कारण उनके भीतर संसार के प्रति वैराग्य हो जाता है। वे निश्चय कर लेते हैं कि धर्म, अर्थ, एवं काम, ये तीनों पुरुषार्थ अनित्य हैं । मोक्ष ही एकमात्र नित्य पुरुषार्थ है । अतएव धर्मार्थकाम - जन्य संसार अवश्य विनष्ट होगा । इस नश्वर संसार के पीछे अमूल्य मानव जीवन को बर्बाद करना, इस मानव जीवन की प्राप्ति के लक्ष्य से पराङ्मुख होना है । इस तरह से जानकर अधि- कारी के मन में इस नश्वर संसार से वैराग्य हो जाता है और नित्य मोक्ष को प्राप्त 


करने की इच्छा उन अधिकारियों के मन में उत्पन्न हो जाती है । 





[[२०१]]


मोक्ष प्राप्ति के साधन क्या है ? इस बात को जानने के लिए वह सदाचार्य की शरणागति करता है । श्रुति भी कहती है- 'परीक्ष्य लोकान् कर्मचितान् ब्राह्मणो निर्वेद- मायात् नास्त्यकृतः कृतेन । तद्विज्ञानार्थं स गुरुमेवाभिगच्छेत्, समित्पाणिः श्रोत्रियं ब्रह्मनिष्ठम् ' ( मु० उ० १।२1११ ) । अर्थात् कर्मार्जित लोकों की भली-भाँति परीक्षा करके वेदज्ञ को चाहिए कि वह संसार से उदासीन हो जाय। क्योंकि मीमांसा श्रवण के समय वह जान लेता है कि नित्य मोक्ष नामक पुरुषार्थं की प्राप्ति किये जाने वाले इन साधनानुष्ठानों से कभी भी संभव नहीं है । अतएव उस मोक्षविद्या का ज्ञान प्राप्त करने के लिए अधिकारी को चाहिए कि वह आचार्य के शरण में उपहार- पाणि होकर जाय । आचार्य के गुणों को बतलाते हुए श्रुति कहती है कि आचार्य वही हो सकता है, जो वेदज्ञ तथा ब्रह्मज्ञानी हो । आचार्य के स्वरूप को निरूपित करते हुए श्रीरामानुजाचार्य कहते हैं कि उच्च वंश में उत्पन्न, सदाचारपरायण तथा वेदों का ज्ञाता आचार्य को होना चाहिए - 'सत्सन्तानप्रसूत सदाचारनिष्ठवेदविदाचार्यः' ( ब्र० सू० १।१।१ श्रीभाष्य ) । आचार्य के लक्षणों का निर्देश करते हुए श्रीमद्वेदान्तदेशिक कहते हैं- 


'सिद्धं सत्सम्प्रदाये स्थिरधियमनघं श्रोत्रियं ब्रह्मनिष्ठम्, सत्त्वस्थं सत्यवाचं समयनियतया साधुवृत्त्या समेतम् । दम्भासूयादिमुक्तं जितविषयगणं दीर्घबन्धुं दयालुम्, 


स्खालित्ये शासितारं स्वपरहितपरं देशिकं भूष्णुरीप्सेत् ॥' 


अर्थात् आत्मोज्जीवन चाहने वाले को चाहिए कि वह सत्सम्प्रदाय में दीक्षित, स्थिर बुद्धि वाले, निष्पाप, वेदज्ञ, ब्रह्मवेत्ता, सात्त्विक, सत्यवक्ता, निश्चित समय से साधु कार्यों को सम्पादित करने वाले, दम्भ तथा असूया से रहित, विषयों से पराङ्मुख, लम्बी शिष्य परम्परा वाले; दयालु, उन्मार्गगामी होने पर प्रशासन करने वाले तथा अपना एवं अपने शिष्यों का कल्याण करने वाले पुरुष को आचार्य बनाए । 


आचार्यवरण के पश्चात् आचार्य के माध्यम से अधिकारी श्रीदेवीजी की शरणागति करता है तथा श्रीभगवान् के चरणकमलों को ही अपनी मोक्षप्राप्ति का उपाय मानता है । श्रीदेवी भगवान् की प्राप्ति में पुरुषकारस्वरूपा है । अग्रसारित करने वाले को पुरुषकार कहते हैं । श्रीलक्ष्मीजी आचार्य के द्वारा शरणागति करनेवाले जीवों का पुरुषकार कर देती हैं, जिससे बिना किसी रोक-टोक के जीव श्रीभगवान् की कृपा का पात्र बन जाता है । श्रीभगवान् स्वयं कहते हैं— 


'मत्प्राप्ति प्रति जन्तूनां संसारे पततामधः । लक्ष्मीः पुरुषकारत्वे निर्दिष्टा परमर्षिभिः ॥ ममापि च मतं ह्येतत् नान्यथा लक्षणं भवेत् । अहं मत्प्राप्त्युपायौ वै साक्षाल्लक्ष्मीपतिः स्वयम् ॥ 


लक्ष्मीः 


पुरुषकारेण 


एतस्याश्च 


वल्लभाप्राप्तियोगिनी । 


विशेषोऽयं निगमान्तेषु शब्द्यते ॥ 


[[२०२]]




आकिञ्चन्यैकशरणाः केचिद्भाग्याधिकाः पुनः । प्रपद्य प्रीतमानसः ॥ 


लक्ष्मी पुरुषकारेण वृतवन्तो 


वरानन । 


मत्क्षमां प्राप्य सेनेश प्राप्य प्रापकमेव माम् । 


लब्ध्वा कृतार्थाः प्राप्यन्ते मामेवानम्यमानसाः ॥ ' 


संसार में अधःपतित जीवों को मेरी प्राप्ति के लिए महर्षिगण श्रीलक्ष्मीजी को पुरुषकार कहते हैं । स्वयं मेरा भी यही मत है, मेरी प्राप्ति का दूसरा कोई मार्ग नहीं है । मैं स्वयं लक्ष्मीपति अपनी प्राप्ति का साधन स्वयं हूँ । मेरी प्रिया लक्ष्मी- जी मेरी प्राप्ति करानेवाली है । लक्ष्मीजी का विशेष वैभव वेदान्तों में वर्णित है । कुछ ही ऐसे भाग्यशाली हैं, जो आकिञ्चन्यविशिष्ट हैं तथा हे सेनेश ! लक्ष्मी की पुरुषकार प्राप्ति-पुरस्सर प्रसन्नमना होकर मेरे दोनों चरणकमलों को ही अपना एकमात्र शरण मान लेते हैं, वे मेरी क्षमा का विषय बन जाते हैं तथा जीवों को प्राप्त करने वाले मुझे ही प्राप्त करके तथा मुझे नमस्कार करके कृतकृत्य हो जाते हैं । 


श्रीलक्ष्मीजी में पुरुषकार की पूर्णता - श्रीवचनभूषणकार लोकाचार्य का कहना है कि पुरुषकार के लिए तीन गुण अपेक्षित हैं - ( १ ) कृपा, ( २ ) पारतन्त्र्य तथा (३) अनन्यार्हत्व । 'पुरुषकारभवनसमये कृपापारतन्त्र्यमनन्यार्हत्वे चापेक्षितम्' ( श्रीवचनभूषण ८ ) । श्रीलक्ष्मीजी में ये तीनों गुण पाये जाते हैं । वे अपने आश्रित जीवों पर कृपा का प्रदर्शन करती हैं । वे श्रीभगवान् के परमपरतन्त्र हैं तथा वे श्रीभगवान् के ही योग्य हैं । 'राघवत्वेऽभवत् सीता रुक्मिणी कृष्णजन्मनि ।' इस विष्णुपुराण की सूक्ति के अनुसार श्रीलक्ष्मीजी जब सीताजी का अवतार ग्रहण कीं तो उनमें ये तीनों गुण स्पष्ट रूप से परिलक्षित हुए । श्रीरामायण में लक्ष्मीजी के तीन विश्लेष श्रीभगवान् से देखे जाते हैं । लोकाचार्य कहते हैं कि - 'लक्ष्म्याः प्रथमविश्लेषः स्वकृपाप्रकाशनार्थम् ' ( श्रीवचनभूषण ९ ) । अर्थात् श्रीभगवान् से प्रथम बार विश्लिष्ट होकर सीताजी ने अपनी कृपा का प्रकाशन किया। रावण के मारे जाने के पश्चात् राक्षसियों का चित्रवध करने के लिए उद्यत हनुमान्जी से राक्षसियों की रक्षा करते हुए सीताजी ने कहा- 


'पापानां वाऽशुभानां वा वधार्हाणामथापि वा । कार्यं कारुण्यमार्येण न कश्चिन्नापराध्यति ॥ ' 


अर्थात् हे हनुमन् ! आर्य व्यक्ति को जीवों पर भी कृपा करे, क्योंकि संसार में होता हो । 


( वा० रा० यु० का ० ११५।४३ ) चाहिए कि वह पापी, वधाईं तथा अशुभ कोई भी ऐसा जीव नहीं, जिससे अपराध न 


श्रीजानकीजी ने द्वितीय विश्लेष में अपना भगवत्पारतंत्र्य प्रकाशित किया । 'मध्यमविश्लेषः पारतन्त्र्यप्रकाशनार्थम् ' ( श्रीवचनभूषण १० ) । जिस समय भगवान् 





[[२०३]]


श्रीराम की आज्ञा से अन्तर्वत्नी सीता को जंगलों में छोड़कर श्रीलक्ष्मणजी चलने लगे तो सीताजी ने कहा- 


'न खल्वद्यैव सौमित्रे जीवितं जाह्नवी जले । 


त्यजेयं राजवंशस्तु भर्तुर्भे परिहास्यते ॥' 


अर्थात् लक्ष्मण मैं आज ही 


गर्भ में मेरे स्वामी का वंश है । 


( वा० रा० उ० का० ४८१८ ) इस गंगा में डूबकर अपनी जान दे देती, किन्तु मेरे मेरे मरने से उनका राजवंश विनष्ट हो जायेगा, इसीलिए मैं अपनी जान नहीं दे रही हूँ। मैं श्रीराम के अत्यन्त परतन्त्र हूँ । 


श्रीसीताजी केवल श्रीराम के ही योग्य थीं । वे सदा श्रीभगवान् से अनन्य थीं । सुन्दरकाण्ड में सीताजी ने स्वयं कहा – 'अनन्या राघवेणाहं भास्करेण यथा प्रभा' ( वा० रा० ५।२१।१५ ) । जिस प्रकार सूर्य से उसकी प्रभा अभिन्न होकर रहती है, उसी प्रकार मैं श्रीराम से अनन्य हूँ । श्रीसीताजी ने अन्तिम विश्लेष में अपने अन- न्यार्हत्व को प्रकाशित किया- 'अनन्तरं विश्लेषोऽनन्यार्हत्व प्रकाशनार्थम्' ( श्रीवचन- भूषण ११ ) । रामाश्वमेध के पश्चात् समागत ऋषियों के समक्ष भगवान् राम का मनोभाव जानकर महर्षि वाल्मीकि के आदेश से अपनी अनन्यार्हता को प्रमाणित करते हुए श्रीसीताजी ने कहा- 


'यथाहं राघवादन्यं मनसाऽपि न चिन्तये । तथा मे माधवी देवी विवरं दातुमर्हति ॥ मनसा कर्मणा वाचा यथा रामं समर्चये । तथा मे माधवी देवी विवरं दातुमर्हति ॥ यथैतत् सत्यमुक्तं मे वेद्मि रामात्परं न च । तथा मे माधवी देवी विवरं दातुमर्हति ॥' 


अर्थात् यदि मैंने राम से भिन्न पुरुष हे पृथिवी देवी ! मुझे प्रवेशार्थ विवर दे की समर्चा करती हूँ तो हे पृथिवी देवी ! 


दे 


। 


( वा० रा० उ० का० ९७।१४-१६ ) का मन से भी चिन्तन नहीं किया है तो 


यदि मैं मन, वाणी और कर्म से श्रीराम 


मुझे प्रवेशार्थ विवर प्रदान करे। यदि मैं 


सत्य कहती हूँ कि श्रीराम से भिन्न किसी पुरुष को नहीं जानती हूँ तो हे पृथिवी देवी ! मुझे विवरमार्ग प्रदान करे । और सीताजी की इन बातों को सुनकर पृथिवी 


ने 


ससम्मान दिव्यसिहासन पर बैठाकर उन्हें प्रवेशार्थं विवरमार्ग प्रदान करके सम्मा- 


नित किया । इस प्रकार पूर्णरूप से लक्ष्मीजी में पुरुषकाररूपता सिद्ध होती है । 


प्रपत्ति की सुगमता - प्रपन्न जीव औपनिषद् द्वात्रिंशत् ब्राह्मविद्याओं को अपनाने में असमर्थ होता है । वह अकिञ्चन तथा अनन्यगति होकर भगवान् के दोनों चरण- कमलों को ही श्रीभगवान् की प्राप्ति रूप मोक्ष का उपाय मानता है । इस प्रपत्ति में सभी का अधिकार है। इसमें अधिकारी का नियम नहीं है, सब लोग प्रपत्ति कर 


[[२०४]]




सकते हैं । प्रपत्ति की सुगमता का वर्णन करते हुए लोकाचार्य कहते हैं - 'प्रपत्तेर्देश- नियमः कालनियमोऽधिकारिनियमः फलनियमश्च नास्ति' ( श्री० व० भू० २७ ) । अर्थात् प्रपत्ति में देश, काल, अधिकारी तथा फल का नियम नहीं है । प्रपत्ति में एकमात्र विषय का नियम है । 'विषय नियम एवास्ति' ( श्री व० भू० २८ ) । 


प्रपन्न जीवों के भेद - प्रपन्न जीवों के दो भेद किये गए हैं- एकान्ती और पर मै- कान्ती । एकान्ती प्रपन्न जीव श्रीभगवान् से ही मोक्ष तथा मोक्ष के साथ-साथ अन्य फलों को प्राप्त करना चाहता है । किन्तु परमैकान्ती जीव भगवान् से भी ज्ञान और भक्ति ही चाहता है । वह ज्ञान और भक्ति से भिन्न वस्तुओं को भगवान् से भी नहीं चाहता है । उसे एकमात्र मोक्ष को प्राप्त करने की इच्छा रहती है । मोक्ष-व्यतिरिक्त उसे कुछ भी नहीं चाहिए । उसे मोक्ष की प्राप्ति परमज्ञान और परमभक्ति से ही सम्भव है, अतएव वह भगवान् से भी केवल परमज्ञान और परमभक्ति को ही प्राप्त करना चाहता है । 


परमैकान्ती प्रपन्न जीवों के दो भेद होते हैं- दृप्त और आर्त । दृप्त प्रपन्न वे होते हैं, जो यह जानकर कि प्रारब्ध कर्मों का फल अवश्य भोगना पड़ता है, अतएव वर्तमान शरीर के पातकाल में मोक्ष प्राप्त करने की इच्छा करते हैं, क्योंकि शरणागति का यह प्रभाव होता है कि उससे इस शरीर के अन्त में ही मोक्ष प्रदान कर देती है । प्रपत्ति करने वाले जीवों को मोक्ष प्राप्त करने के लिए अन्तिमप्रत्यय अनपेक्षित होता है । 


आर्त प्रपन्न जीव चाहते हैं कि प्रपत्ति करने के पश्चात् ही मेरा यह शरीर छूट जाय । क्योंकि संसार धधकती हुई आग के समान अत्यन्त दुःख देता है । आग भी जीवों को सन्तप्त करने का काम करती है । संसार तो तीन प्रकार के तापों से जीवों को सन्तप्त करता है । वे सन्ताप - आध्यात्मिक, आधिभौतिक एवं आधिदैविक हैं । 


मुक्तजीववर्णनम् 


मुक्तो नाम, उपायपरिग्रहानन्तरं नित्यनैमित्तिकभगवदाज्ञानुज्ञा कैङ्कर्य- रूपाणि कर्माणि स्वयम्प्रयोजनतया कुर्वन् भगवद्भागवताचार्यापचारांश्च वर्जयन्, देहावसानकाले सुकृतदुष्कृते मित्रामित्रयोनिक्षिपन् वाङ्मनसीत्यादि- प्रकारेण हार्वे परमात्मनि विश्रम्य मुक्तिद्वारमतसुषुम्नानाडों प्रविश्य तथा ब्रह्मरन्धान्निष्क्रम्य हार्देन साकं सूर्य किरणद्वाराऽग्निलोकं गत्वा दिनपूर्वपक्ष- तरायण संवत्सराद्यभिमानिदेवताभिर्वायुना च पथि सत्कृतः, सूर्यमण्डलं भित्त्वा ( नभोरन्ध्र ) रथचक्ररन्ध्रद्वारा सूर्यलोकं गत्वाऽनन्तरं चन्द्रविद्युद्वरु- णेन्द्र प्रजापतिभिर्मार्गप्रदशभिरातिवाहिकेर्गणैस्सह सोपचारं तत्तल्लोकान- तीत्य प्रकृतिवैकुण्ठ सीमापरिच्छेदिकां विरजां तीर्त्वा सूक्ष्मशरीरं विहाय अमानवकरस्पर्शादप्राकृतदिव्य ( मङ्गल - ) विग्रहयुक्तश्चतुर्भुजो ब्रह्मालङ्का- रेणालङ्कृतः, इन्द्रप्रजापतिसंज्ञकनगरद्वारपालाभ्यनुज्ञया श्रीवैकुण्ठाख्यं दिव्य-


[[२०५]]


नगरं प्रविश्य पताकालङ्कृतदीर्घ प्राकार सहितगोपुरमतीत्य ऐरम्मदाख्यामृत- सरस्सोमसवनाख्याश्वत्थं च दृष्ट्वा शतं मालाहस्ता इत्याद्युक्तवत दिव्याप्सरोगणैरुपचरितो ब्रह्मगन्धादिभिरलङ्कृतस्तत्रत्यानन्तगरुडविश्वक्से- नादीन् प्रणम्य तैर्बहुमतो महामणिमण्डपमासाद्य पर्यङ्कसमीपे स्वाचार्यान् प्रणम्य पर्यङ्कसमीपं गत्वा तत्र धर्मादिपीठोपरि कमले अनन्ते विमलादि- मिश्चामरहस्ताभिस्सेव्यमानं श्रीभूमिनोलासमेतं शङ्खचक्रादिदिव्यायुधोपेतं जाज्वल्यमानकिरीटमुकुट चूडावतंस मकर कुण्डलग्ग्रैवेय कहा र केयूर कटक श्रीवत्स- कौस्तुभमुक्तादामोदरबन्धनपीताम्बर काश्वीगुणनू पुराद्य परिमितदिव्यभूषणं- भूषितमपरिमितोदार कल्याणगुणसागरं भगवन्तं दृष्ट्वा तत्पादार- विन्दयुगलं शिरसा प्रणम्य पादेन पर्यङ्कमारुह्य तेन स्वाङ्के स्थापितः कोऽसीति पृष्टो ब्रह्मप्रकारो ( ब्रह्मपरिकरो ) ( ब्रह्मप्रकाशो ) ऽस्मीति उक्त्वा तेन कटाक्षितः तदनुभवजनितप्रहर्ष प्रकर्षात्सर्वदे श सर्व कालसर्वा- वस्थोचित सर्व के ङ्कर्यै कर तिराविर्भूतगुणाष्टकः उत्तरावधिरहितब्रह्मानुभववान् यः स मुक्त इत्युच्यते । मुक्तस्य ब्रह्मसाम्यापत्तिश्रुतिस्तु भोगसाम्यमाह, जगद्व्यापारवर्जनस्य प्रतिपादनात् । तस्य नानात्वं सर्वलोकसश्वरणं च सम्भवति । 


अनुवाद - मुक्त जीव वे हैं, जो प्रपत्ति नामक उपाय के स्वीकार करने के पश्चात् नित्य नैमित्तिक कर्मों को भगवान् की आज्ञा एवं अनुज्ञा का कैंकर्य रूप कर्मों का स्वयं प्रयोजन रूप से अनुष्ठान करते हुए तथा भगवदापचार, भागवतापचार का परित्याग करते हुए, देहपात के समय में अपने पाप एवं पुण्यों को क्रमशः शत्रुओं तथा मित्रों को प्रदान कर देते हैं । ' वाणी में मन का लय होता है' इत्यादि श्रौतवाक्यानुसार हृदयस्थ परमात्मा में लीन होकर मुक्ति के द्वारभूत सुषुम्णा नाड़ी में प्रवेश करके, उसके द्वारा ब्रह्मरंध्र से निकलकर जीव हृदयस्थ परमात्मा के साथ सूर्यकिरणों के द्वारा अग्निलोक में जाता है । मार्ग में दिन, शुक्लपक्ष, उत्तरायण तथा संवत्सर आदि के अभिमानी देवताओं तथा वायु के द्वारा समादृत होता हुआ वह सूर्य मण्डल का भेदन करके रथचक्ररन्ध्र के द्वारा सूर्यलोक में जाने के पश्चात् मार्ग का प्रदर्शन करने वाले चन्द्रमा, विद्युत्, वरुण, इन्द्र तथा प्रजापति, इन आतिवाहिक - गणों के साथ सम्पूजित होते हुए तत् तत् लोकों को पारकर प्रकृति तथा वैकुण्ठ की सीमा को विभाजित करने वाली विरजा नदी को पार करके अपने सूक्ष्म शरीर को त्याग देता है । वहाँ अमानव-कर से स्पर्श होते ही वह चतुर्भुज दिव्यमङ्गलविग्रह को प्राप्त कर ब्रह्म के अलङ्कारों से अलङ्कृत होता हैं । इन्द्र, प्रजापति नामक नगर के द्वारपालों से आज्ञा प्राप्त कर मुक्तजीव श्रीवैकुण्ठ नामक दिव्य नगर में प्रवेश करता है । उस नगर के पता- काओं से समलङ्कृत दीर्घं प्राकार ( लम्बी चहारदिवारी ) युक्त गोपुर को पार करके ऐरम्मद नामक अमृतसरोवर तथा सोमसबन नामक अश्वत्थवृक्ष का दर्शन करता है । 


१६ य० 


[[२०६]]




वहाँ ' शतम् मालाहस्ताः' इत्यादि छान्दोग्य श्रुति के अनुसार पाँच सौ दिव्य अप्सराएँ उसका पूजन करके ब्रह्मगन्ध आदि से समलंकृत करती हैं । तदनन्तर मुक्तजीव वहाँ पर विद्यमान अनन्त, गरुड, विष्वक्सेन आदि नित्यसूरियों को प्रणाम करके, उनके द्वारा समादृत होकर महामणिमण्डप में प्रवेश करता है । वहाँ पर शय्या के समीप में विद्यमान अपने आचार्यों को प्रणाम करके पर्यङ्क के पास जाकर वहाँ पर धर्मादि पीठों के ऊपर विद्यमान, कमल के ऊपर विद्यमान, शेष के ऊपर विमला आदि चामरग्राहि- णियों के द्वारा सुसेवित श्रीदेवी, भूदेवी एवं नीलादेवी के साथ विद्यमान, शङ्ख-चक्रादि दिव्य आयुधों से समलङ्कृत, चमकते हुए किरीट, मकुट, चूडामणि, मकराकृत कुण्डल, गले का हार, केयूर, कंकण, श्रीवत्सचिह्न, कौस्तुभमणि, दामोदरबन्ध, पीताम्बर, करधनी तथा नूपुर आदि असीमित दिव्य आभूषणों से विभूषित, अनन्त उदार कल्याण आदि गुणों के आश्रय श्रीभगवान् का दर्शन करता है । श्रीभगवान् के दोनों चरण-कमलों में शिर से प्रणाम करके, पैरों से दिव्य पर्यङ्क पर चढ़कर श्रीभगवान् के द्वारा अपनी गोद में बैठाया जाता है । 'तुम कौन हो' इस तरह से श्रीभगवान् के द्वारा पूछे जाने पर 'मैं ब्रह्म का प्राकार हूँ' यह कहकर, श्रीभगवान् के द्वारा प्रेमपूर्वक देखा जाता है । उस सप्रेमवीक्षण के अनुभवजनित हर्षातिरेक के कारण उसमें श्रीभगवान् के सभी देशों, सभी कालों, सभी अवस्थाओं के लिए उचित सभी कैङ्कय को सम्पादित करने का स्नेह उत्पन्न हो जाता है । इस प्रकार का वह आविर्भूत गुणाष्टक जीव अनन्त काल तक ब्रह्म का अनुभव करता है । मुक्तजीव की ब्रह्म की साम्यापत्ति बतलाने वाली श्रुति का अभिप्राय यह है कि वह ब्रह्म के सदृश भोगों को प्राप्त कर लेता है, क्योंकि श्रुतियाँ मुक्तजीव के जगद् - व्यापार का वर्णन करती हैं । मुक्तजीव स्वेच्छानुसार अनेक शरीरों को धारण करके नाना लोकों में स्वेच्छानुसार संचरण करता है । 


मुक्त जीव का वर्णन 


[[1]]


भा० प्र० - जीवों के तीन भेद बतलाए गये हैं- बद्ध, मुक्त एवं नित्य । बद्धों के स्वरूप तथा भेद का निरूपण किया जा चुका है । अब मुक्तजीवों के स्वरूप का निरूपण किया जा रहा है । मुक्तजीव वे हैं, जो प्रपत्ति करने के पश्चात् भी संसारा- वस्था में आजीवन नित्य एवं नैमित्तिक कृत्यों का अनुष्ठान यह समझकर किया करते हैं कि श्रौतस्मार्त नित्य नैमित्तिक कर्म श्रीभगवान् की आज्ञा रूप हैं। श्रुतिस्मृती ममैवाज्ञे ।' भगवान् कहते हैं - श्रुतियों एवं स्मृतियों में प्रोक्त अनुष्ठेय कर्म मेरी आज्ञा रूप है । 'आज्ञाच्छेदी मम द्रोही ।' श्रौतस्मार्त कर्मों का न पालन करना मेरी आज्ञा का उल्लंघन रूप द्रोह हैं । यही समझकर मुमुक्षु अधिकारी नित्य नैमित्तिक कर्मों का अनुष्ठान किया करते हैं कि इन कर्मों का अनुष्ठान श्रीभगवान् की आज्ञा का अनुपालन रूप है । श्रीभगवान् की आज्ञा का पालन ही भगवान् का कैंकर्य करना है । अतएव भगवान् का कैंकर्य सम्पादन रूप प्रयोजन की दृष्टि से मुमुक्षु अधिकारी यज्ञ, दान, तपस्या आदि कर्मों को किया करते हैं । 





[[२०७]]


भगवद्भाग० इत्यादि - मुमुक्षु जीव तीन प्रकार के अपराधों से बचा करते हैं । वे अपचार हैं- भगवदापचार, भागवतापचार तथा असह्यापचार । वाराहपुराण में बत्तीस प्रकार के अपचार वर्णित हैं । उनमें अनेक प्रकार के भगवदापचारों का वर्णन हैं । भगवान् की वस्तु को अपना समझना, अर्चावतार की मूर्तियों में प्राकृतत्व बुद्धि करना, ये सब भी भगवदापचार के अन्तर्गत हैं । भगवान् के भक्तों का अपचार ही भागवतापचार है । अथवा शास्त्रप्रतिकूल प्रक्रिया - विरुद्ध, जो भागवतों के विरुद्ध है, 


। उससे धनादि का उपार्जन भी भागवतापचार है । भगवान् तथा भगवान् के भक्तों से द्वेष करना, उनका उपहास करना, अपमान करना, आचार्य का अपमान करना इत्यादि असह्यापचार हैं । भागवतापचार से भी अधिक पापप्रद असह्यापचार है, इसे तो भगवान् कभी भी सहन नहीं करते हैं । 


[[1]]


देहावसान० इत्यादि - जब मुक्तजीव इस शरीर का त्याग करके उत्क्रमण करने लगता है तो उसके जो प्रारब्धकर्म के भुक्तावशिष्ट पुण्य एवं पाप होते हैं, उनमें से अवशिष्ट पाप उसके शत्रुओं को मिल जाते हैं और भुक्तावशिष्ट पुण्य उसके मित्रों को मिल जाते हैं । विद्या को अग्नि के समान शास्त्रों में बतलाया गया है तथा कर्मों को ईषिकातूल ( सरपत के भूआ ) के समान बतलाया गया है । जिस प्रकार आग लगने पर ईषीकातूल विनष्ट हो जाते हैं तथा कितना ही पानी पड़ने पर भी उसमें पुनः इषीकतूल नहीं निकलते हैं, उसी प्रकार से न्यासादि विद्याओं का सम्पर्क होते ही विद्याप्राप्त मुमुक्षु के पूर्वाघ का विनाश हो जाता है और उत्तराघ का पुनः कभी संश्लेष नहीं होता है । यही विद्या की प्राप्ति का माहात्म्य है । श्रुति कहती है- 'तद्यथेषीकातूलमग्नी प्रोतं प्रदूयेतैवं हास्य सर्वे पाप्मान प्रदूयन्ते' ( छा० उ० ५।२४।३ ) । अर्थात् जिस प्रकार अग्नि में डाला गया ईषीकातूल जल जाता है, उसी प्रकार विद्याप्राप्त मुमुक्षु जीव के सभी पुण्य-पाप रूप कर्म विनष्ट हो जाते हैं । तथा - ' तद्यथा पुष्कर पलाश आपो न श्लिष्यन्ते एवमेवं विदि पापं कर्म न श्लिष्यते ।' यह छान्दोग्य श्रुति कहती है कि जिस प्रकार कमल के पत्ते से जल का संश्लेष नहीं होता, उसी प्रकार इस आत्मवेत्ता पुरुष से पापकर्मों का संपर्क नहीं होता है । इसी बात को महर्षि बादरायण ने कहा है- तदधिगम उत्तरपूर्वाघयो रश्लेषविनाशौ तद्व्यपदेशात्' ( ब्र० सू० ४।१।१३ ) । अर्थात् श्रुतियाँ बतलाती हैं कि विद्या की प्राप्ति हो जाने पर पूर्वाघ का विनाश तथा उत्तराघ का अश्लेष हो जाता है । अर्थात् विद्यारम्भ से पूर्व किये गये सचित कर्मों का विद्या से विनाश होता है, अर्थात् उन कर्मों की शक्ति नष्ट हो जाती है, वह शक्ति श्रीभगवान् की प्रीतिविशेष और कोपविशेष रूप है । भाव यह है कि प्राचीन पुण्य-पाप रूप कर्मों के अनुसार कर्ता को अनुकूल तथा प्रतिकूल फल भोगने के लिए श्रीभगवान् के प्रीतिविशेष रूप तथा कोषविशेष रूप जो संकल्प होते हैं, ये संकल्प ही कर्मों की शक्ति हैं । विद्या के द्वारा यही शक्ति नष्ट होती है तथा विद्या-निष्पत्ति के पश्चात् प्रमादादि जन्य कर्मों में वह शक्ति उत्पन्न ही नहीं होती है । अर्थात् यह शक्ति प्रतिबद्ध हो जाती है। शरीर- 


[[२०८]]




पात के समय जब साधक के पुत्रादि उसके दायभाग को लेने लगते हैं तो उसी समय साधक के जो प्रतिबद्ध कर्म रहते हैं, उनमें से पापकर्म साधक के शत्रुओं को मिल जाते हैं और पुण्यकर्म साधक के मित्रों को मिल जाते हैं । श्रुति भी कहती है- 'तस्य पुत्रा दायमुपयन्ति सुहृदस्साधुकृत्यां द्विषन्तः पापकृत्याम् ।' 


विद्या प्राप्त जीव का सुषुम्णा नाडी में प्रवेश - वाङ्मनसी० इत्यादि - विद्याप्राप्त जीव जब प्रयाण करते हैं तो उस समय भी उसकी सत्सम्पत्ति ( परमात्मा में लय ) होती है; इस बात को बतलाती हुई श्रुति कहती है- 'सोम्यपुरुषस्य प्रयतो वाङ्मनसि सम्पद्यते मनः प्राणे प्राणस्तेजसि तेजः परस्यां देवतायाम् ' ( छा० उ० ६।८।६ ) । अर्थात् 'शरीर त्याग काल में वाणी का मन में लय होता है, मन का प्राण में, प्राणों का तेज में तथा तेज का परमात्मा में।' इस श्रुति के अनुसार जीव का देहत्याग काल में परमात्मा में लय हो जाता है । पुनः वह जीव सुषुम्णा नाड़ी में प्रवेश कर जाता है । यह सुषुम्णा नाड़ी ही मुक्ति का द्वार है । श्रुति कहती है कि -'शतं चैका च हृदयस्य नाड्यस्तासां मूर्धानमभिनिस्सृतैका । तयोर्ध्वमायन्नमृतत्वमेति । विष्वङ्- ङन्या उत्क्रमणे भवन्ति' ( कठो० २।३।१६ ) । अर्थात् हृदयप्रदेश से निकलने वाली एक सौ एक नाडियाँ है । उसमें एक नाड़ी मूर्धाप्रदेश- पर्यन्त आती है । उसके द्वारा इस शरीर से निकलने वाला जीव मोक्ष को प्राप्त करता है । अन्य नाड़ियों से उत्क्र- मण करने वाले जीव इधर-उधर जाते हैं । इस श्रुति में वर्णित मूर्धन्य नाड़ी ही सुषुम्णा नाड़ी है । परमपुरुष की आराधनाजन्य प्रसन्नता से विद्याप्राप्त जीव श्रीभगवान् का प्रियतम हो जाता है । प्रसन्न होकर परमात्मा उस जीव के लिए उस नाड़ी का द्वार प्रकाशित कर देते हैं । उस मुक्ति के द्वारभूत नाड़ी के द्वारा ही विद्या- प्राप्त जीव उत्क्रमण करता है । महर्षि बादरायण कहते हैं - 'तदोकोऽग्रज्वलनं तत्प्रका- शितद्वारो विद्यासामर्थ्यात् तच्छेषगत्य नुस्मृतियोगाच्च हार्दानुगृहीतशताधिकया' ( ब्र० सू० ४।२।१६ ) । अर्थात् विद्याप्राप्त पुरुष एक सौ एकवीं मूर्धन्य नाड़ी से ही उत्क्रमण करता है । क्योंकि परमपुरुष परमात्मा के आराधनस्वरूप वह विद्या परमात्मा को अत्यन्त प्रिय है । किञ्च वह विद्याओं की शेषभूत विद्या है, उसी के सामर्थ्य से वह आत्मा के अत्यन्त प्रिय मार्ग का स्मरण भी करता है । उस विद्या के ही सामर्थ्य से प्रसन्न होकर भगवान् उसके हृदय को प्रकाशित कर देते हैं, जिससे कि उस नाड़ी का द्वार प्रकाशित हो जाता है । उसमें प्रवेश करके जीव ब्रह्मरन्ध्र से बाहर निकलता माध्यम से अग्निलोक में जाता 


है । ब्रह्मरन्ध्र से निकलकर जीव सूर्य की किरणों के है । पुनः वह मार्ग में दिन, पूर्वपक्ष उत्तरायण तथा संवत्सर के अभिमानी देवताओं एवं वायु के द्वारा सत्कृत होकर सूर्यमण्डल को पार कर जाता है । पुनः सूर्यलोक में जाकर उसके बाद चन्द्रमा, विद्युत्, वरुण, इन्द्र तथा प्रजापति नामक आतिवाहिकों- जो मुक्तजीव के मार्ग का प्रदर्शन करते हैं— के द्वारा सम्पूजित होकर मुक्तजीव विरजा नदी को पार करता है। यह विरजा नदी प्रकृतिमण्डल तथा बैकुण्ठ की 





[[२०९]]


सीमा को विभाजित करती है। इस विरजा नदी को पार करके जीव अपने सूक्ष्म शरीर का भी त्याग कर देता है । 


जीवों के दो प्रकार के शरीर होते हैं - स्थूलशरीर और सूक्ष्मशरीर । स्थूल शरीर हम लोगों का यह पाञ्चभौतिक शरीर है । सूक्ष्मशरीर इस शरीर के त्यागने के पश्चात् भी बना रहता है । उसी शरीर के द्वारा जीव तत् तत् लोकों में जाकर सुख-दुःखादि का अनुभव करता है । यह सूक्ष्मशरीर सप्तादशावयवक होता है । विरजा नदी का अवगाहन होते ही वह सूक्ष्मशरीर भी छूट जाता है । इसके पश्चात् दिव्य पुरुष मुक्तजीव का स्पर्श करता है । उसके स्पर्श करते ही मुक्तजीव दिव्य शरीर को प्राप्त कर लेता है । वह चतुर्भुज शरीर वाला हो जाता है । वहाँ वह ब्रह्म के अलङ्कारों से अलङ्कृत होकर इन्द्र और प्रजापति नामक द्वारपालों की आज्ञा पाकर प्रवेश करता है । श्रीवैकुण्ठ नामक दिव्य नगर का प्रकार की पताकाओं से समलङ्कृत है । मुक्तजीव नामक दिव्य अमृतसरोवर और सोमसवन नामक 


श्रीवैकुण्ठ नामक दिव्य नगर में गोपुर दीर्घप्राकार तथा अनेक उसको पार करके पुनः ऐरम्मद अश्वत्थ का दर्शन करता है । 


वैकुण्ठ की नदी आदि का वर्णन - श्रीवैकुण्ठलोक की नदी इत्यादि का वर्णन उप- निषदों में भी मिलता है । 'तस्य ह वा एतस्य ब्रह्मलोकस्यारोहदो मुहूर्ता येष्टहा, विरजा नदी, तिल्यो वृक्षः सायुज्यं संस्थानमपराजितमायतनम् इन्द्रप्रजापती द्वारगोपी, विभुं प्रमितं विचक्षणासन्ध्यमितौजाः पर्यङ्कः' ( कौषीतकि ब्राह्मण उपनिषद् १।२ - ३ ) । अर्थात् उस ब्रह्मलोक में आर नामक एक प्रसिद्ध सरोवर है, जो अमृतमय है । छान्दोग्योपनिषद् में यहाँ पर तीन सरोवरों का वर्णन है— अर, ण्य और ऐर- म्मदीय । छान्दोग्य श्रुति है - ' अरव ह वै ण्यश्वार्णवी ब्रह्मलोके तृतीयस्यमितो दिवि तदैरम्मदीयं सरः । ' ( छा० उ० अध्याय ८1५) । उसके पश्चात् मुहूर्त नामक यष्टिहा हैं। ये अब्रह्मज्ञों को यष्टि प्रहार करते है । वहाँ पर विरजा अथवा विजरा नामक नदी है । उसी के सन्निकट तिल्य नामक वृक्ष है । छान्दोग्योपनिषद् में इसे ही सोम- सवन नामक अश्वत्थ वृक्ष कहा गया है । छान्दोग्य श्रुति है – 'तदश्वत्थः सोमसवन : ' ( छा० उ० ८1५ ) । वहाँ सालज्य नामक संस्थान है । अपराजित नामक नगर है । इन्द्र एवं प्रजापति नामवाले दो द्वारपाल हैं । वहाँ स्वर्णमय अत्यन्त विस्तृत मण्डप है। छान्दोग्योपनिषद् श्रुति कहती है- 'प्रभुविमितं हिरण्मयम्' ( छा० ८1५) । विचक्षण नामक वहाँ धर्मादि पीठ है । अमितौजा नामक योगपीठ है । 


" 


मुक्तजीव का पांच सौ दिव्य अप्सराओं द्वारा ब्रह्मालंकार - उपर्युक्त वस्तुओं का दर्शन कर लेने के बाद वहाँ की पाँच सौ दिव्य अप्सराएँ आकर उस मुक्त पुरुष की समर्चा तथा ब्रह्मालंकार करती हैं । कौषीतकि श्रुति कहती है- 'तं पञ्चशतान्यप्सरस प्रतिधावन्ति शतं मालाहस्ताः शतमाञ्जनहस्ताः शतं चूर्णहस्ताः, सतं वासोहस्ताः, शतं कणाहस्ताः, तं ब्रह्मालङ्कारेणालङ्कुर्वन्ति' (कौषीतकि ब्राह्मण उपनिषद् १।४ ) । अर्थात् उस मुक्तजीव का समादर करने के लिए पाँच सौ अप्सराएँ दौड़कर आगे 


[[२१०]]




आती हैं । सौ अप्सराएँ माला लिए रहती हैं, सौ अप्सराएँ अञ्जन लिए रहती हैं। सौ अप्सराएँ चूर्ण लिए रहती हैं । सौ अप्सराएँ वस्त्र लिए रहती हैं तथा सौ अप्स - राएँ भूषण लिए रहती हैं । वे आकर मुक्तजीव को ब्रह्म के अलङ्कारों से अलङ्कृ 


करती हैं । 


ब्रह्मगन्ध से समलङ्कृत मुक्तजीव वहाँ पर विद्यमान अनन्त, गरुड एवं विष्वक्सेन आदि को प्रणाम करता है । अनन्त, गरुड एवं विष्वक्सेन, ये तीन श्रीभगवान् के दिव्य पार्षद हैं । यामुनाचार्य स्वामी ने इन तीनों का क्रमशः वैकुण्ठलोक में निम्न प्रकार से वर्णन किया है । 


अनन्त का वर्णन - श्रीशेष का दूसरा नाम अनन्त है । श्रीयामुनाचार्य कहते हैं- 


' तया सहासीनमनन्तभोगिनि प्रकृष्टविज्ञानबलैकधामनि । 


फणामणिव्रातमयूखमण्डप्रकाशमानोदरदिव्यधामनि 


[[11]]


निवासशय्यासनपादुकांशुकोपधानवर्षातपवारणादिभिः शरीरभेदैस्तव शेषतां गतैः यथोचितं शेष इतीरिते जनैः ॥' 


( स्तो० २०३९ - ४० ) 


अर्थात् श्रीवैकुण्ठलोक में प्रकृष्ट विज्ञान एवं बल के आश्रय फणाओं की मणिसमूह से प्रकाशमान उदर वाले अनन्त की शय्या पर श्रीलक्ष्मीजी के साथ श्रीभगवान् बैठते हैं । निवास ( दिव्यायतन ), शय्या ( योगनिद्रावस्था में ), ( पर्यङ्क विद्या आदि में आनात ) दिव्यसिंहासन, पादुका, पीताम्बर, उपधान आदि विविध शरीरों को धारण करके श्रीभगवान् की वर्षा, आतप आदि से सुरक्षा करने के कारण अनन्त को शेष शब्द से अभिहित किया जाता है, यह उचित ही है । 


अनन्त को अनन्त इसलिए कहा जाता है कि कोई उनके गुणों का अन्त नहीं पा सकता है । विष्णुपुराणकार कहते हैं- 


'गन्धर्वाप्सरसः सिद्धाः सकिन्नरमहोरगाः । 


नान्तं गुणानां गच्छन्ति तेनानन्तः प्रचक्षते ॥' (वि० पु० 919419५७) अर्थात् गन्धर्व, अप्सराएँ, सिद्ध, किन्नर एवं महोरग ये सभी चूंकि शेष के गुणों का पार नहीं पा सकते हैं; अतएव वे अनन्त कहे जाते हैं । ये प्रकृष्ट विज्ञान के आश्रय इसलिए हैं कि उन्हें सूर्यसिद्धान्त आदि में पञ्चविध ज्योतिष - सिद्धान्त का प्रवर्तक बतलाया गया है । 


[[1]]


उन्हें प्रकृष्ट बल का आश्रय इसलिए माना जाता है कि वे सम्पूर्ण पृथिवी को अपने सिर पर धारण करते हैं ( वि० पु० २।५ ) । 


गरुड़ का वर्णन—वैकुण्ठलोकस्थ श्रीभगवान् के दिव्य पार्षद गरुड का वर्णन करते हुए कहा गया है- 


'दासः सखा वाहनमासनं ध्वजो यस्ते वितानं व्यजनं त्रयीमयः । उपस्थितं तेन पुरो गरुत्मता त्वदङ्घ्रिसम्मर्दकिणाङ्कुशोभिना । 





[[२११]]


अर्थात् हे भगवन् ! त्रयीस्वरूप गरुड़जी ही आपके दास, सखा, वाहन, दिव्य सिंहासन, ध्वजा, चंदोवा तथा व्यजन का कार्य करते हैं । आपके चरणचिह्नों से सुशोभित वे गरुड़जी आपके समक्ष सेवा करने हेतु सदा खड़े रहते हैं । 


विष्वक्सेन का वर्णन - श्रीवैकुण्ठस्थ श्रीभगवान् के सेनापति का वर्णन करते हुए श्रीवेदान्तदेशिक कहते हैं- 


'वन्दे वैकुण्ठसेनान्यं देवं सूत्रवतीसखम् । 


यद् वेत्रशिखरस्पन्दे विश्वमेतद् अर्थात् दिव्यगुणसम्पन्न वेत्रवती के श्रीविष्वक्सेन सूरि की मैं वन्दना करता हूँ, 


से यह सम्पूर्ण जगत् व्यवस्थित हो जाता है । 


व्यवस्थितम् ॥' ( यतिराजसप्तति ३ ) स्वामी तथा श्रीभगवान् के सेनापति जिनके वेत्र के अग्रभाग के संचालन मात्र 


त बहुमत० इत्यादि-श्रीविष्वक्सेन गरुड़ तथा अनन्त को प्रणाम करके तथा उनका स्नेहभाजन बनकर मुक्तजीव महामणिमण्डप में प्रवेश करता है । वहाँ योग- पर्यङ्क के समीप विद्यमान अपने पूर्वाचार्यों तथा आचार्यों को प्रणाम करके मुक्तजीव योग-पर्यङ्क के समीप जाता है । वहाँ पर धर्मादि पीठ के ऊपर विद्यमान कमल के ऊपर श्रीअनन्त के ऊपर श्रीभगवान् का वह दर्शन करता है । उन श्रीभगवान् की विमला आदि चामरग्राहिणियाँ चमर सेवा किया करती हैं । श्रीभगवान् श्रीदेवी, भूदेवी तथा नीलादेवी से सेवित हैं । 


श्रीभगवान् की तीन पत्नियाँ - 'श्रीश्च ते लक्ष्मीश्च पत्न्यौ' इत्यादि उत्तरानुवाक् आदि के मन्त्रों द्वारा श्रीभगवान् की श्रीदेवी एवं भूदेवी, इन दो पत्नियों का वर्णन स्थान-स्थान पर मिलता है । विष्णुपुराण आदि में श्रीभगवान् की पत्नी लक्ष्मीजी तथा भूदेवी का वर्णन उपलब्ध होता है । श्रीमद्यामुनाचार्य ने स्तोत्ररत्न के 'चकर्थ यस्या भवनं भुजान्तरम्' तथा 'स्ववैश्वरूपेण सदाऽनुभूतया ०' इत्यादि पर्यन्त दो श्लोकों में श्रीभगवान् की पत्नी श्रीदेवी का विशद वर्णन किया है। किन्तु विशिष्टाद्वैत सम्प्रदाय में श्रीभगवान् की श्रीदेवी एवं भूदेवी, इन दो पत्नियों से भिन्न एक तीसरी पत्नी श्रीनीला देवी का भी वर्णन स्थान-स्थान पर प्राप्त होता है । स्वयं भगवत्पाद - श्रीरामानुजाचार्य शरणागति गद्य में कहते हैं - 'स्वाभिमत नित्य - निरवद्यानुरूप स्वरूप- एवम्भूत रूपगुणविभवैश्वर्यशीलाद्यनवधिकातिशया संख्येय कल्याणगुणगण श्रीवल्लभ ! भूमिनीलानायक ।' अर्थात् हे स्वानुकूल, नित्य, निरवद्य तथा अनुरूप, स्वरूप, रूप, गुण, वैभव, ऐश्वर्यं तथा शील आदि सीमातीत सर्वोत्कृष्ट असंख्य कल्याणकारी गुणों से युक्त श्रीपति ! तथा इसी प्रकार के भूदेवि तथा नीलादेवी के स्वामिन् !' इससे स्पष्ट है कि भगवत्पाद श्रीरामानुजाचार्य भी श्रीभगवान् की सर्वप्रधान पत्नी श्रीदेवी को तथा भूमिदेवी एवं नीलादेवी को भी उनकी पत्नी मानते हैं । श्रीगुण- रत्नकोश में श्रीपराशर भट्ट कहते हैं कि 'हे श्रीदेवि ! नीलादेवी तथा भूदेवि के साथ अनेक देवियाँ आपकी सेवा करती हैं' । 'देवि ! त्वामनुनीलया सह महीदेव्यः 


[[२१२]]




सहस्रं तथा' ( श्रीगुणरत्नकोश २६ ) । बलपौष्कर में कहा गया है कि - ' सेव्य : श्रीभूमिनीलाभिः पादुर्भावैस्तु चाखिलैः' अर्थात् सभी अवतारों में श्रीदेवी, भूदेवी तथा नीलादेवी से विशिष्ट तथा अनन्त शय्या पर उपविष्ट श्रीवैकुण्ठनाथ भगवान् की सेवा करनी चाहिए । श्रीमद्वेदान्तदेशिक यादवाभ्युदय महाकाव्य के चतुर्थ सर्ग में श्रीकृष्ण भगवान् का नीलादेवी के साथ पाणिग्रहण की कथा का निबन्धन करते हुए कहते हैं- 


'दिशागजानामिव शाक्क्वराणां शृङ्गाग्रनिभिन्न शिलोच्चयानाम् । 


स तादृशा बाहुबलेन कण्ठान् निपीड्य लेभे पणितेन नीलाम् ॥' 


( यादवाभ्युदय महाकाव्य ४।९८ ) अर्थात् दिग्गजों के समान बलवान्, अपने शृङ्गों के अग्रभाग से शिलासमूह को विदारित करने वाले, वृषभों के गले को अपने प्रख्यात बाहुबल से दबाकर मार डालने वाले भगवान् श्रीकृष्ण ने वीर्यशुल्का नीलादेवी को प्राप्त किया । 


इस श्लोक की व्याख्या में सर्वतन्त्र - स्वतन्त्र - श्रीमद् अप्पय दीक्षित लिखते हैं कि- हरिवंशपुराण में यह कथा आयी है कि विदेह की नगरी में यशोदा के अनुज कुम्भक नामक गोपाल रहते थे । पूर्वजन्म में भगवान् राम के द्वारा पराजय के वैर को स्मरण करके कालनेमि राक्षस के सात पुत्र कृष्ण का अपकार करने की इच्छा 


[[1]]


। ये अत्यन्त भयङ्कर बैल उनके गोष्ठ में 


वृषभ का रूप बनाकर उनके गोष्ठ में रहते थे उत्पात किया करते थे, किन्तु कुम्भक स्वयं उन सबों का दमन करने में असमर्थ थे । उन्होंने घोषणा की कि जो इन वृषभों का दमन करेगा, उसको मैं अपनी पुत्री नीला को वीर्य शुल्क के रूप में प्रदान करूँगा । श्रीभगवान् यह सुनकर विदेह की नगरी गये और अपनी भुजाओं से उन बैलों का गला दबाकर मार डाले और नीला देवी के साथ अपनी शादी किये। नीला देवी के साथ परिणय की कथा वेदान्तदेशिक ने यादवाभ्युदय ४।९८ से ४। १०३ श्लोक - पर्यन्त वर्णन किया है । 


शंखचक्रादिदिव्यायुधोपेतामित्यादि - श्रीभगवान् शंख-चक्र आदि दिव्य आयुधों को धारण करते हैं तथा अनेक दिव्य अलङ्कारों से अलङ्कृत रहते हैं । श्रीभगवान् के अनेक दिव्य आयुध हैं, किन्तु उनमें शंख, चक्र, गदा ( कौमोदकी ), कृपाण ( नन्दक ) तथा धनुष (शा), ये पाँच आयुध प्रधान हैं । भगवान् के अनेक दिव्य अलङ्कारों का वर्णन अनेकत्र उपलब्ध होता है । 


अपरिमितोवार कल्याणगुणसागरमित्यादि - श्रीभगवान् के अनेक कल्याणकारी गुणों का वर्णन उपलब्ध होता है। श्रुतियाँ श्रीभगवान् को सर्वज्ञ, सर्वशक्तिमान् इत्यादि रूप से बतलाती हैं । ' यः सर्वज्ञः सर्ववित्' 'परास्य शक्तिविविधैव श्रूयते स्वाभाविकी ज्ञान बल क्रिया च ।' श्रुति कहती है कि श्रीभगवान् सर्वज्ञ, सर्ववेत्ता, अनेक प्रकार की पराशक्तियों से सम्पन्न हैं तथा उनमें ज्ञान एवं बल की क्रियाएँ स्वाभाविक रूप से सुनी जाती हैं । यामुनाचार्य कहते हैं- 





'वशी वदान्यो गुणवान् ऋजुः शुचिः मृदुर्दयालुर्मधुरः स्थिरः समः । कृती कृतज्ञस्त्वमसि स्वभावतः 


॥' 


समस्तकल्याणगुणामृतोदधिः ॥ ' 


[[२१३]]


( स्तो० २०१८ ) 


अर्थात् हे श्रीभगवन् ! आप स्वाभाविक रूप से, वशी, वदान्य, शीलगुणवान्, ऋजु, मृदु, दयालु, मधुर, स्थिर, सम, कृती तथा कृतज्ञ आदि सारे कल्याणकारी गुण- समूह रूपी अमृत के सागर हैं । भगवत्पाद रामानुजाचार्यं तो श्रीभगवान् के कल्याण- कारी गुणों का वर्णन करते हुए अघाते नहीं हैं । 


तत्पादारविन्दयुगलमित्यादि - मुक्तजीव उपर्युक्त श्रीभगवान् के चरणकमलद्वय को शिर से प्रणाम करके भगवान् के योगपर्यङ्क पर चढ़ता है तथा श्रीभगवान् उस मुक्तजीव को अपनी गोद में बैठाकर पूछते हैं कि तुम कौन हो ? श्रीभगवान् के प्रश्न के उत्तर में स्व-स्वरूपज्ञ जीव कहता है कि हे भगवन् ! मैं आपका प्रकार हूँ । 


श्रीभगवान् जीवों के प्रकारी हैं और जीव श्रीभगवान् का प्रकार है । जीव और ब्रह्म में यह प्रकार - प्रकारीभाव उसके शरीरात्म निबन्धन को लेकर होता है । श्रुति बतलाती है कि यह आत्मा श्रीभगवान् का शरीर है और श्रीभगवान् परमात्मा की आत्मा है । 'य आत्मानमन्तरो यमात्मा न वेद यस्यात्मा शरीरम् ।' अर्थात् जो परमात्मा इस शरीर के भीतर रहकर उस आत्मा की अपेक्षा अन्तरङ्ग है, जिसे आत्मा नहीं जानती तथा आत्मा जिसका शरीर है । जिस प्रकार शरीर आत्मा का अपृथक्- सिद्ध प्रकार होता है, उसी प्रकार जीव भी परमात्मा का अपृथसिद्ध प्रकार है । 


तेन कटाक्षितः इत्यादि - मुक्तजीव के उपर्युक्त उत्तर को सुनकर श्रीभगवान् प्रेमपूर्वक उसे देखते हैं और श्रीभगवान् के उस सप्रेम प्रेक्षणजन्य आनन्द का अनुभव करके जीव के भीतर यह अभिलाषा पैदा होती है कि मैं श्रीभगवान् की प्रत्येक अवस्था में सभी प्रकार की सेवाओं का अन्तरङ्ग कैंकर्य करता हूँ । 


अर्थात् ऐसा महात्मा मुझे अत्यन्त मानता है । उस दुर्लभ जीव को प्राप्त और उसको सप्रेम वीक्षण करते हैं । इस 


श्रीभगवान् को स्वरूपज्ञ जीव अत्यन्त प्रिय होता है। गीता में श्रीभगवान् कहते हैं— 'वासुदेवः सर्वमिति स महात्मा सुदुर्लभः ।' दुर्लभ है, जो सम्पूर्ण जगत् को परमात्मात्मक कर श्रीभगवान् अपनी गोद में बैठा लेते हैं भगवत्कृत स्नेहातिशय्य का अनुभव करके मुक्तजीव के मन में यह अभिलाषा पैदा होती है कि मैं सभी देशों, कालों एवं अवस्थाओं में श्रीभगवान् की सभी प्रकार की सेवा करता रहूँ । श्रीयामुनाचार्य भी स्तोत्ररत्न में कहते हैंः 




‘कदा पुनः शङ्खरथाङ्गकल्पकध्वजारविन्दाङ्कुशवज्रलाञ्छनम् । त्रिविक्रम ! त्वच्चरणाम्बुज़द्वयं 


मदीयमूर्धानमलङ्करिष्यति ॥ ' 


( स्तो० २०३१ ) 


अर्थात् हे भगवन् ! आपके शंख, चक्र, कल्पवृक्ष, ध्वजा, कमल, अंकुश तथा वज्र के चिह्नों से चिह्नित दोनों चरणकमल मेरे शिर को पुनः कब पवित्र करेंगे ? वे मुक्तावस्था में होने वाले नित्यान्तरङ्ग कैंकर्य की कामना करते हुए कहते हैं- 


[[२१४]]




'भवन्तमेवानुचरन्निरन्तरं 


प्रशान्त निःशेषमनोरथान्तरः । 


कदाऽहमैकान्तिक नित्य किङ्करः प्रहर्षयिष्यामि सनाथजीवितः ॥' 


अर्थात् सर्वदा आपकी ही सेवा में संलग्न सभी अन्य मनोरथों से रहित आपका अन्तरङ्ग सेवक बनकर अपने सनाथित जीवन वाला मैं आपको कव प्रहर्षित करूँगा ? 


आविर्भूतगुणाष्टकः इत्यादि - मुक्तावस्था में जीव के आठों दिव्य गुण, जो 'एष आत्मापहतपाप्मा०' इत्यादि प्रजापति - वाक्य में कहे गये हैं, आविर्भूत हो जाते हैं । मुक्तजीव को अनन्त काल तक श्रीभगवान् का अनुभव होता रहता है । 


मुक्तस्य ब्रह्मसाम्यापत्तिस्तु० इत्यादि - 'निरञ्जनः परमं साम्यमुपैति' ( मु० उ० ३।१।३ ) श्रुति बतलाती है कि प्राकृतिक दोषों से रहित मुक्तजीव परमात्मा की अत्यन्त समता को प्राप्त कर लेता है । किञ्च जिस प्रकार पुरुष विद्या में जीवात्मा को 'सत्यकामः सत्यसङ्कल्पः' श्रुति बतलाती है, उसी प्रकार वह दहरविद्या में भी परमात्मा को सत्यकाम और सत्यसंकल्प बतलाती है । इस प्रकार भी सिद्ध होता है कि मुक्ता- वस्था में जीव ब्रह्म की सभी प्रकार की समता को प्राप्त कर लेता है । 'मम साधर्म्य - मागताः' ( गी० १४ ) इस गीता - वाक्य में भी भगवान् मुक्तजीवों की ब्रह्मसाम्या- पत्ति का प्रतिपादन करते हैं । इसके विषय में विशिष्टाद्वैती विद्वान् महर्षि बादरायण के सूत्रों का पर्यालोचन करते हुए कहते हैं कि शास्त्रों में जीव की जो ब्रह्मसाम्यापत्ति बतलायी गयी है, उसका अभिप्राय जीवों को ब्रह्म के सदृश भोगमात्र की समता के प्रतिपादन में है, न कि सभी प्रकार की समता में । महर्षि बादरायण का कहना है कि 'भोगमात्रसाम्यलिङ्गाच्च' अर्थात् जीव और ब्रह्म की भोगमात्र की समता मुक्तावस्था में होती है । इस अर्थ में प्रमाण है – 'सोऽश्नुते सर्वान् कामान् सह ब्रह्मणा विपश्चिता ।' अर्थात् मुक्तजीव सर्वज्ञ ब्रह्म के साथ सभी काम्यपदार्थों को प्राप्त कर लेता है । जिस प्रकार एक सेर लोहे और एक सेर सोने में भार की समानता होने पर भी उन दोनों के मूल्य में महान् अन्तर होता है, उसी प्रकार ब्रह्म और मुक्तजीव में भोग की समता होने पर भी दोनों में नियाम्य-नियामकत्व, जगद्व्यापाररहितत्व तथा जगद्व्यापार- सहितत्व आदि धर्मों को लेकर महान् अन्तर है । महर्षि बादरायण कहते हैं कि- ‘जगद्व्यापारवर्जं प्रकरणादसन्निहितत्वाच्च ।' अर्थात् मुक्त का लक्षण जगद्व्यापार- रहित होना है, क्योंकि यदि जगद्व्यापार रूप सम्पूर्ण जगत् की सृष्टि, स्थिति एवं प्रवृत्ति का नियमन मुक्त का लक्षण होता तो 'यतो वा इमानि भूतानि जायन्ते येन जातानि जीवन्ति, यत् प्रयन्ति, अभिसंविशन्ति तद्विजिज्ञासस्व तद्ब्रह्म' ( तै० उ० भृ० व० १ ) श्रुति को अपना विषय बनाकर प्रवृत्त होने वाले 'जन्माद्यस्य यतः' ( ब्र० सू० १।१।२ ) सूत्र में ब्रह्म का लक्षण नहीं कहा जाता । चूंकि इस सूत्र से ब्रह्म का लक्षण कहा गया है तथा यह 'यतो वा' श्रुति ब्रह्म के लक्षण के प्रकरण में पढी गयी है, अतएव जगद्व्यापार मुक्तजीव का लक्षण नहीं हो सकता है । अतएव जीव और ब्रह्म


[[२१५]]


में भोगमात्र की समता है, सभी प्रकार की नहीं । मुक्तजीव नाना हैं तथा उनका सभी लोकों में संचरण होता है । 


मुक्तजीवस्य सर्वलोकसञ्चरणत्वप्रतिपादनम् 


ननु मुक्तस्यानावृत्तिप्रतिपादनात् अस्मिन् लोके सवारः कथमिति न शङ्कनीयम् । कर्मकृतस्यैव निषेधात् । स्वेच्छया सश्वरणस्योपपत्तेः । अतो मुक्तो भगवत्सङ्कल्पायत्तः स्वेच्छया च सर्वत्र सश्वरति । 


[[1]]


अनुवाद - प्रश्न उठता है कि मुक्तजीव की अनावृत्ति का प्रतिपादन श्रुतियाँ करती हैं, अतएव उसका इस लोक में संचरण कैसे संभव है ? तो यह शंका नहीं करनी चाहिए, क्योंकि श्रुतियाँ मुक्तजीव का इस लोक में कर्मजन्य आगमन का ही निषेध करती हैं; किन्तु स्वेच्छा से तो उनका संचरण संभव ही है । अतएव मुक्तजीव भगवान् के संकल्प के अधीन होकर तथा स्वेच्छा से भी सर्वत्र संचरण करता है । 


भा० प्र० – न च पुनरावर्तते न च पुनरावर्तते' ( छा० उ० ८।१५।१ ) श्रुति बतलाती है कि मुक्तजीव पुनः इस संसार में नहीं आता है । भगवान् स्वयं कहते हैं- 'सर्गेऽपि नोपजायन्ते प्रलये न व्यथन्ति च ।' अर्थात् मुक्तजीव न तो सृष्टिकाल में उत्पन्न होते हैं और न तो प्रलयकाल में उनका लय होता है । अतः यह कहना कि मुक्तजीव का सभी लोकों में सञ्चरण है; यह उचित नहीं है, क्योंकि मुक्तजीव पुनः इस लोक में नहीं आता है । तो यह शंका करना इसलिए उचित नहीं है कि मुक्तजीव का इस लोक में कर्मकृत सञ्चरण नहीं होता है । वह अपनी इच्छा से तो इस लोक में आ ही सकता है । अथवा मुक्तजीव श्रीभगवान् के संकल्पाधीन होता है, अतएव श्रीभगवान् के सत्यसंकल्प से वह मर्त्यलोक में संचरण कर सकता है । अतएव मुक्त- जीवों का सर्वलोकों में सञ्चरण उपपन्न ही है । 


नित्यजीवानां स्वरूपम् 


नित्या नाम कदाचिदपि भगवदभिमतविरुद्धाचरणाभावेन ज्ञानसङ्कोच- प्रसङ्गरहिता अनन्तगरुडविष्वक्सेनादयः । तेषामधिकारविशेषा ईश्वरस्य नित्येच्छयैव अनादित्वेन व्यवस्थापिताः । एतेषामवतारास्तु भगवदवतार- वत् स्वेच्छयैव । एवं बद्धमुक्तनित्य भेदभिन्नो जीवो निरूपितः । 


इति श्रीवाधूलकुलतिलक - श्रीमन्महाचार्य प्रथमदासेन श्रीनिवास दासेन विरचितायां यतीन्द्र मतदीपिकायां शारीरकपरिभाषायां 


जीवनिरूपणं नामाष्टमोऽवतारः । 


अनुवाद - नित्यजीव वे हैं, जो कभी भी भगवान् के अभिमत के विरुद्ध आचरण करते ही नहीं ( वे सदा ऐसा ही आचरण करते हैं, जो श्रीभगवान् के मनोनुकूल होते 


[[२१६]]




हैं), अतएव नित्यजीवों के ज्ञान का संकोच और विकास कभी होता ही नहीं है । ऐसे जीव अनन्त, गरुड़ एवं विष्वक्सेन आदि हैं । ऐसे नित्यजीवों के अधिकार- विशेष श्रीभगवान् की नित्य इच्छा से ही व्यवस्थित हैं । नित्यजीवों के अवतार भी उसी प्रकार स्वेच्छा से होते हैं, जिस प्रकार श्रीभगवान् के अवतार स्वेच्छा से ही होते हैं । इस प्रकार जीवों के बद्ध, नित्य एवं मुक्त तीन भेद निरूपित किये गये । इस प्रकार श्रीवाधूलकुलतिलक श्रीमन् महाचार्य के प्रधान शिष्य श्रीनिवासाचार्य- प्रणीत यतीन्द्रमतदीपिका नामक शारीरक - परिभाषा का जीव - निरूपण 


नामक आठवां अवतार पूर्ण हुआ । 

