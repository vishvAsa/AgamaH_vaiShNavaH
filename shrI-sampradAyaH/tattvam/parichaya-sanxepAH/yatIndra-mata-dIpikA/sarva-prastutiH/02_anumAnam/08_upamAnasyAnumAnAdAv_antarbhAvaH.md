+++
title = "०८ उपमानस्यानुमानादाव् अन्तर्भावः"

+++


<details open><summary>विश्वास-प्रस्तुतिः</summary>

४१. एवम् अनुमाने निरूपिते  
**उपमानादेर् अनुमानादाव् अन्तर्भावः** ।  

यथा अतिदेश-वाक्यार्थ-स्मरण--सह-कृत--गो-सादृश्य-विशिष्ट--पिण्ड-ज्ञानम्  उपमानम् -  
गवयम् अजानन्न् अपि  
“यथा गौः तथा गवय” इति कुतश्चिद् आरण्यक-वाक्यात् श्रुत्वा  
वनं गतो वाक्यार्थम् स्मरन्  
यदा गो-सादृश्य-विशिष्ट-पिण्डम् पश्यति  
तदा तद्-वाक्यार्थ-स्मरण--सह-कृतसदृशपिण्डज्ञानं जायते।  
तद् **उपमानम्** इत्य् उच्यते । 

स्मरण-रूपत्वात् तस्य **प्रत्यक्षे** ऽन्तर्भावः।  
व्याप्तिग्रहणापेक्षत्वाद् **अनुमाने** अन्तर्भावः।  
वाक्यजन्यत्वात् **शब्दे** वा अन्तर्भाव ऊह्यः ।
</details>

<details><summary>शिवप्रसादः (हिं)</summary>

अनुवाद -- इस प्रकार अनुमान का निरूपण कर लेने पर उपमान आदि का अनुमान आदि में अन्तर्भाव निरूपित किया जा रहा है । जैसे—अतिदेशवाक्य के अर्थ के स्मरण की सहायता से सादृश्यविशिष्ट पिण्ड का ज्ञान उपमान कहलाता है । गवय को नहीं जानने वाला भी व्यक्ति – जैसी गो होती है वैसा ही गवय होता है, इस तरह की कहीं से वनवासी की बात सुनकर, वन में जाकर अतिदेशवाक्य के अर्थ का स्मरण करते हुए जब गौ के सादृश्यविशिष्ट पिण्ड को देखता है तो उस वाक्य के अर्थ के स्मरण की सहायता से उसे गोसादृश्यविशिष्टपिण्ड का ज्ञान होता है । उसी को उप- मान कहते हैं । उस ज्ञान के स्मरण-स्वरूप होने के कारण उसका प्रत्यक्ष में अन्तर्भाव होता है । उसका व्याप्तिग्रह सापेक्ष होने से अनुमान में अन्तर्भाव होता है । किञ्च वह ज्ञान वाक्यजन्य होता है, अतएव उसका शब्दप्रमाण में अन्तर्भाव होता है । 

</details>

<details><summary>शिवप्रसादः (हिं) - तिप्पनी</summary>

उपमान का अनुमान में अन्तर्भाव-निरूपण 


भ० प्र० - इस अनुच्छेद में ग्रन्थकार अनुमानप्रमाण में ही नैयायिकों द्वारा स्वीकृत उपमानप्रमाण का अन्तर्भाव प्रदर्शित करते हैं । 'उपमीयते अनेन' इस व्युत्पत्ति के अनुसार उपमा या सादृश्य के आधार पर जो ज्ञान होता है, उसे उपमिति कहते हैं । उस ज्ञान के साधकतम को उपमान कहते हैं । महर्षि गौतम के शब्दों में – प्रसिद्ध वस्तु के साधर्म्य के आधार पर साध्य की सिद्धि करने को उपमान कहते हैं - 'प्रसिद्धसाधर्म्यात् साध्यसाधनमुपमानम्' ( न्या० सू० १।१।६ ) । हरिभद्रसूरि ने भी यही कहा- 


> 'प्रसिद्धवस्तुसाधर्म्यात् अप्रसिद्धस्य साधनम् ।  
उपमानं समाख्यातं यथा गौर्गवयस्तथा ॥' 


अर्थात् प्रसिद्धवस्तु की सदृशता बतलाकर किसी अप्रसिद्ध वस्तु का ज्ञान प्राप्त करने को उपमान कहते हैं । जैसे - जिस तरह की गो होती है, उसी प्रकार का गवय होता है । 


[[४९]] उपमान करण है और इसका फल उपमिति है । इस उपमिति का कारण अति- देशवाक्य है । एक जगह सुनी गई वस्तु का दूसरी जगह संबन्ध होना ही अतिदेश है । 'एकमश्रुतस्यासम्वन्धऽतिदेशः ' जैसे किसी आरण्यक से यह सुनकर कि गौ के समान ही गवय होता है; वन में जाकर जब पुरुष गोसदृशाकार वाली वस्तु को देखकर उस अतिदेशवाक्य के अर्थ को स्मरण करके वह यह ज्ञान प्राप्त करता है कि यह गवय है, क्योंकि इसका आकार गौ के सदृश है। यहाँ पर 'यथा गौस्तथा गवयः ' यही अतिदेशवाक्य है । इस वाक्य के अर्थ का स्मरण करके ही अरण्य में गया मनुष्य गवय को पहचानता है । उस उपमान का साधकतम सादृश्यविशिष्टपिण्ड का दर्शन है । इस सादृश्य विशिष्टपिण्ड को देखकर द्रष्टा को अतिदेशवाक्य का स्मरण हो जाता है। स्मरणजन्य ज्ञान का स्मरण के मूलभूत प्रत्यक्ष में अन्तर्भाव होता है । सादृश्य ज्ञान चूंकि शाब्द होता है, अतएव उसका शब्दप्रमाण में अन्तर्भाव होता है । चूंकि यह पिण्ड गौ के सदृश है, अतएव यह गवय है । इस प्रकार का ज्ञान व्याप्तिजन्य है, अतएव उसका अनुमान में अन्तर्भाव हो जाता है। इन तीनों प्रकार के सम्मिलित ज्ञान का नाम नैयायिक आदि उपमान देते हैं; किन्तु उपमान ज्ञान का सर्वात्मना प्रमाणत्रय में अन्तर्भाव हो जाता है; उपमान को एक अतिरिक्त प्रमाण मानना उचित नहीं है । 


</details>


<details><summary>मूलम्</summary>

४१. एवमनुमाने निरूपिते उपमानादेरनुमानादावन्तर्भावः । यथा अतिदेशवाक्यार्थ- स्मरणसहकृतगोसादृश्यविशिष्टपिण्डज्ञानम् उपमानम् । गवयमजानन्नपि “यथा गौः तथा गवय” इति कुतश्चिदारण्यकवाक्यात् श्रुत्वा वनं गतो वाक्यार्थम् स्मरन् यदा गोसादृश्यविशिष्टपिण्डम् पश्यति तदा तद्वाक्यार्थस्मरणसहकृतसदृशपिण्डज्ञानं जायते। तदुपमानमित्युच्यते । स्मरणरूपत्वात् तस्य प्रत्यक्षेऽन्तर्भावः। व्याप्तिग्रहणा-पेक्षत्वादनुमाने अन्तर्भावः। वाक्यजन्यत्वात् शब्दे वा अन्तर्भाव ऊह्यः ।

</details>

