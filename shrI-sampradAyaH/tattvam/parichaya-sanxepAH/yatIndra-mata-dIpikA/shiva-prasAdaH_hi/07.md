+++
title = "०७ धर्मभूतज्ञानम्"

+++

## धर्मभूतज्ञानस्य लक्षणादिकम् 

<details open><summary>विश्वास-प्रस्तुतिः</summary>

१. अथ क्रम-प्राप्तं **धर्म-भूत-ज्ञानं** निरूप्यते ।  
स्वयम्-प्रकाशाचेतन-द्रव्यत्वे सति विषयित्वं,  
विभुत्वे सति प्रभावद्-द्रव्य-गुणात्मकत्वम्,  
अर्थ-प्रकाशो बुद्धिर् इत्य्-आदि  
तल्-लक्षणम् ।
</details>

<details><summary>हिन्दी</summary>

अनुवाद -  
नित्यविभूति के निरूपण के पश्चात्  
अब क्रमप्राप्त धर्मभूतज्ञान का निरूपण किया जाता है ।  
स्वयम्प्रकाश तथा अचेतन द्रव्य होते हुए  
विषययुक्त होना  
धर्मभूतज्ञान का लक्षण है ।  
अथवा व्यापक होते हुए  
प्रभावान् द्रव्य का गुण होना  
धर्मभूतज्ञान का लक्षण है ।  
अथवा विषयों के प्रकाश को ज्ञान कहते हैं । 
</details>

<details><summary>हिन्दी - तिप्पनी</summary>

भा० प्र० -  
विशिष्टाद्वैतदर्शन में ज्ञान को  
धर्मभूतज्ञान शब्द से अभिहित किया जाता है ।  
उसका कारण है कि आत्मा ज्ञानस्वरूप है ।  
ज्ञानस्वरूप आत्मा स्वयम् ज्ञान का आश्रय है ।  
जो ज्ञान आत्मा का धर्म होता है,  
उसे धर्मभूतज्ञान कहते हैं ।  
इस ज्ञान के आश्रयभूत आत्मा  
ज्ञानस्वरूप होने पर भी धर्मी है ।  
ज्ञानस्वरूप आत्मा का ज्ञानाश्रयत्व गोबलिवर्द-न्याय से उपपन्न होता है ।  
इस धर्मभूतज्ञान को ही बुद्धि, संवित्, ज्ञान तथा मति आदि शब्दों से  
अभिहित किया जाता है । 

धर्मभूतज्ञान के प्रथम लक्षण की व्याख्या -  
यतीन्द्रमतदीपिकाकार ने ज्ञान के तीन लक्षण किये हैं ।  
पहला लक्षण है—  
जो स्वयम् प्रकाश तथा अचेतन होते हुए सविषय हो,  
उसे धर्मभूतज्ञान कहते हैं ।  
ज्ञान स्वयम्प्रकाश है,  
क्योंकि वह अपने प्रकाश के लिए  
किसी दूसरे प्रकाशक की अपेक्षा नहीं करता है ।  
स्वयम् प्रकाश जीव तथा ईश्वर भी हैं,  
इन दोनों में धर्मभूतज्ञान की अतिव्याप्ति का वारण करने के लिए  
उसे अचेतन कहा गया है ।  
जीव तथा ईश्वर स्वयम् प्रकाश होते हुए भी  
अचेतन नहीं हैं,  
वे चैतन्याश्रय होने के कारण चेतन हैं ।

किन्तु विशिष्टाद्वैतियों का अभिमत है कि  
नित्यविभूति स्वयम् प्रकाश तथा अचेतन दोनों हैं ।  
इस नित्यविभूति में होने वाली अतिव्याप्ति का वारण करने के लिए  
धर्मभूतज्ञान को सविषय कहा गया है।

ज्ञान अपने से भिन्न सभी ज्ञेय पदार्थों को अपना विषय बनाता है ।  
रूप, रस, गन्ध, स्पर्श, तथा शब्द,  
ये सभी विषय ज्ञान के विषय हैं ।  
ज्ञान इन सबों को अपना विषय बनाता है ।  
नित्यविभूति किसी को अपना विषय नहीं बनाती है,  
अतएव सविषयत्व पद के द्वारा ज्ञान की  
नित्यविभूति में होने वाली अतिव्याप्ति का वारण होता है ।


धर्मभूतज्ञान के दूसरे लक्षण की व्याख्या -  
विभु होते हुए प्रभावान् द्रव्य का गुण होना ज्ञान का दूसरा लक्षण है । यहाँ पर विभु शब्द से सभी द्रव्यों से संयोग के योग्य होना विवक्षित है । ज्ञान सभी द्रव्यो से संयोग के योग्य है । प्रभावान् द्रव्य का गुण प्रभा है । प्रभा जैसे प्रसरणशील होती है तथा घटपटादि को अपना विषय बनाती है, उसी तरह ज्ञान भी प्रसरणशील तथा सभी विषयों को अपना विषय बनाता है । प्रभा भी प्रभावान् द्रव्य का गुण है, उस प्रभा में ज्ञान की अतिव्याप्ति का वारण करने के लिए ज्ञान के लक्षण में 'विभुत्वे सति' यह विशेषण दिया गया । प्रभा प्रभावान् द्रव्य का गुण तो है किन्तु वह व्यापक नहीं है । ज्ञान को गुण बतलाकर उसे नित्य ही स्वाश्रयाश्रित बतलाया गया है । गुणस्वरूप पद से ज्ञान को अद्रव्य बतलाना अभि- प्रेत नहीं है । काल भी एक द्रव्य है तथा वह नियत रूप से परमात्माश्रित रहता है । उस काल में ज्ञान की अतिव्याप्ति का वारण करने के लिए ज्ञान के लक्षण में 'ज्ञानभिन्नत्वे सति' यह विशेषण देना चाहिए । ईश्वर विभु काल से भिन्न हैं, ईश्वर में अतिव्याप्ति का वारण करने के लिए ज्ञान को द्रव्यगुणात्मक कहा गया है, क्योंकि ईश्वर किसी द्रव्य का गुण नहीं है ।

ज्ञान का अत्यन्त छोटा लक्षण करते हुए यतीन्द्रमतदीपिकाकार कहते हैं कि  
विषयों के प्रकाशक को ज्ञान कहते हैं ।

</details>


<details><summary>मूलम्</summary>

१. अथ क्रमप्राप्तं धर्मभूतज्ञानं निरूप्यते । स्वयम्प्रकाशाचेतनद्रव्यत्वे सति विषयित्वं, विभुत्वे सति प्रभावद्द्रव्यगुणात्मकत्वम्, अर्थप्रकाशो बुद्धिरित्यादि तल्लक्षणम् ।
</details>


<details open><summary>विश्वास-प्रस्तुतिः</summary>

२. तद् धर्म-भूत-ज्ञानम् **ईश्वरस्य नित्यानां** च  
सर्वदा नित्यम् एव विभु च,  
**बद्धानां** तिरोहितम् एव,  
**मुक्तानाम्** पूर्व-तिरोहितम् अनन्तरम् आविर्भूतम् ।
</details>

<details><summary>हिन्दी</summary>

ईश्वर तथा नित्य जीवों का धर्मभूतज्ञान  
सदा नित्य तथा व्यापक रहता है ।  
बद्धजीवों का ज्ञान तिरोहित रहता है ।  
मुक्तजीवों का ज्ञान पहले तिरोहित  
तथा मुक्त होने के पश्चात् आविर्भूत होता है । 
</details>

<details><summary>हिन्दी - तिप्पनी</summary>

धर्मभूतज्ञान की स्वाभाविक नित्यता 

ईश्वर तथा नित्य-मुक्त जीवों का ज्ञान सदा नित्य तथा व्यापक होता है । अर्थात् इनका ज्ञान सदा सभी विषयों को अपना विषय बनाता है । मुक्त जीवों का ज्ञान मुक्ति से पहले तो तिरोहित रहता है, किन्तु मुक्ति के पश्चात् तो उनका भी ज्ञान सर्वदा सभी विषयो को असंकुचित रूप से अपना विषय बनाने के योग्य हो जाता है । [[११८]]

किन्तु बद्ध जीवों का ज्ञान कर्मों के कारण तिरोहित रहता है, वह सर्वदा सभी विषयों को अपना विषय बनाने के योग्य नहीं रहता है । वह कर्मों के द्वारा संकुचित रहता है । 

</details>

<details><summary>मूलम्</summary>

२. तद्धर्मभूतज्ञानम् ईश्वरस्य नित्यानां च सर्वदा नित्यमेव विभु च । बद्धानां तिरोहितमेव । मुक्तानाम् पूर्व तिरोहितम् अनन्तरमाविर्भूतम् ।
</details>

<details open><summary>विश्वास-प्रस्तुतिः</summary>

> ३. ननु ज्ञानस्य नित्यत्वे  
“ज्ञानम् उत्पन्नं, ज्ञानं नष्टम्” इति व्यवहारः कथम्? 

इति चेत्, न -  
ज्ञानस्य सङ्कोच-विकासावस्थाम् आदाय तत्-सम्भवात् ।  
दृतेः+++(=चर्म-पात्रस्य)+++ पादाद् यथोदकं क्षरति  
तथा ज्ञानम् +++(प्रकाशवद्)+++ अपि इन्द्रिय-द्वारा निःसृत्य  
अर्थेन सन्निकृष्यते ।  
अहि-कुण्डलवत्+++(=फणावत्)+++ सङ्कोच-विकासौ।
</details>

<details><summary>हिन्दी</summary>

यहाँ पर प्रश्न उठता है कि यदि ज्ञान नित्य है तो ज्ञान उत्पन्न हुआ,  
ज्ञान विनष्ट हुआ इत्यादि व्यवहार कैसे उपपन्न होते हैं ?  
तो इस शंका का समाधान यह है कि ज्ञान के संकोच तथा विकास की अवस्थाओं को ही क्रमशः ज्ञान का नाश तथा ज्ञान की उत्पत्ति कहा जाता है।  
जिस प्रकार दृति ( चमड़े के थैले ) से पानी चू जाता है,  
उसी प्रकार इन्द्रियों के द्वार से निकलकर  
ज्ञान विषयों से संबद्ध होता है ।  
जिस प्रकार सर्प की फणा में संकोच और विकास होते हैं,  
उसी प्रकार ज्ञान में भी संकोच और विकास होते हैं । 
</details>

<details><summary>हिन्दी - तिप्पनी</summary>

ज्ञान की उत्पत्ति तथा विनाश का अर्थ - यहाँ पर एक प्रश्न उठता है कि यदि ज्ञान नित्य है तो फिर उसकी उत्पत्ति तथा विनाश का व्यवहार कैसे होता है ? इसका उत्तर यह है कि ज्ञान की संकोच एवं विकास की अवस्था को लेकर ही ज्ञान की उत्पत्ति तथा उसके विनाश का व्यवहार होता है । ज्ञान का संकोच ही उसका विनाश कहलाता है । ज्ञान का विकास ही ज्ञान की उत्पत्ति कहलाती है । जिस प्रकार मशक के छिद्र से पानी निकलता है उसी प्रकार ज्ञान इन्द्रिय रूपी छिद्रों से निकलकर विषयों से संबद्ध होता है । जिस प्रकार एक ही सर्प की फणा में संकोच एवं विकास की अवस्थाएँ देखी जाती हैं, उसी प्रकार ज्ञान में भी आगन्तुक संकोच एवं विकास होते हैं । 


ज्ञान के संकोच तथा विकास रूप अवस्थाओं की सिद्धि - कहने का अभिप्राय यह है कि धर्मभूतज्ञान प्रत्येक पुरुष में रहता है तथा प्रत्येक पुरुष का ज्ञान पृथक्-पृथक् होता है । प्रत्येक पुरुष के ज्ञान का यह स्वभाव है कि वह सभी पदार्थों का ग्रहण करता है । इस प्रकार का ज्ञान का स्वभाव होने पर भी ज्ञान संसारावस्था में संकुचित रहता है, अतएव वह सभी पदार्थों का ग्रहण नहीं कर पाता है । तत् तत् कर्मों के अनुसार तत् तत् पुरुषों में ज्ञान की मात्रा अल्प एवं अधिक होती है। ज्ञान का प्रसरण इन्द्रियों के अधीन होता है । इन्द्रियाधीन प्रसार होने के कारण ही ज्ञान तत् तत् इन्द्रियों के व्यवस्थित विषयों को अपना विषय बनाता है । भिन्न-भिन्न प्रसरणों के अनुसार बुद्धि का भी भिन्न-भिन्न अभिधान होता है । प्रसरण उत्पन्न होने पर ज्ञान की उत्पत्ति कही जाती है । प्रसरण के विनष्ट होने पर बुद्धि का विनाश कहा जाता है। कहने का अभिप्राय यह है कि यद्यपि धर्मभूतज्ञान स्वरूपतः नित्य है, फिर भी इसका प्रसार इन्द्रियसापेक्ष होता है । 

आत्मा के ज्ञान की नित्यता की सिद्धि -  
जीवात्मा की बुद्धि की नित्यता का प्रतिपादन करती हुई श्रुति कहती है कि-

> 'न विज्ञातुर् विज्ञातेर् विपरिलोपो विद्यते अविनाशित्वात्' ( बृ० उ० ४।३।२३),  
'नहि द्रष्टुर् दृष्टेर् विपरिलोपो विद्यते अविनाशित्वात्' ( वृ० उ० ४।३।३० ) ।

अर्थात्

> ज्ञाता के ज्ञान का नाश नहीं होता, द्रष्टा की दृष्टि का नाश नहीं होता, क्योंकि ज्ञाता एवं द्रष्टा की आत्मा अविनाशी है ।

इस प्रकार ज्ञाता के अविनाशी होने से उसका धर्मभूतज्ञान भी अविनाशी है । जीवात्मा के ज्ञान की नित्यता का प्रतिपादन करते हुए महर्षि शौनक कहते हैं-

[[११९]]

> 'यथा न क्रियते ज्योत्स्ना  
मल-प्रक्षालनान् मणेः ।  
दोष-प्रहाणान् न ज्ञानम्  
आत्मनः क्रियते तथा ॥  
यथोदपान-करणात्  
क्रियते न जलाम्बरम्+++(=जलावकाशप्रद आकाशः)+++ ।  
सद् एव नीयते व्यक्तिम्  
असतः सम्भवः कुतः ॥  
तथा हेयगुण-ध्वंसाद्  
अवबोधादयो गुणाः ।
प्रकाश्यन्ते न जन्यन्ते  
नित्या एवात्मनो हि ते । '

अर्थात्

> जिस प्रकार मणि के मल का प्रक्षालन करने से  
मणि में कोई नवीन प्रकाश नहीं उत्पन्न किया जाता,  
उसी प्रकार आत्मा के दोषों को विनष्ट करने पर  
आत्मा में कोई नवीन ज्ञान नहीं उत्पन्न होता है,  
अपितु आत्मा का पूर्वसिद्ध ज्ञान उसी प्रकार प्रकाश में लाया जाता है,  
जिस प्रकार मल-प्रक्षालन के पश्चात् मणि का पूर्वसिद्ध प्रकाश;  
प्रकाश में लाया जाता है ।  
जिस प्रकार जलाशय के निर्माण के द्वारा  
नवीन जल एवं आकाश को उत्पन्न नहीं किया जाता है;  
अपितु पूर्वसिद्ध ही आकाश और जल प्रकाश में लाए जाते हैं,  
क्योंकि असत् पदार्थ की उत्पत्ति नहीं की जा सकती है ।  
इसी प्रकार जीवों के दोषों को विनष्ट करने पर उनके ज्ञान इत्यादि सद्गुण प्रकाश में लाए जाते हैं,  
वे उत्पन्न नहीं किये जाते, क्योंकि वे आत्मा के नित्य - सिद्ध गुण हैं ।

जीवों के ज्ञान की नित्यता का प्रतिपादन  
महर्षि बादरायण के ये दो सूत्र भी करते हैं—  
'ज्ञोऽत एव' (शा० मी० २।३।१९ ) ;  
' यावद् आत्म-भावित्वाच् च न दोषः तद्दर्शनात् ( शा० मी० २।३।३० ) ।  
इन सूत्रों का अर्थ है कि  
श्रुति प्रमाण से ही सिद्ध होता है कि  
आत्मा ज्ञानाश्रय है ।  
ज्ञान आत्मा का यावद्-आत्म-भावी-धर्म है,  
अर्थात् जब तक आत्मा रहता है,  
तब तक ज्ञान रहता है ।  
इस प्रकार नित्य आत्मा का ज्ञान  
नित्य धर्म सिद्ध होता है ।
</details>


<details><summary>मूलम्</summary>

३. ननु ज्ञानस्य नित्यत्वे “ज्ञानमुत्पन्नं, ज्ञानं नष्टम्” इति व्यवहारः कथम्? इति चेत्, न । ज्ञानस्य सङ्कोचविकासावस्थामादाय तत्सम्भवात् । दृतेः पादाद् यथा उदकं क्षरति तथा ज्ञानमपि इन्द्रियद्वारा निःसृत्य अर्थेन सन्निकृष्यते । अहि- कुण्डलवत् सङ्कोचविकासौ।
</details>


[[११७]]



## ज्ञानं स्वतःप्रमाणं स्वप्रकाशञ् च 



सर्वं ज्ञानं स्वत एव प्रमाणम् । स्वयम्प्रकाशं च । विप्रतिपन्ना संवित् स्वगतव्यवहारं प्रति स्वाधीनकिञ्चित्कारा । स्वसजातीयसम्बन्धानपेक्षव्य- वहारहेतुत्वात् । अर्थेन्द्रियदीपादिवत् । न च चक्षुरालोकयोस्सजातीयत्वं, आहङ्कारिकर्तजसयोर्भेदात् (द् भेवः) । अनेन ज्ञानस्य क्षणिकत्वम्, त्रिक्षणा- वस्थायित्वम्, प्रातिभासिकवद्वयावहारिकस्यापि मिथ्यात्वम्, परतः प्रामा- ण्यम्, ज्ञानस्यैवात्मत्वमित्यादिपक्षा निरस्ताः । स्तम्भः स्तम्भ इत्यादिधारा- बाहिकज्ञानं त्वेकमेव । 




अनु० - सभी ज्ञान स्वतः प्रमाण तथा स्वयम्प्रकाश होते हैं । विवादास्पद ज्ञान अपने सभी व्यवहारों के प्रति स्वाधीन प्रकाश वाला है, क्योंकि वह अपने व्यवहारों के लिए विषय, इन्द्रिय तथा दीपादि के समान अपने किसी सजातीय वस्तु की अपेक्षा नहीं रखता है । चक्षु तथा प्रकाश दोनों सजातीय नहीं है, क्योंकि चक्षुरिन्द्रिय आहङ्कारिक है तथा प्रकाश तैजस है, अतएव उन दोनों में भेद स्पष्ट है । इस प्रकार ज्ञान को क्षणिक, तीन क्षणों तक स्थायी तथा प्रातिभासिक ज्ञान के ही समान व्याव- 


[[१२०]]




हारिक ज्ञान को मिथ्या मानने वालों का मत तथा ज्ञान का परतः प्रामाण्य एवं ज्ञान को ही आत्मा माननेवालों का पक्ष खण्डित हो गया । 'स्तम्भः स्तम्भः' इत्यादि रूप से धारावाहिक स्थल में होनेवाला ज्ञान एक ही है । 


ज्ञान का स्वतः प्रामाण्य 


भा० प्र० - ज्ञान स्वतः प्रमाण है अथवा परतः प्रमाण ? इस विषय में दार्शनिकों का मतभेद है । नैयायिक विद्वान् ज्ञान का स्वतः प्रामाण्य नहीं स्वीकारते हैं, वे ज्ञान का परतः प्रामाण्य स्वीकार करते हैं । न्यायकुसुमाञ्जलिकार उदयनाचार्य का कहना है कि ज्ञानों में प्रमात्व नामक गुण प्रामाण्य गुणों द्वारा आता है । प्रत्यक्षादि ज्ञानों में प्रमात्व पैदा करने वाला गुण यथावस्थित वस्तुओं के साथ इन्द्रियसन्निकर्ष आदि हैं । शाब्दबोध के प्रामाण्य के कारण शब्द के स्वतन्त्र वक्ता पुरुष के गुण हैं । शब्द के वक्ता के आप्त होने पर शब्द प्रामाणिक होता है । प्रबन्धों का प्रामाण्य प्रबन्ध प्रणेता की प्रामाणिकता पर निर्भर करता है । वेदजन्य प्रमा भी उसके वक्ता के गुणों पर ही निर्भर करती है, क्योंकि वह शाब्दी प्रमा है । महाभारत आदि ग्रन्थों के प्रणेता की प्रामाणिकता के ही समान वेदों की भी प्रामाणिकता उसके प्रणेता ईश्वर पर ही निर्भर करती है । अतएव ज्ञान की प्रामाणिकता अपने से भिन्न उसके वक्ता की प्रामाणिकता पर निर्भर है, अतएव ज्ञान का परतः प्रामाण्य है । 




नैयायिकाभिमत ज्ञान के परतः प्रामाण्य का खण्डन - करते हुए विशिष्टाद्वैतियों का कहना है कि ज्ञान का यह स्वभाव है कि जो वस्तु जैसी है, उसका वह उसी रूप में प्रकाशन कर देता है । अतएव जिस प्रकार अग्नि का दाहकत्व स्वाभाविक होता है, उसी प्रकार ज्ञानों का भी प्रामाण्य स्वाभाविक है । भ्रमज्ञानस्थल में भी धर्मी का ज्ञान भ्रमरहित होता है । भ्रमांश में दोष के कारण उसी प्रकार अप्रामाणिकता आती है, जिस प्रकार प्रतिबन्धक मणि के द्वारा अग्नि का दाहकत्व प्रतिबन्धित हो जाता है । अथवा मन्त्रों के द्वारा विष का मारकत्व समाप्त हो जाता है । किञ्च नैयायिक भी मानते हैं कि ईश्वर का नित्यज्ञान भी हेत्वभाव के कारण स्वभावतः प्रामाणिक है । अत एव जिस प्रकार दोषाभाव के कारण ईश्वर का नित्यज्ञान प्रामाणिक होता है, उसी प्रकार दोषाभाव के कारण अपौरुषेय वेदवाक्यजन्य ज्ञान भी स्वभावतः प्रामाणिक है । घट का ज्ञान उत्पन्न होता है, इस ज्ञान के विषय का अस्तित्व होना ही उस ज्ञान की प्रामाणिकता है । अत एव ज्ञान का स्वतः प्रामाण्य सिद्ध होता हैं । ज्ञान के स्वयम्प्रकाशत्व की सिद्धि 


ज्ञान की स्वतः प्रकाशता का अनुमान करते हुए यतीन्द्रमतदीपिकाकार कहते हैं- विवादास्पद संवित् अपने विषय में होने वाले व्यवहारों के प्रति स्वाधीनप्रकाश है, क्योंकि वह अपने व्यवहार के लिए विषय, इन्द्रिय तथा दीपादि के समान अपने सदृश किसी प्रकाशकान्तर की अपेक्षा नहीं रखती है। कहने का अभिप्राय यह है कि जैसे घटज्ञान अपने प्रकाश के लिए अपने सजातीय किसी दूसरे घट के ज्ञान की अपेक्षा 





। 


[[१२१]]


नहीं रखता, अपितु वह अपने से भिन्न विसजातीय आत्मा की अपेक्षा रखता है । इसी प्रकार इन्द्रियाँ अपने व्यवहार के लिए इन्द्रियान्तर की अपेक्षा नहीं रखती है, अपितु वह अपने से भिन्न आलोक की अपेक्षा रखती है। दीपक अपने प्रकाशार्थं दीपकान्तर की अपेक्षा नहीं रखता, अपितु वह चक्षुरिन्द्रिय की अपेक्षा रखता है । अपितु इन सबों को अपने से भिन्न आत्मा आदि की अपेक्षा होती है । यदि यह कहें कि चक्षु- रिन्द्रिय को अपने व्यवहार के लिए अपने सजातीय प्रकाश की आवश्यकता होती है तो यह भी नहीं कहा जा सकता है । क्योंकि चक्षुरिन्द्रिय तथा आलोक दोनों सजातीय नहीं, अपितु विसजातीय हैं। चक्षुरिन्द्रिय सात्त्विकाहङ्कारोपादानक है तथा आलोक तेजस है । तेज तो चक्षुरिन्द्रिय का आप्यायक मात्र है । अत एव वे दोनों परस्पर विसजातीय हैं । 


किन्तु ज्ञान उत्पन्न 


के 


विषय में नैयायिक 


नैयायिक, वैशेषिक तथा भाट्ट-मीमांसक आदि ज्ञान को परप्रकाश मानते हैं । वे कहते हैं कि ज्ञान स्वयम् प्रकाशित नहीं होता, क्योंकि ज्ञान उत्पन्न होते समय में स्वयम् प्रकाशित होते हुए किसी को भी अनुभूत नहीं होता है, होने के बाद दूसरे ज्ञान से प्रकाशित होता है । उस दुसरे ज्ञान एवं वैशेषिक मानते हैं कि उत्पन्न होने के पश्चात् ज्ञान का मानसप्रत्यक्ष से पता चलता है। प्रथम क्षण में 'यह घट है' ऐसा ज्ञान होता है । उस समय वह ज्ञान स्वयम् प्रकाशित नहीं होता है, अपितु द्वितीय क्षण में 'मैं घट को जानता हूँ' इस मानसप्रत्यक्ष के द्वारा पूर्वक्षणोत्पन्न घटज्ञान प्रकाशित होता है। आत्मा के गुण सुख-दुःख इत्यादि का भी ज्ञान मानसप्रत्यक्ष से ही 


ज्ञान के मानसप्रत्यक्ष का खण्डन - नैयायिकाभिमत ज्ञान के प्रत्याख्यान करते हुए श्रीपराशरभट्ट कहते हैं— 


'योग्यानवग्रहात् स्वेन सम्भवादनवस्थिते । इति बाधकहेतुभ्यः साधनद्वितयस्य च ॥ असिद्धिव्यभिचाराभ्यां वैकल्यात् साध्यसाधने । 


इत्यसाधनबाधाभ्यां न धीर्मानसगोचरः ॥' 


ज्ञान के ही समान होता है । 


मानस प्रत्यक्षत्व का 


अर्थात् मानसप्रत्यक्ष यदि ज्ञान का ग्राहक होता तो वह अनुभूत होता, परन्तु मानसप्रत्यक्ष अनुभूत नहीं होता है । इस योग्यानुपलब्धि से सिद्ध होता है कि मानस प्रत्यक्ष ज्ञान का ग्राहक नहीं है। ज्ञान के प्रकाश के लिए मानसप्रत्यक्ष की कल्पना करना उचित भी नहीं है, क्योंकि ज्ञान स्वयम् ही अपने को प्रकाशित कर सकता है, तदर्थ मानसप्रत्यक्ष की आवश्यकता नहीं है । किञ्च ज्ञान के ग्राहक रूप से मानस- प्रत्यक्ष की कल्पना करने पर अनवस्था दोष भी होगा । तथाहि - प्रथम घटादिज्ञान मानसप्रत्यक्ष से गृहीत होगा, किन्तु उस मानसप्रत्यक्ष का भी ज्ञान होने से उसका भी ग्राहक कोई मानसप्रत्यक्ष होगा तथा उस ग्राहक मानसप्रत्यक्ष का भी ग्राहक मानस- प्रत्यक्ष की कल्पना नैयायिकों को करनी होगी । इस प्रकार अनन्तापेक्षकत्व रूप 


[[१२२]]




अनवस्था दोष होगा । किञ्च ज्ञान को मानसप्रत्यक्ष सिद्ध करने के लिए नैयायिकों द्वारा जो हेतु दिये जाते हैं, वे असिद्धि एवं व्यभिचार दोष से ग्रस्त हैं, अतएव उनके द्वारा ज्ञान को मानसप्रत्यक्ष सिद्ध नहीं किया जा सकता है। नैयायिक ज्ञान को मानसप्रत्यक्ष सिद्ध करने के लिए इन दो हेतुओं को उपन्यस्त करते हैं - ( १ ) ज्ञान क्षणिक होते हुए आत्मा का विशेष गुण है । ( २ ) ज्ञान योग्य होते हुए आत्मा का विशेष गुण है । किन्तु ये दोनों हेतु असिद्ध एवं अनैकान्तिक हैं। क्योंकि ऊपर हम कह चुके हैं कि ज्ञान नित्य है, क्षणिक नहीं । वह मानसप्रत्यक्ष के योग्य भी विषय नहीं है । अतएव ज्ञान में क्षणिकत्व एवं योग्यत्व विशेषण असिद्ध हैं तथा प्रायश्चित्ता- नधिष्ठान होने के कारण व्यभिचार भी है । 


ज्ञान के प्राकट्यानुमेयवाद का खण्डन – भाट्ट-मीमांसक ज्ञान को स्वयम् प्रकाश न मानकर उसे प्राकट्यानुमेय मानते हैं । वे कहते हैं कि ज्ञान स्वयम् प्रकाश नहीं है, अपितु ज्ञान से विषय में उत्पन्न प्रकाश रूपी धर्म को देखकर ज्ञान का अनुमान होता है। ज्ञान से जिस विषय में धर्म उत्पन्न होता है, उसे प्रकाश, प्राकट्य तथा ज्ञातता आदि शब्दों से अभिहित किया जाता है । इस प्राकट्य के द्वारा उसके कारणभूत ज्ञान का उसी प्रकार अनुमान किया जाता है, जिस प्रकार होने वाले सुखदुःखादि को देखकर उनके कारणभूत पुण्य-पाप आदि का अनुमान किया जाता है । 


भाट्ट-मीमांसकों के इस मत की समालोचना करते हुए विशिष्टाद्वैती कहते हैं कि यदि ज्ञान से विषय में कोई धर्म उत्पन्न होता तो उसकी उपलब्धि अवश्य होती, चूंकि नहीं होती है, अतएव पता चलता है कि ज्ञान से विषय में कोई भी धर्मं उत्पन्न नहीं होता है, अपितु ज्ञान ही घटादि विषयों का प्रकाश रूप है । ज्ञान घटादि विषयक होने से घटादि का प्रकाश रूप माना जाता है । ज्ञान से घटादि में प्रकाश धर्म की उत्पत्ति मानने में गौरवदोष है । घटादि को प्रकाशित करने वाला ज्ञान स्वपर- निर्वाहक न्याय से अपने को भी प्रकाशित करते हुए उत्पन्न होता है । ऐसा कभी भी किसी को अनुभव नहीं होता है कि घटादि का ज्ञान होता हो और घटादि विषयक ज्ञान का प्रकाश न होता हो । यदि ऐसा होता तो ऐसा संशय अवश्य होता कि 'यह तो घट ही है' परन्तु इसके विषय में हमको ज्ञान है या नहीं, इसका पता हमको नहीं है; किन्तु इस प्रकार का संशय किसी को भी नहीं होता है। इससे सिद्ध होता है कि घटादि विषयों को प्रकाशित करने वाला ज्ञान स्वयम् प्रकाशित होता है । 




विशिष्टाद्वैती विद्वान् यह मानते हैं कि प्रत्येक मनुष्य को जागरण एवं स्वप्नदशा में प्रतिक्षण ज्ञान उत्पन्न एवं नष्ट होते हैं । 'मैं जानता हूँ' इस अबाधित प्रतीति के अनुसार ज्ञान का आश्रय अहमर्थ है । जिस अहमर्थ में जो ज्ञान उत्पन्न होकर विषयों को प्रकाशित करता है, वह ज्ञान विषय प्रकाशन काल में उस अहमर्थ के प्रति स्वयम् प्रकाशित होता रहता है । 





[[१२३]]


ज्ञान विषयों को प्रकाशित करते समय दूसरे ज्ञान की अपेक्षा न रखकर अपने आश्रय के प्रति स्वयम् प्रकाशित होता रहता है । अतएव ज्ञान स्वयम्प्रकाश है । 


बौद्ध ज्ञान को क्षणिक मानते हैं । वे कहते हैं कि ज्ञान प्रत्येक क्षण में नवीन नवीन उत्पन्न होता है । नैयायिक ज्ञान को अपेक्षाकृत बुद्धि का विषय होने के कारण तीन क्षण - पर्यन्त स्थायी मानते हैं । वे कहते हैं कि ज्ञान एक क्षण में उत्पन्न होता है, दूसरे क्षण में वह बना रहता है तथा तीसरे क्षण में वह विनष्ट हो जाता है । अद्वैती विद्वान् ज्ञान के तीन भेद मानते हैं— प्रातिभासिक, व्यावहारिक तथा पारमार्थिक । अद्वैती विद्वानों के अनुसार शुक्ति, रजत आदि स्थल में होने वाला ज्ञान प्रातिभासिक है । घटादि विषयक ज्ञान व्यावहारिक हैं । ब्रह्मज्ञान पारमार्थिक है । अद्वैती विद्वान् प्रातिभासिक ज्ञान के ही समान व्यावहारिक ज्ञान को भी मिथ्या मानते हैं । क्योंकि ये दोनों ब्रह्म-व्यतिरिक्त वस्तु-विषयक हैं । नैयायिक तथा वैशेषिक तथा भाट्ट- मीमांसक ज्ञान का परतः प्रामाण्य स्वीकार करते हैं, इस बात की चर्चा मैं ऊपर कर चुका हूँ । बौद्ध तथा अद्वैती विद्वान् ज्ञान को ही आत्मा मानते हैं । ये सभी मान्यताएँ उपर्युक्त प्रतिपादन से इसलिए निरस्त हो गईं कि मैं ज्ञान को नित्य, स्वतः प्रमाण, स्वयम्प्रकाश तथा आत्मा के धर्म रूप से प्रतिपादन कर चुका हूँ, इस बात को यतीन्द्रमतदीपिकाकार मूल के 'अनेन' से 'निरस्ताः' पर्यन्त वाक्य के द्वारा प्रतिपादित करते हैं । 


धारावाहिक बुद्धिस्थल में ज्ञान की एकता का प्रतिपादन 


किसी एक पदार्थ के विषय में धारा रूप से जो ज्ञान होता रहता है, उसे धारा- वाहिक ज्ञान कहते हैं । उदाहरणार्थ – स्तम्भ के विषय में, स्तम्भ, स्तम्भ, स्तम्भ इस प्रकार धारा रूप से होने वाला ज्ञान धारावाहिक ज्ञान कहलाता है । इस धारा- वाहिक ज्ञान के विषय में प्रश्न उठता है कि बिना किसी अन्तराल के लगातार प्रसृत होने वाला दीर्घ एक सूर्य किरण की तरह एक ही ज्ञान धारा रूप से लगातार बना रहता है, अथवा तेल तथा बत्ती आदि कारणों के प्रतिक्षण प्राप्त होते रहने से प्रतिक्षण उत्पन्न एवं विनष्ट होने वाले दीपसन्तान ही तरह प्रतिक्षण उत्पन्न एवं नष्ट होने वाला ज्ञान सन्तान ही धारावाहिक विज्ञान है ? विशिष्टाद्वैती विद्वान् इनमें से प्रथम पक्ष को ही स्वीकार करते हैं । धारावाहिक बुद्धिस्थल में ज्ञान की एकता का प्रति- पादन करते हुए प्रज्ञा - परिमाण नामक ग्रन्थ में आचार्य वरदनारायण कहते हैं- 


धारावाहिकधीपङ्क्तिः स्वकालीनार्थभासिका । 


मेघातिरेकसद्भावाद् 


नैरपेक्ष्यादपि प्रमा ॥ 


स्तम्भः स्तम्भः स्तम्भ इति धीर्धारावाहिका मता । धारावाहिकविज्ञानमेकं ज्ञानं मतं हि नः ॥ 


प्रतिबन्धांश मोक्षाद्यैर्नित्यं ज्ञानं हि 


जायते । 


चिरमप्रतिबन्धेन चिरं तिष्ठति भासकम् ॥ 


[[१२४]]




चिरस्थितार्थधीरेव न धारावाहिका तु सा । 


न हीश्वरादिविज्ञानमागमादिकमीष्यते 


अर्थात् कतिपय वादी यह मानते हैं कि धारा रूप से ज्ञान को छोड़कर आगे होने वाले सभी ज्ञान प्रथम ज्ञान से 


॥' 


होने वाले ज्ञानों में प्रथम 


गृहीत अर्थ के ग्राहक होने 


से स्मरण रूप हैं, किन्तु उनका यह मत समीचीन नहीं है । क्योंकि धारावाहिक ज्ञान- पंक्ति के होने वाला प्रत्येक ज्ञान अनुभूति है, प्रमा है, स्मरण नहीं है । क्योंकि प्रत्येक ज्ञान 'यह घट है' 'यह घट है' इस प्रकार से एक घट को ग्रहण करते हैं । यह शब्द का अर्थ है वर्तमान काल एवं वर्तमान देश में होने वाला । अत एव यह ज्ञान वर्तमान क्षण एवं देश में उत्पन्न होने वाला है । प्रत्येक धारावाहिक ज्ञान स्वोत्पत्तिक्षण में विद्यमान रूप से विषयों का ग्रहण करता है । प्रत्येक ज्ञान का उत्पत्तिक्षण उसी ज्ञान से गृहीत होता है, पूर्वज्ञानों से नहीं । प्रत्येक ज्ञान पूर्व-पूर्वं ज्ञानों द्वारा अगृहीत अपने- अपने उत्पत्तिक्षण को विशेष रूप से लेकर ही 'इस क्षण में घट है' इत्यादि रूप से घटादि अर्थ का ग्राहक होने से अज्ञातार्थं का ग्राहक होता है, अतएव वह प्रमा है, स्मरण नहीं । किञ्च जिस प्रकार स्मृतिज्ञान अपने मूलभूत पूर्वकालिक प्रत्यक्ष ज्ञान की अपेक्षा रखते हैं, उस तरह से धारावाहिक ज्ञान, अपने लिए अपने पूर्व - पूर्व ज्ञान की भी अपेक्षा नहीं रखते हैं । अतएव धारावाहिक ज्ञान में द्वितीयादि ज्ञान स्मरण नहीं हैं, यह सिद्ध होता है । 


स्तम्भ है, इस 


कुछ वादी एक वस्तु के विषय में धारा रूप से निरन्तर होने वाले ज्ञानों के सन्तान को धारावाहिक ज्ञान कहते हैं। जैसे - यह स्तम्भ है, यह प्रकार से होने वाले ज्ञान का सन्तान धारावाहिक ज्ञान है; किन्तु हमारा मत है कि धारावाहिक ज्ञान एक ज्ञान है, वह धारा रूप से होने वाले अनेक ज्ञानों का सन्तान नहीं है, किन्तु एक ही ज्ञान व्यक्ति में उतनी देर तक बना रहता है । 


सिद्धान्त में माना जाता है कि आत्मा का ज्ञान नित्य है, वह कर्म से जब संकुचित हो जाता है तो विषयों का ग्रहण नहीं करता है । इन्द्रियादि से जब वह कर्म रूपी प्रतिबन्ध छूट जाता है तो वह विकसित होकर विषयों का ग्रहण करता है । ज्ञान के विकास को दूर करने में ही इन्द्रियों का उपयोग है, ज्ञान को उत्पन्न करने में इन्द्रियों का उपयोग नहीं है । अतः विषयेन्द्रियसंयोग से ज्ञान के विकास का प्रति- बन्ध दूर होने पर विकसित ज्ञान विषयों के समीप पहुँचकर तब तक विषयों का ग्रहण करता रहता है, जब तक कि इन्द्रियार्थसंयोग बना रहता है । धारावाहिक ज्ञानस्थल में प्रतिक्षण ज्ञान उत्पन्न होता हो, ऐसी बात नहीं है । जो ज्ञान विकसित होकर अनेक क्षणों तक विषय का ग्रहण करता रहता है, उसे ही धारावाहिक ज्ञान कहते हैं । वस्तुतः वह प्रत्येक क्षण में उत्पन्न होने वाले ज्ञानों का सन्तान वहाँ नहीं होता है ।'


[[१२५]]


ईश्वर का ज्ञान नित्य है, क्योंकि वह अपनी उत्पत्ति के लिए आगमादि की अपेक्षा नहीं रखता है । शास्त्र भी ईश्वर के ज्ञान को नित्य बतलाता है, अतएव ईश्वर के ज्ञान को अनित्य मानने वालों का मत शास्त्रविरुद्ध है । जिस प्रकार श्रुति ईश्वर के ज्ञान को नित्य बतलाती है, उसी तरह वह जीवों के भी ज्ञान की नित्यता बतलाती है । यह नित्यज्ञान कर्मों से प्रतिबन्धित होने के कारण विकसित नहीं होता है । अत- एव वह विषयों का ग्रहण नहीं करता है । उस प्रतिबन्ध के इन्द्रियादि से हट जाने पर विकसित होकर तब तक विषय का ग्रहण करता रहता है, जब तक इन्द्रियार्थ - संयोग बना रहता है । अतएव धारावाहिक ज्ञान एक प्रमा तथा अनुभूति रूप है, वह अनेक तथा स्मरण रूप नहीं है । इसी बात का समर्थन करते हुए यतीन्द्रमतदीपिका- कार कहते हैं - ' स्तम्भ स्तम्भः इत्यादि धारावाहिकज्ञानं त्वेकमेव ।' अर्थात् धारा- वाहिक बुद्धिस्थल में 'यह स्तम्भ है, 'यह स्तम्भ है' इत्यादि रूप से होने वाला ज्ञान एक ही रहता है । 


ज्ञानस्य नित्यत्वेऽपि जागरादिदशानामुपपादनम् ननु, आगमबलात् ज्ञानस्य नित्यत्वाङ्गीकारे कथं जागर सुषुप्त्यादिभेद- सिद्धिरिति चेन्न । यथा दाहकस्य वह्नेर्दाह्यसन्निधौ मण्यादिप्रतिबन्धका- द्दाहाभावः, तद्वत् ज्ञानतिशेधायकतमोविशेषसन्निधानासन्निधानाभ्यां स्वापादिसिद्धिः । पुंस्त्वादिवच्च । पुंस्त्वादिकं तु बाल्ये तिरोहितं यौवने आविर्भवति । यो यदाश्रितस्वभावः, स तस्य गुण इति गुणलक्षणलक्षितत्वाद् ज्ञानं गुणः; विशेषणादिवत् । 


अनुवाद - प्रश्न उठता है कि शास्त्रों के अनुसार जीवों का ज्ञान यदि नित्य है तो फिर उनके जागरण, सुषुप्ति आदि अवस्थाओं की सिद्धि कैसे हो सकती है ? तो इसका उत्तर यह है कि जिस प्रकार इन्धन के रहने पर भी प्रतिबन्धक मणि के रहने पर अग्नि जलाने का कार्य नहीं करता है, उसी प्रकार ज्ञान को ढँक देने वाले तमस् - विशेष के सन्निधान तथा असन्निधान के द्वारा पुंस्त्व आदि के समान स्वापादि दशाओं की सिद्धि होती है । पुरुषादि के शरीर में होने वाले पुंस्त्वादि बालकाल में छिपे रहते है, किन्तु वे युवावस्था में आविर्भूत हो जाते हैं । जो स्वभावतः जिसके अधीन होता वह विशेषण आदि के समान उसका गुण होता है । इस गुण के लक्षण से सम्पन्न होने के कारण ज्ञान आत्मा का गुण है । 


है, 


ज्ञान के नित्य होने पर भी जागरादि अवस्थाओं का उपपादन 


भा० प्र० - न विज्ञातुविज्ञातेर्विपरिलोपो विद्यते, अविनाशित्वात्' इस बृहदा- रण्यक श्रुति के अनुसार सिद्ध होता है कि अविनाशी आत्मा का अपृथसिद्ध धर्म- ज्ञान कभी विनष्ट नहीं होता है, क्योंकि वह नित्य आत्मा का यावदात्मभावी गुण 1 जब तक आत्मा रहती है, तब तक उसका गुण धर्मभूत ज्ञान बना रहता है । अतएव आत्मा का ज्ञान नित्य है । इस पर यह शंका उठाई जाती है कि ज्ञान का 


है 


११ ५० 


[[१२६]]




स्वभाव है कि वह रहते समय में अपने विषयों का प्रकाशन अपने आश्रयभूत आत्मा के लिए किया करता है । यदि आत्मा का ज्ञान नित्य है तो फिर वह सर्वदा इन्द्रियों के माध्यम से निकलकर विषयों का प्रकाशन किया करेगा । जिस समय ज्ञान अपने विषयों का प्रकाशन अपनी आश्रयभूत आत्मा के लिए किया करता है, वही जागर दशा कहलाती है । यदि नित्य आत्मा का गुण नित्य ज्ञान अपने आश्रयभूत आत्मा का नित्य ही प्रकाशन किया करता तो फिर आत्मा की सदा जागर दशा ही बनी रहती, कभी स्वापादि दशा होती ही नहीं, किन्तु देखा जाता है कि आत्मा की स्वापादि दशाएँ होती है, अतएव पता चलता है कि आत्मा का ज्ञान नित्य नहीं है । 


पूर्वपक्षी की इस शंका का समाधान यह है कि ज्ञान विकास का कारण सत्त्वगुण है और उसका प्रतिबन्धक तमोगुण है । सत्त्वगुण के वढने पर ज्ञान का विकास होता है, इसे ही जागरावस्था कहते हैं । तमोगुण के वढने पर निद्रा होती है । इस दशा में ज्ञान बिल्कुल प्रतिबद्ध हो जाता है । जिस प्रकार प्रतिबन्धक चन्द्रकान्त मणि के रहने पर दाहक अग्नि नहीं जलाती है, किन्तु प्रतिबन्धक मणि के हट जाने पर अग्नि जलाने लग जाती है, उसी प्रकार प्रतिबन्धक तमोगुण के बढ़ जाने पर ज्ञान विषयों का प्रकाश नहीं करता है, यही आत्मा की स्वापादि दशा कहलाती है । जिस समय प्रतिबन्धक तमोगुण हट जाता है, उस समय ज्ञान का विकास हो जाता है । वह विषयों का प्रकाश अपने आश्रय आत्मा के लिए करने लग जाता है। ज्ञान के विकास के प्रतिबन्धक तमोगुण के सद्भाव को लेकर आत्मा की स्वापादि दशा का अभिधान होता है । ज्ञान के विकास के प्रतिबन्धक तमोगुण के अभाव के काल को ही आत्मा की जागरदशा अभिहित की जाती है । इस अर्थ का प्रतिपादन करते हुए महर्षि वाद- रायण ब्रह्मसूत्र में कहते हैं - 'पुंस्त्वादिवत्त्वस्य सतोऽभिव्यक्तियोगात्' ( शा० मी० २।३।३१ ) । अर्थात् सुषुप्तिदशा में विद्यमान अनभिव्यक्त ज्ञान की जागरादि दशा में अभिव्यक्ति हो सकती है । जिस प्रकार बाल्यावस्था में अनभिव्यक्त पुंस्त्व की यौवन दशा में अभिव्यक्ति होती है। ज्ञान आत्मा का गुण है, क्योंकि वह आत्मश्रित है । जो जिसके आश्रित होता हैं, वह उसका गुण होता है । जैसे विशेषण विशेष्य के आश्रित रहता है, अतएव वह विशेष्य का गुण कहलाता है । 


ज्ञानस्य द्रव्यत्वसमर्थनम् 


यतस्सङ्कोच विकासावस्थावत् अतो द्रव्यमपि भवति । आत्मगुणभूतस्य ज्ञानस्य द्रव्यत्वं कथमिति न शङ्कनीयम् । प्रभावदेकस्यैव द्रव्यत्वगुणत्वयो- विरोधाभावात् । अवस्थाश्रयो द्रव्यमिति हि द्रव्यलक्षणम् । स्वाभयादन्यत्र वर्तमानत्वमपि प्रभावदुपपद्यते । प्रयोगश्च गुणभूता बुद्धिर्द्धव्यम्, प्रसर- णादिमत्त्वात् । प्रभावत् । ज्ञानं द्रव्यम्, संयोगादृष्टान्यत्वे सति भावना- कारणत्वात्, आत्मवदिति । मुक्तज्ञानस्य युगपदनन्तदेशसंयोगो नयनसूर्या- वितेजोवत् सम्भवति । 





[[१२७]]


अनुवाद - चूँकि ज्ञान में संकोच एवं विकास की अवस्थाएँ होती हैं, अतएव ज्ञान द्रव्य भी है । यहाँ यह शंका नहीं करना चाहिए कि आत्मा का गुणभूत ज्ञान द्रव्य कैसे हो सकता है ? क्योंकि जिस प्रकार एक ही प्रभा प्रभावान् द्रव्य का गुण तथा तेजोद्रव्य दोनों है, उसी प्रकार एक ही ज्ञान आत्मा का गुण तथा द्रव्य दोनों है । जो अवस्थाओं का आश्रय होता है, वह द्रव्य कहलाता है, यही द्रव्य का लक्षण है । आत्मा का गुण ज्ञान अपने आश्रय आत्मा से अन्यत्र भी उसी प्रकार रहता है, जिस प्रकार प्रभा अपने आश्रय प्रभावान् द्रव्य से अन्यत्र देश में भी पायी जाती है । यहाँ पर यह अनुमान अभिप्रेत है कि आत्मा का गुणभूत बुद्धि ( ज्ञान ) द्रव्य है, क्योंकि वह आत्मा के समान संयोग तथा अदृष्ट से भिन्न होकर भी भावना का कारण है । जिस प्रकार नेत्र तथा सूर्य के तेज का समकाल में ही अनन्त देश से सम्बन्ध होता है, उसी प्रकार मुक्त जीव के ज्ञान का संबन्ध समकाल में ही अनन्त देश से होता है । 


ज्ञान के द्रव्यत्व का समर्थन 


S 


भा० प्र०—ज्ञान आत्मा का गुण होते हुए द्रव्य भी है, क्योंकि उसमें संकोच एवं विकास की क्रिया रूप अवस्थाएँ होती हैं । जो-जो अवस्थाओं का आश्रय होता है वह- वह द्रव्य होता है । जैसे— पिण्ड, घट, कपाल, चूर्णं आदि अवस्थाओं का आश्रय मृत्तिका द्रव्य है । ज्ञान में भी संकोच एवं विकास की अवस्थाएँ होती है, अतएव यह द्रव्य है । यहाँ पर यह प्रश्न उठता है कि एक ही ज्ञान गुण और द्रव्य दोनों कैसे हो सकता है ? तो इसका उत्तर यह है कि गुण दो तरह के होते हैं - ( १ ) द्रव्यात्मक गुण तथा ( २ ) केवल गुण । ज्ञान तथा प्रभा आदि द्रव्यात्मक गुण हैं । सत्त्व, रजस्, तमस आदि केवल गुण हैं । जो द्रव्यात्मक गुण है, उनमें गुण शब्द का गौण प्रयोग होता है तथा जो केवल गुण होते हैं, उनमें गुणशब्द का मुख्याभिधान होता है । ज्ञान द्रव्यात्मक गुण है । अतएव जिस प्रकार द्रव्यात्मक गुण प्रभा अपने प्रभावान् द्रव्य दीपादि का गुण होते हुए द्रव्य भी स्वीकार की जाती है, उसी प्रकार आत्मा के गुण- भूत ज्ञान को भी संकोच - विकासादि सम्पन्न होने के कारण द्रव्य मान लेने में कोई भी आपत्ति नहीं होनी चाहिए । द्रव्य का इतना ही लक्षण है कि वह अवस्थाओं का आश्रय है । द्रव्य होने के लिए गुण न होना कोई आवश्यक नहीं है ! किसी गुण में भी यदि द्रव्य का लक्षण पाया जाय तो उसे द्रव्य-कोटि में स्वीकारना ही होगा । ज्ञान में भी द्रव्य का लक्षण अवस्थाश्रयत्व है, अतएव उसे द्रव्य मानने में कोई भी आपत्ति नहीं होनी चाहिए । 


यहाँ प्रश्न उठता है कि यदि ज्ञान आत्मा का गुण है तो उसे अपने आश्रय द्रव्य को छोड़कर उसी तरह से अन्यत्र नहीं रहना चाहिए ? जैसे- गन्ध पृथिवी को छोड़- कर अन्यत्र नहीं रहता, शब्द आकाश में ही अवस्थित रहता है, किन्तु ज्ञान का तो तत् तत् विषयों से संबन्ध होता है, यह कैसे संभव है ? इसका उत्तर यह है कि जिस प्रकार प्रभा अपने आश्रय प्रभावान् द्रव्य से भिन्न घट-पट आदि प्रदेशों में भी जाकर उनका प्रकाशन करती है, जब कि वह अपने प्रभावद् द्रव्य का गुण है; उसी प्रकार 


[[१२८]]




आत्मा का ज्ञान गुण भी रूप, रसादि का प्रकाश किया करता है, इसमें कोई भी विरोध नहीं है । ज्ञान के द्रव्य की सिद्धि के लिए यतीन्द्रमतदीपिकाकार निम्न दो अनुमानों को उपस्थित करते हैं - ( १ ) आत्मा का गुणभूत बुद्धि द्रव्य है, क्योंकि वह प्रसरण आदि क्रियाओं से सम्पन्न है । जो जो प्रसरणादि क्रियाओं से सम्पन्न होते हैं, वे वे द्रव्य होते हैं; जैसे प्रभाद्रव्य । ( २ ) ज्ञान ( बुद्धि ) द्रव्य है, क्योंकि वह संयोग एवं अदृष्ट से भिन्न है, साथ ही भावनाख्य संस्कार का कारण भी है । जिस प्रकार संयोग एवं अदृष्ट से भिन्न होने वाली आत्मा भावनाख्य संस्कार का कारण होते हुए भी द्रव्य है, उसी प्रकार बुद्धि भी संयोग एवं अदृष्ट से भिन्न तथा भावनाख्य संस्कार का कारणभूत बुद्धि भी द्रव्य है । 


ज्ञानस्य विविधानि नामानि रूपाणि च 


ज्ञानम्, मतिः प्रज्ञा संविद् धिषणा धीर्मनीषा शेमुषी मेधा बुद्धिरित्ये- वमादयश्शब्दा ज्ञानपर्यायाः । बुद्धिरेवोपाधिभेदात्सुखदुःखेच्छाद्वेषप्रयत्न- रूपा । सुखादे ( स्वजनकतया ) जनकतयाऽभ्युपगतज्ञानातिरेके प्रमाणा- भावात् । इच्छामि द्वेष्मीति व्यवहारस्य स्मरामीत्यादिवत् ज्ञानविशेषेणो- पपत्तेः । 


अनुवाद - ज्ञान, मति, प्रज्ञा, संवित्, घोषणा, धी, मनीषा, शेमुषी, मेधा तथा बुद्धि इत्यादि शब्द ज्ञान के ही वाचक हैं । उपाधियों के भेद के कारण ज्ञान ही सुख, दुःख, इच्छा, द्वेष, प्रयत्न इत्यादि रूपों वाला हो जाता है । सुखादि के जनक रूप से स्वीकृत ज्ञान से भिन्न इनके होने में कोई भी प्रमाण नहीं है । किञ्च जिस प्रकार 'मैं स्मरण करता हूँ' इत्यादि अनुभवों में स्मरण ज्ञान विशेष सिद्ध होता है, उसी प्रकार 'मैं इच्छा करता हूँ' 'मैं द्वेष करता हूँ' इत्यादि अनुभवों में इच्छा और द्वेष एक प्रकार के ज्ञान विशेष सिद्ध होते हैं । 


इच्छा आदि ज्ञान के ही भिन्न-भिन्न रूप हैं 


भा० प्र० - यहाँ पर यतीन्द्रमतदीपिकाकार ज्ञान के कई पर्यायवाची शब्दों को बतलाते हैं । वे पर्यायवाची शब्द मति, प्रज्ञा, संवित् इत्यादि हैं। इसके पश्चात् वे बतलाते हैं कि इच्छा, द्वेष, सुख, दुःख इत्यादि भी ज्ञान के भिन्न-भिन्न रूप हैं । उपाधि की भिन्नता के कारण ज्ञान ही सुख, दुःख आदि शब्दों से अभिहित किया जाने लगता है । तथाहि - सुखदायक अनुकूल विषयों के ज्ञान ही अनुकूल रूप से प्रतीत होने के कारण सुख कहलाता है । सुखानुभव काल में इन्द्रियां सुस्थित रहती हैं । 'सुस्थितानि खानि' यह सुख शब्द का विग्रह है । प्रतिकूल विषयों के ज्ञान को दुःख कहते हैं । इस काल में इन्द्रियों में प्रतिकूलता की अनुभूति होती है । 'दुः स्थितानि खानि' दुःख शब्द का विग्रह है । अपेक्षात्मक ज्ञान को इच्छा कहते हैं । अनिष्टात्मक ज्ञान को द्वेष कहते हैं। कार्य के करने के लिए निश्चय करने को अध्यव 





[[१२९]]


साय कहते हैं । ये सभी इच्छा, द्वेष इत्यादि ज्ञान के ही वितति- विशेष हैं । ज्ञान ही सुखादि रूप अनुकूल-प्रतिकूलादि प्रतीतियों का जनक है । ज्ञान-व्यतिरिक्त कोई दूसरा पदार्थ नहीं है, जो सुखादि का जनक हो। इसलिए जिन स्थावरादि जीवों में ज्ञान की अल्पता होती है, वे सुखादि का अनुभव अत्यल्पमात्रा में करते हैं । जिस प्रकार 'मैं स्मरण करता हूँ इस प्रतीति का आधार अतीत देशकाल में अनुभूत विषय का ज्ञान- विशेष है, उसी प्रकार 'मैं इच्छा करता हूँ' 'मैं द्वेष करता हूँ' इत्यादि अनुभवों का भी आधार ज्ञान-विशेष ही है । 'इच्छामि' अनुभूति का आधार अपेक्षाकृत बुद्धि है । 'द्वेष्मि' इस अनुभव का आधार अनिष्टात्मक ज्ञान है । 


धर्मभूतज्ञानस्य विविधा अवस्थाविशेषाः 


ननु कामस्सङ्कल्पो विचिकित्सा श्रद्धाऽश्रद्धाधृतिरधृतिह्रर्धीभरित्ये- तत्सर्वं मन एवेत्युक्तम्, ज्ञानरूपत्वं कथमिति चेन्न; ज्ञानस्य मनस्सहकारि- स्वनियमात् मन एवेत्युपचारादुक्तमिति न विरोधः । एवं प्रत्यक्षानुमाना- गमस्मृतिसंशयनिर्णय विपर्यय भ्रमविवेकव्यवसाय मोहरागद्वेष मदमात्सर्यधैर्य- चापल्यदम्भलोभक्रोधदर्पस्तम्भ द्रोहाभिनिवेशनिर्वेदानन्दादयः सुमतिदुर्मतिः प्रीतिस्तुष्टिः पुष्टिरुन्नतिः श्रान्तिः कीर्तिविरक्ती रतिर्मंत्री दया मुमुक्षा लज्जा तितिक्षा विचारणा विजिगीषा मुदिता क्षमा चिकीर्षा जुगुप्सा भावना कुहनाऽसूया जिघांसा तृष्णा दुराशा वासना दुर्वासना चर्चा भक्तिः प्रपत्ति- रित्येवमादयश्च जीवात्मगुणा अनन्ता धर्मभूतज्ञानावस्थाविशेषा एव । एवं ज्ञानशक्तिबलैश्वर्यवीर्यते जस्सौशील्यवात्सल्य मार्दवार्जव सौहार्दसाम्य- कारुण्य माधुर्यगाम्भीयौदार्यं चातुर्यस्थैर्य धेर्य शौर्यपराक्रमादयो भगवतोऽनन्त- कल्याणगुणा ज्ञानशक्त्योविततिभूताः । 


अनुवाद - प्रश्न उठता है कि 'कामस्सङ्कल्पो विचिकित्सा श्रद्धाऽश्रद्धाधृतिरधृतिह- र्धीर्भीरित्येतत् सर्वम् मन एव' 'अर्थात् काम संकल्प, विचिकित्सा, श्रद्धा, अश्रद्धा, धैर्य, अधैर्य, लज्जा, ज्ञान, भय ये सभी मन के ही रूप हैं । इस श्रुति में कामादि को मन बतलाया गया है, ये ज्ञान रूप कैसे है ? तो इसका उत्तर यह है कि उक्त श्रुति में कामादि की मनोरूपता औपचारिक प्रयोग है । क्योंकि मन नियमतः ज्ञान का सहकारी कारण होता है । अत एव उक्त कथन में कोई भी विरोध नहीं है । इस प्रकार प्रत्यक्ष, अनुमान, आगम, स्मरण, संशय, निर्णय, विपर्यय, भ्रम, विवेक, व्यवसाय, मोह, राग, द्वेष, मद, मात्सर्य, धैर्य, चपलता, दम्भ, लोभ, क्रोध, दर्प, स्तम्भ, द्रोह, अभिनिवेश, निर्वेद तथा आनन्द आदि सुमति, दुर्मति, प्रीति, सन्तुष्टि, पुष्टि, उन्नति, श्रान्ति, कीर्ति, विरक्ति, रति, मंत्री, दया, मुमुक्षा, लज्जा, तितिक्षा, विचारणा, विजिगीषा, मुदिता, क्षमा, चिकीर्षा, जुगुप्सा, भावना, कुहना, असूया, जिघांसा, तृष्णा, दुराशा, वासना, दुर्वासना, चर्चा, भक्ति तथा प्रपत्ति आदि जीवात्माओं के अत्तन्त गुण हैं तथा 


[[१३०]]




वे धर्मभूत ज्ञान के अवस्था - विशेष हैं । इस प्रकार ज्ञान, शक्ति, बल, ऐश्वर्य, वीर्य, तेज, सौशील्य, वात्सल्य, मार्दव, आर्जव, सौहार्द, साम्य, कारुण्य, माधुर्य, गाम्भीर्य, औदार्य, चातुर्य, स्थैर्य, धैर्य, शौर्य तथा पराक्रम आदि श्रीभगवान् के अनन्त कल्याणमय गुण - समूह भी श्रीभगवान् के ज्ञान तथा शक्ति के विस्तृत रूप हैं । 


ज्ञान की प्रत्यक्षादि विविध अवस्थाएँ 


। 


भा० प्र०— ऊपर बतलाया जा चुका है कि इच्छा, द्वेष, संकल्प आदि ज्ञान के ही विभिन्न औपाधिक रूप हैं । इस पर प्रश्न उठता है कि बृहदारण्यकोपनिषद् की 'कामः सङ्कल्पो विचिकित्सा श्रद्धाऽश्रद्धा धृतिरधृति ह्रर्धीर्भीरित्येतत् सर्वं मन एव' (बृ० उ० ) इस श्रुति में कहा गया है कि काम, संकल्प, विचिकित्सा, श्रद्धा, अश्रद्धा, धृति, अधृति, लज्जा, उत्प्रेक्षा एवं भय आदि सभी मन के ही रूप हैं । कामादि को मन का रूप बतलाने वाली इस श्रुति से विशिष्टाद्वैतियों के मत का विरोध होता है । क्योंकि वे कामादि को ज्ञान का रूप मानते हैं ? इस शंका का समाधान करते हुए श्रीनिवासा- चार्य कहते हैं कि उक्त श्रुति से विशिष्टाद्वैत की मान्यता का कोई भी विरोध नहीं है । आत्मा में होने वाले सभी ज्ञानों का सहकारी कारण मन होता है, इस बात की चर्चा हम पीछे कर चुके हैं। श्रुतियों में कार्य का कारणात्मना औपचारिक प्रयोग देखा जाता है । बृहदारण्यकोपनिषद् के उसी प्रकरण में वाणी के द्वारा उच्चार्य होने के कारण सभी शब्दों को वाणी का रूप कहा गया है । इसी प्रकार यहां भी औपचारिक प्रयोग समझना चाहिए । वास्तविकता यह है कि निम्न प्रकार की सारी अनुभूतियाँ ज्ञान के ही विस्तारभूत हैं । वे अनुभूतियाँ निम्न हैं- 


( १ ) प्रत्यक्ष – इन्द्रियाँ तथा विषयों के संप्रयोग से होने वाले ज्ञान को प्रत्यक्ष कहते हैं । ( २ ) अनुमान - लिङ्ग को देखकर लिङ्ग के होने का जो अनुमान किया जाता है, उसे अनुमान ज्ञान कहते हैं । ( ३ ) आगम - शास्त्रादिजन्य ज्ञान को आगम ज्ञान कहते हैं । ( ४ ) स्मृति - अतीत देशकाल में अनुभूत विषय को वर्तमान ज्ञान के द्वारा विषय बनाये जाने पर जो ज्ञान होता है, उसे स्मृति कहते हैं । ( ५ ) संशय- उस ज्ञान को कहते हैं, जिसमें इन्द्रियसन्निकृष्ट वस्तु के स्वरूप का निर्णय नहीं हो पाता है । (६) निर्णय - निश्चयात्मक ज्ञान का नाम निर्णय है । ( ७ ) विपर्यय - अन्यथा ज्ञान को कहते हैं । ( ८ ) भ्रम - जिसका पश्चातनकालिक ज्ञान से बाध हो जाता है, उस ज्ञान को भ्रम कहते हैं । ( ९ ) विवेक - भेदज्ञानपूर्वक विवेक कहते हैं । (१०) व्यवसाय - निश्चयात्मक ज्ञान को व्यवसाय कहते हैं । ( ११ ) मोह - अत्यन्त अल्प फल की आसक्ति रूप ज्ञान को मोह कहते हैं । ( १२ ) राग - विषयों के प्रति होने वाली आसक्तिपूर्वक ज्ञान को राग कहते हैं ! ( १३ ) द्वेष – अनिष्टात्मक ज्ञान को द्वेष कहते हैं । (१४) मद - अपने विषय में होने वाले महत्त्वाभिमान के कारण जो बुद्धि का विकार होता है, उसे मद कहते हैं । (१५) मात्सर्य - दूसरे को दुःखी देखकर प्रसन्नता का अनुभव करना ही मात्सर्य 




ज्ञान को 





[[१३१]]


है । (१६) धैर्य -आपत्ति काल में भी दृढतापूर्वक विपत्ति को सहन कर सकने प्रयोजक ज्ञान को धैर्य कहते हैं । ( १७ ) चापल्य – स्पृहणीय वस्तु का सन्निधान होते ही उसे प्राप्त करने के लिए त्वरा के प्रयोजक ज्ञान को चापल्य कहते हैं । (१८) दम्भ - अपनी धार्मिकता की प्रसिद्धि के लिए किये जाने वाले धर्मानुष्ठान को दम्भ कहते हैं । ( १९ ) लोभ - अविहित प्रकार से किसी वस्तु को प्राप्त करने के लिए अपने आश्रय को उत्तेजित करने वाले ज्ञान को लोभ कहते हैं । (२०) क्रोध- कामना की पूर्ति न हो सकने पर जो बुद्धि में विकार होता है, उसे क्रोध कहते हैं । (२१) दर्प – कर्तव्याकर्तव्य के विवेक का अभाव जिसके कारण होता है, उस ज्ञान-विशेष को दर्प कहते हैं । ( २२ ) स्तम्भ - जिसके चलते जीव किंकर्तव्यविमूढ हो जाता है, उस ज्ञान को स्तम्भ कहते हैं । ( २३ ) द्रोह – जिसके कारण दूसरों के साथ विरोध हो जाता है, उस ज्ञान को द्रोह कहते हैं । ( २४ ) अभिनिवेश - का दूसरा नाम आग्रह है । ( २५ ) निर्वेद – उदासीनता को कहते हैं । ( २६ ) आनन्द-आनुकूल्यानुभव की उच्च सीमा को आनन्द कहते हैं । 


[[1]]


इसी प्रकार जीवात्माओं के सुमति, दुर्मति, प्रीति, तुष्टि आदि जो गुण हैं, वे भी धर्मभूत ज्ञान के अवस्था - विशेष हैं । श्रीभगवान् के जो ज्ञान, शक्ति, बल, ऐश्वर्य, वीर्य, तेज तथा सौशील्य आदि भी श्रीभगवान् के ज्ञान और शक्ति के विस्तार रूप हैं । श्रीभगवान् के इन कल्याण गुणों में कुछ गुण ज्ञान के विस्तारभूत हैं तथा कुछ शक्ति के । 


भगवतः कल्याणगुणानां स्वरूपनिरूपणम् 


तत्र ज्ञानं नाम सर्वसाक्षात्काररूपम् । शक्तिः अघटितघटनासामथ्यंम् । बलं धारणसामर्थ्यम् । ऐश्वयं नियमनसामर्थ्यम् । वीर्यमविकारित्वम् । तेजः पराभिभवनसामर्थ्यम् । महतो मन्दस्सह नीरन्ध्रेण संश्लेषस्सौशील्यम् । वात्सल्यं दोषेऽपि गुणत्वबुद्धिः । दोषादशित्वं वा । आश्रितविरहासहत्वं मार्दवम् । मनोवाक्कायेकरूपत्वमार्जवम् । स्वसत्तानपेक्षतद्रक्षापरत्वं सौहा- दंम् । अभिजनवत्तगुणाद्यनपेक्षया सर्वाश्रयणीयत्वं साम्यम् । स्वार्थनिरपेक्ष- ( स्वप्रयोजन मनपेक्ष्य ) परदुःखनिराचिकीर्षा कारुण्यम् । परदुःखासहिष्णुत्वं ( परदुःखदुःखित्वं ) वा । क्षीरवदुपायभावेऽपि स्वादुत्वं माधुर्यम् । भक्तानु- ग्रहवदान्यत्वादेरामूलतो दुरवगाहत्वं गाम्भीर्यम् । अपरिमितं ( प्रभूतं ) दत्वाप्यतृप्तत्वमौदार्यम् । आश्रितदोषगोपनं चातुर्यम् । अकम्पनीयत्वं स्थैर्यम् । अभग्नप्रतिज्ञत्वं धयम् । परबल प्रवेशसामर्थ्यं शौर्यम् । तन्निराकरणं पराक्रमः । इत्याद्यूह्यम् । 


अनुवाद - सभी वस्तुओं का साक्षात्कारस्वरूप ही ज्ञान है । अशक्य कार्यों को भी करने का सामर्थ्यं रूप शक्ति है । धारण करने के सामर्थ्य को बल कहते हैं । 


[[१३२]]




नियन्त्रण करने के सामर्थ्य को ऐश्वर्य कहते हैं । विकारराहित्य को वीर्य कहते हैं । शत्रुओं को अभिभूत कर देने के सामर्थ्य को तेज कहते हैं । महान् पुरुष का बिना किसी दुराव के नीच व्यक्तियों से मिलना ही सौशील्य कहलाता है । वात्सल्य-भाजन के दोषों को भी गुण रूप से देखना ही वात्सल्य है, अथवा वात्सल्यास्पद के दोषों को न देखना ही वात्सल्य है । अपने आश्रित जीवों के वियोग को न सह सकने को ही मार्दव कहते हैं । मन, वाणी तथा शरीर से एकसमान व्यवहार करने के गुण को आर्जव कहते हैं । अपनी सत्ता की परवाह किये बिना अपने सुहृद् की रक्षा करना ही सौहार्द कहलाता है । निवास, चरित्र तथा गुण आदि पर ध्यान न देकर सब लोगों को समान रूप से आश्रय प्रदान करना ही साम्य कहलाता है । बिना किसी स्वार्थं के दूसरों के दुःख को दूर करने की इच्छा को ही कारुण्य कहते हैं, अथवा दूसरे को दुःखी देखकर स्वयम् दुःखी होने की क्रिया को कारुण्य कहा जाता है । जिस प्रकार दुग्ध स्वभावतः बिना किसी उपाय के ही मीठा होता है, उसी प्रकार स्वभावतः सबों के प्रति मधुर व्यवहार करने के गुण को माधुर्य कहते हैं । भक्तों पर निस्सीम रूप से अनुग्रह तथा वदान्यता का प्रदर्शन ही गाम्भीर्य कहलाता है । निस्सीम मात्रा में प्रदान करके तृप्त नहीं होने के स्वभाव को औदार्य कहते हैं । अपने आश्रित जीवों के दोषों 


के स्वभाव को स्थैर्य कहते 


को छिपाने के स्वभाव को चातुर्य कहते हैं । न घबराने हैं । अपनी प्रतिज्ञा को कभी विफल न होने के स्वभाव को धैर्य कहते हैं । शत्रु की सेना में प्रवेश कर जाने के स्वभाव को शौर्य कहते हैं । शत्रु की सेना का वध कर देने के स्वभाव को पराक्रम कहते हैं । इसी प्रकार अन्य गुणों को भी जानना चाहिए । 


श्रीभगवान् के कुछ दिव्य गुणों की व्याख्या 


भा० प्र० – इस अनुच्छेद में यतीन्द्रमतदीपिकाकार श्रीभगवान् के गुणों की व्याख्या करते हैं । श्रीभगवान् के सभी गुण दिव्य हैं, अतएव उनसे किसी भी जीव का अकल्याण नहीं होता, अतएव श्रीभगवान् के गुणों को कल्याण गुण कहते हैं । श्रीभगवान् के जितने भी गुण हैं, वे उनके ज्ञान तथा शक्ति नामक गुण के परिणामभूत है । इसीलिए श्रीभगवान् के गुणों का कण्ठरव से वर्णन करती हुई श्रुति कहती है- 'यः सर्वज्ञः सर्ववित् । परास्य शक्तिर्विविधैव श्रूयते स्वाभाविकी ज्ञानबलक्रिया च ।' अर्थात् जो परमात्मा सर्वज्ञ एवं सर्ववेत्ता हैं । अर्थात् श्रीभगवान् सभी वस्तुओं का सामान्य रूप से तथा विशेष रूप से साक्षात्कार करते हैं । श्रीभगवान् की अनेक प्रकार की पराशक्तियाँ सुनी जाती हैं। उनकी ज्ञान तथा बल की क्रियाएँ स्वाभाविक हैं । परमात्मा की सर्वज्ञता एवं सर्वशक्तिमत्ता ही उनके अनन्तानन्त केल्याणकारी गुणों के रूप में परिणत होती हैं । श्रीभगवान् के कुछ कल्याणकारी गुणों का स्वरूप निम्न प्रकार का है- 


( १ ) ज्ञान --- इस गुण के कारण श्रीभगवान् सभी वस्तुओं का सर्वदा साक्षा- कार करते रहते हैं । इसीलिए वे सर्वज्ञ कहे जाते हैं । 





[[१३३]]


( २ ) शक्ति - अपने से भिन्न सभी असम्भव कार्यों को करने के सामर्थ्य को शक्ति कहते हैं । अतएव श्रीभगवान् सर्वशक्तिमान हैं । 


( ३ ) बल - इसी गुण के कारण श्रीभगवान् बिना किसी प्रयास के ही स्वेतर समस्त वस्तुओं को धारण करते हैं । 


( ४ ) ऐश्वर्य – इस गुण के ही कारण श्रीभगवान् स्वेतर समस्त वस्तुओं का नियमन करते हैं । श्रुति भी कहती हैं— 'एतस्य वा क्षरस्य प्रशासने गार्गि सूर्याचन्द्र- मसौ विधृतौ तिष्ठतः ।' अर्थात् - हे गार्गि ! इस परमात्मा के ही प्रशासन में रहकर सूर्य-चन्द्रमा आदि सम्पूर्ण जगत् नियन्त्रित होता है । 


(५) वीर्य - अविकारिकत्व को ही वीर्यं कहते हैं । वीर्य नामक गुण के कारण श्रीभगवान् सम्पूर्ण जगत् के उपादानकारण होकर भी बिना किसी विकार के ज्यों के त्यों बने रहते हैं । श्रीभगवान् को सम्पूर्ण जगत् का अभिन्ननिमित्तोपादानकारण बतलाती हुई श्रुति कहती है- 'सदेव सोम्येदमग्र आसीदेकमेवाद्वितीयः' अर्थात् हे सोमरस पानार्ह सच्छिष्य ! सृष्टि से पूर्व यह जगत् केवल एक तथा अद्वितीय सत्शब्दवाच्य परमात्मस्वरूप था । सत्शब्दवाच्य परमात्मा को एकमेव बतलाकर उसे जगत् का उपादानकारण तथा अद्वितीय शब्द से निमित्तकारण बतलाया गया है । 


( ६ ) तेज - शत्रुओं को प्रभावहीन बना देने की शक्ति का नाम तेज है । अपने इसी गुण के कारण श्रीभगवान् रावणादि जैसे शत्रुओं को भी प्रभावहीन बना देते हैं । भगवान् के पराक्रम का पता लगाने की इच्छा से आये हुए रावण को भगवान् अपने बाणों से इतना मारते हैं कि वह घबराकर अपने हाथ के कटे धनुष-खण्डों को फेंक देता है तथा लड़ाई के मैदान से भाग जाता है । इस दृश्य का वर्णन करते हुए महर्षि वाल्मीकि कहते हैं- 


'यो वज्रपाताशनिसन्निपातान्न चुक्षुभे नापि चचाल राजा । 


स रामबाणाभिहतो भृशार्तः चचाल चापं च मुमोच वीरः ॥' 


( ७ ) सौशील्य – जब महान् व्यक्ति भी अपनी महत्ता की परवाह न करके बिना किसी भेदभाव के किसी छोटे से छोटे व्यक्ति को भी अपना लेता है, तो उसके उस गुण को सौशील्य कहते हैं । सौशील्य नामक गुण के ही कारण भगवान् गुहराज तथा शबरी को भी अपना लेते हैं । निषादराज को अपना सखा बनाते हैं । सुग्रीव को अपना मित्र बनाते हैं । 


[[1]]


( ८ ) वात्सल्य - वात्सल्य उस गुण को कहते हैं, जिसके कारण वात्सल्य-भाजन के दोषों की प्रतीति भी नहीं होती है अथवा उसके दोष भी गुण रूप से प्रतीत होने लगते हैं । वात्सल्य नामक गुण के ही कारण श्रीभगवान् अपने भक्तों के दोषों को नहीं देखते हैं । 'सुग्रीव के द्वारा दोषों के बतलाए जाने पर भी भगवान् विभीषण के विषय में कहते हैं— 'दोषो यद्यपि तस्य स्यात् सतामेतद् विगर्हितम् ।' यद्यपि विभीषण में दोष हो सकते हैं, किन्तु दोषी को शरण में लेने में कोई आपत्ति नहीं है । भगवान् का 


[[१३४]]




यह स्वभाव है कि वे अपने आश्रित जीवों के दोषों को देखते ही नहीं है । उसके दोष 


के रूप में देखने लगते हैं । 


भी 


गुण 


( ९ ) मार्दव - अपने आश्रित जीवों के वियोग को न सह सकने को मार्दव कहते हैं । यामुनाचार्य स्तोत्ररत्न में कहते हैं - 'क्षणेऽपि ते यद्विरोऽतिदुःसह ।' अर्थात् जिन आश्रित जीवों का क्षणभर का भी वियोग आपके लिए असह्य हो जाता है । अथवा अपराधी जीवों के द्वारा भी सहसा समाश्रयणीय हो सकने के गुण को मार्दव कहते हैं । श्रीभगवान् ने रावण से स्वयम् कहा- हे रावण ! यदि लेकर मेरी शरण में नहीं आते हो तो मैं अपने इन तीक्ष्ण बाणों से राक्षस - विहीन बना दूँगा । तथाहि- 


'अराक्षसमिमं लोकं कर्तास्मि निशितैः शरैः । 


न चेच्छरणमभ्येषि मामुपादाय मैथिलीम् ॥' 


तुम सीता को इस पृथिवी को 


(१०) आर्जव - आश्रित जीवों के प्रति शरीर, वाणी तथा मन से एकसमान व्यवहार करने को आर्जव कहते हैं । अथवा आश्रित जीवों की इच्छा के अनुसार कार्य करने को आर्जव कहते हैं । भगवान् राम सीताजी से अरण्यकाण्ड में कहते हैं- 


'अप्यहं जीवितं जह्यां त्वां वा सीते ! सलक्ष्मणाम् । 


न तु प्रतिज्ञां संश्रुत्य ब्राह्मणेभ्यो विशेषतः ॥' 


अर्थात हे सीते ! मैं अपना जीवन त्याग सकता हूँ, लक्ष्मण तथा तुमको त्याग सकता हूँ, किन्तु खासकर ब्राह्मणों के समक्ष कोई प्रतिज्ञा करके उस प्रतिज्ञा को नहीं छोड़ सकता हूँ । 


(११) सौहार्द - अपनी सत्ता की परवाह न करके अपने आश्रित जीवों की रक्षा करने के स्वभाव को सौहार्द करते हैं । अपने इसी गुण के कारण श्रीभगवान् अपने को बड़ी से बड़ी विपत्ति में भी डालकर अपने शरणागत जीवों की रक्षा करते हैं । अथवा स्वभावतः सभी जीवों का हितैषी होना भगवान् का सौहार्द गुण है । 


( १२ ) साम्य - इसी गुण के कारण श्रीभगवान् अपने आश्रित जीवों के वंश, निवास, गुण तथा आचरण पर ध्यान दिए बिना ही सभी शरणागत जीवों को अपना लेते हैं । श्रीभगवान् के इस साम्य गुण की ओर ही निर्देश करते हुए शरणेच्छु विभी- षण कहते हैं- 


'निवेदयत मां क्षिप्रं विभीषणमुपस्थितम् । 


सर्वलोकशरण्याय राघवाय महात्मने । ' 


अर्थात् आप लोग शीघ्र ही सम्पूर्ण लोकों के रक्षक भगवान् राम से बतला दें कि विभीषण शरणागत होने के लिए आया है । 'सर्वलोकशरण्य' कहकर बतलाया गया है कि श्रीभगवान् तीनों लोकों के स्वाभाविक हितैषी हैं ।


[[१३५]]


(१३) कारुण्य - बिना किसी स्वार्थ के अपने आश्रित जीवों के दुःखों को दूर करने की इच्छा को कारुण्य कहते हैं । जीवों के दुःखों को दूर करने की इच्छा से श्रीभगवान् तत् तत् अवतारों को धारण करके रावण-कंसादि राक्षसों का निवर्हण करके देवताओं के दुःख को दूर करते हैं । अथवा अपने आश्रित जीवों के दुःख को न सह सकने को ही करुणा कहते हैं । इस करुणा से ही प्रेरित होकर भगवान् आपद्ग्रस्त गजराज का ढांढस बँधाते हुए कहते हैं-' मा भैषीः' डरो मत, डरो मत । अथवा अपने आश्रित जीवों को दुःखी देखकर स्वयम् दुःखी होने के स्वभाव को करुणा कहते हैं । श्रीराम के इस गुण का उद्घोष करते हुए सामन्तों ने महाराज दशरथ से कहा- 'व्यसनेषु मनुष्याणां भृशं भवति दुःखितः ।' अर्थात् अपने आश्रित जीवों को विपद्ग्रस्त देखकर श्रीराम अत्यन्त दुःखी होते हैं । 


(१४) माधुर्य – जिस प्रकार दुग्ध स्वभावतः सभी के लिए मधुर होता है, उसी प्रकार भगवान् स्वभावतः सभी के लिए मधुर हैं; यही उनका माधुर्य नामक गुण है । श्रीभगवान् के स्वाभाविक माधुर्य की ओर ही निर्देश करती हुई श्रुति कहती है- 'रसो वै सः' ( तै० आ० ८ ) । अर्थात् निश्चय ही परमात्मा रसस्वरूप है । भोग्य- तमत्व के ही कारण उसकी रसनीयता है । 'आनन्दं ब्रह्म' श्रुति परमात्मा को आनन्द- स्वरूप बतलाती है । गीता में स्वयम् भगवान् कहते हैं - 'प्रियो हि ज्ञानिनोऽत्यर्थमहं स च मम प्रियः ।' अर्थात् मैं ज्ञानी भक्तों को अत्यन्त प्रिय हूँ और वह भी मेरा प्रिय है। महर्षि वाल्मीकि कहते हैं-'रूपौदार्यगुणैः पुंसां दृष्टिचित्तापहारिणम्।' अर्थात् श्रीराम अपने रूप की उदारता तथा माधुर्यादि गुणों के कारण दर्शकों की दृष्टि तथा चित्त को चुरा लेने वाले हैं । गोपियों ने तो श्रीभगवान् को साक्षात् कामदेव के समान मनोज्ञ अनुभव किया – 'साक्षान्मन्मथमन्मथः ।' वे कामदेव के भी कामदेव हैं । 


[[1]]


(१५) गाम्भीर्यं भगवान् के द्वारा की जाने वाली अनुग्रह की उदारता का पूर्ण रूप से दुरवगाहं होना ही श्रीभगवान् की गम्भीरता है । द्रौपदी श्रीकृष्ण को 'गोविन्द - द्वारकावासीन्' कहकर रक्षार्थ पुकारा और श्रीभगवान् ने अपनी कृपा से द्रौपदी के वस्त्र को निर्मर्याद ढंग से बढ़ा दिया । पुनः पाण्डवों की हर प्रकार से रक्षा करके युधिष्ठिर को राजा भी बना दिए। इसके पश्चात् भी जब वे लौट रहे थे तो उनके मन में अपार क्षोभ था- 


'गोविन्देति यदाऽक्रन्दत् कृष्णा मां दूरवासिनम् । ऋणप्रवृद्धमिव 


मे हृदयान्नापसर्पीते ॥' 


अर्थात् दूरस्थ मुझे दौपदी ने जो सहायता के लिए गोविन्द कहकर पुकारा, उसका क्षोभ आज भी मेरे हृदय में उसी प्रकार बढ़ा है, जिस प्रकार किसी ऋणी को अपने अत्यन्त बढ़े हुए ऋण की चिन्ता होती है । यह श्रीभगवान् के निर्मर्याद अनुग्रह का निदर्शन है । 


[[१३६]]




(१६) औदार्य - आश्रित जीवों को अपरिमित वस्तुएँ प्रदान करके भी सन्तुष्ट न होना ही श्रीभगवान् की उदारता है । अपने इसी गुण के कारण श्रीभगवान् अकेले भी सभी जीवों की कामनाओं को पूर्ण करते हैं । 'एको बहूनां यो विदधाति कामान्' ( कठो० २।५।१८ ) । 


( १७ ) चातुर्य - अपने आश्रित जीवों के दोषों को छिपाने के गुण को चातुर्य कहते हैं । श्रीभगवान् भी अपने आश्रित जीवों के दोषों को छिपाते हैं । 


(१८) स्थर्य - भयभीत न होने के स्वभाव को स्थेयं कहते हैं । श्रीभगवान् कभी भयभीत नहीं होते । अथवा अपने निश्चय को न बदलने को स्थैर्य कहते हैं । इसीलिए सुग्रीवादि के कहने पर भी भगवान् अपने निश्चय पर अडिग रहते हुए कहते हैं- 'मित्रभावेन सम्प्राप्तं न त्यजेयं कथञ्चन ।' मित्र बनने की इच्छा से आए विभीषण को मैं किसी भी प्रकार नहीं त्याग सकता हूँ । 


( १९ ) धैर्य - अपनी प्रतिज्ञा को न टूटने देने का गुण धैर्य है । श्रीराम में ये गुण स्थान-स्थान पर दिखलायी देते हैं । 


( २० ) शौयं - बिना किसी भय के शत्रु की सेना में प्रवेश कर जाने के सामर्थ्य को शौर्य कहते हैं । श्रीराम बिना किसी भय के अकेले खर-दूषणादि की सेना में प्रवेश कर जाते हैं, यह उनका शौर्य है । 


( २१ ) पराक्रम - शत्रु की सेना में निश्शङ्क प्रवेश करके अपनी किसी प्रकार की बिना क्षति के शत्रु की सेना को विनष्ट कर देने वाले गुण को पराक्रम कहते हैं । श्रीराम ने रावण की महती सेना को अकेले ही विनष्ट कर दिया । ऐसा कार्य तो भगवान् श्रीमन्नारायण ही कर सकते हैं । निश्चय ही श्रीराम अखिलहेय प्रत्यनीक अखिल-कल्याण-गुणसागर श्रीमन्नारायण ही हैं; यह महर्षि वाल्मीकि कहते हैं- 'यस्य विक्रममासाद्य राक्षसा निधनं गताः । 


तं मन्ये राघवं वीरं नारायणमनामयम् ॥' 


भक्ति प्रपत्योरद्वारक मोक्षसाधनत्वम् 


ज्ञानविशेष भूतयोर्भक्तिप्रपत्योः स्वरूपं किञ्चिदुच्यते । भक्तिप्रपत्तिभ्यां प्रसन्न ( भक्तिप्रपत्ती व्याजीकृत्य ) ईश्वर एव मोक्षं ददाति । अतस्तयो- मोक्षोपायत्वम् । ( भक्त्यपृथक्सिद्धानां ) मोक्षोपायत्वेनोक्तानां कर्मयोग- ज्ञानयोगप्रभृतीनां भक्तिद्वारेव साधनत्वम् ( तत्तत्पुरुषविवक्षयोपायत्वम् ) । 


अनुवाद - भक्ति एवं प्रपत्ति ज्ञान के ही प्रकार - विशेष हैं । यहाँ पर उन दोनों के स्वरूप को कुछ बतलाया जा रहा है । भक्ति एवं प्रपत्ति के द्वारा प्रसन्न होकर श्रीभगवान् ही अपने आश्रित जीवों को मोक्ष प्रदान करते हैं । अतएव भक्ति एवं प्रपत्ति मोक्ष के साधन हैं । मोक्ष के साधन रूप से कर्मयोग एवं ज्ञानयोग को शास्त्रों में बतलाया गया है, किन्तु ये कर्मयोग तथा ज्ञानयोग भी भक्ति के अङ्ग है, अतएव वे 





[[१३७]]


भी भक्ति के माध्यम से ही मोक्षप्रद होते हैं । ये भिन्न-भिन्न अधिकारियों की दृष्टि से मोक्ष के भिन्न-भिन्न साधन होते हैं । 


भा० प्र० - पीछे कहा जा चुका है कि भक्ति एवं प्रपत्ति भी ज्ञान के प्रकार- विशेष हैं । महनीय विषयिणी प्रीति को ही भक्ति कहते हैं । भगवान् को ही एकमात्र शरण रूप से स्वीकार करके उनकी शरणागति करने को प्रपत्ति कहते हैं । भक्ति एवं प्रपत्ति से ही श्रीभगवान् प्रसन्न होते हैं और प्रसन्न होकर प्रपन्न जीव को मोक्ष प्रदान करते हैं । शास्त्रों में कर्मयोग एवं ज्ञानयोग को भी मोक्ष का साधन बतलाया गया है । किन्तु कर्मयोग एवं ज्ञानयोग साक्षात् मोक्ष के साधन नहीं हैं । ये भक्ति के द्वारा ही मोक्ष प्रदान करते हैं । अतएव इनकी सद्धारक मोक्ष-साधनता है । मोक्ष के साक्षात् साधन भक्ति एवं प्रपत्ति ही हैं । 


कर्मयोगस्वरूपनिरूपणम् 


कर्मयोगो नाम, उपदेशाज्जीवपरयाथार्थ्यज्ञानवता शक्त्यनुसारेण फलसङ्गरहितानिषिद्धकाम्यनित्यनैमित्तिकरूपपरिगृहीतकर्मविशेषः । स तु देवार्चनातपस्तीर्थयात्रादानयज्ञादिभेदभिन्नः । अयं तु जीवगतकल्मषापनयन- द्वारा ज्ञानयोगमुत्पाद्य तद्द्द्वारा ( वा साक्षाद्वा ) भक्त्युत्पादको भवति । 


अनुवाद — उपदेश के द्वारा जीवात्मा एवं परमात्मा के स्वरूप का यथार्थ ज्ञान प्राप्त कर अपनी शक्ति के अनुसार फालाभिसंधिरहित अनिषिद्ध काम्य, 


नित्य तथा नैमित्तिक कर्मों का अनुष्ठान रूप कर्म-विशेष ही कर्मयोग कहलाता है । देवताओं की अर्चना, तपस्या, तीर्थयात्रा, दान, यज्ञ आदि कर्मयोग के अनेक भेद हैं । कर्मयोग जीवों के पापों को विनष्ट करके ज्ञानयोग को उत्पन्न करता है तथा उसी के द्वारा अथवा साक्षात् भक्ति को उत्पन्न करता है । 


कर्मयोग का स्वरूप 


भा० प्र० - नियम हैं कि आठ वर्ष के बटु का यज्ञोपवीत करके उसको वेदाध्ययन कराए 'अष्टवर्षं ब्राह्मणमुपनयीत तमध्यापयेत्' वेदाध्ययन प्रारम्भ करने के काल के विषय में मनु कहते हैं— 


'श्रावण्यां प्रोष्ठपद्यां वा उपाकृत्य यथाविधिः । 


युक्तश्छन्दांस्यधीयीत मासान् विप्रोऽर्धपञ्चमान् ॥' (म० स्मृ० ४।९५ ) अर्थात् श्रावणी (श्रावण मास की पूर्णिमा), या प्रोष्ठपदी ( भाद्रपद अमावास्या ) के दिन विधि-विधानपूर्वक उपाकर्म करके अध्ययन के नियमों का पालन करते हुए साढ़े चार मास तक वेदाध्ययन करें । 


अध्ययन-प्रकार का निर्णय करते हुए आचार्य रामानुज 


श्रीभाष्य में कहते हैं-- 


'आचार्योच्चारणानुच्चारणरूपमक्ष र राशि ग्रहण फलमध्ययनम्' ( श्रीभाष्य १1१1१ ) । आचार्य के उच्चारण के पश्चात् उच्चारण के द्वारा वेद को कण्ठस्थ कर लेने को अध्य- 


[[१३८]]




यन कहते हैं । अध्ययन के पश्चात् आपाततः अर्थ की प्रतीति होने के कारण उन अर्थों का निर्णय करने के लिए श्रवण में प्रवृत्ति होती है । श्रवण-काल में मुमुक्षु आचार्य के सन्निकट में बैठकर प्रयोजन रूप से ज्ञात अर्थों का न्याय एवं मीमांसा के आलोक में निर्णय करता है । पुनः उसकी मननादि में प्रवृत्ति होती है । इस प्रकार आचार्य की सन्निधि में जीवात्मा तथा परमात्मा के स्वरूप आदि का यथावत् ज्ञान प्राप्त करके जब अधिकारी वेद - विहित कर्मों का अनुष्ठान परमात्मा के मुखोल्लासार्थ करता है, तो उसे कर्मयोग कहते हैं । कर्मयोगी कर्मों का अनुष्ठान फलाभिसंधिरहित होकर करता है । जिन कर्मों का निषेध वेदों में किया गया है, उन कर्मों को कर्मयोगी नहीं करता है । वह काम्य कर्मों को भी भगवन्मुखोल्लासार्थ ही करता है । वह नित्य सन्ध्या-वन्दनादि तथा नैमित्तिक जातकर्मेष्ट्यादि कर्मों का अनुष्ठान करता है । देव- ताओं की अर्चना, तपस्या करना, तीर्थयात्रा करना, दान करना तथा यज्ञादि करना, ये सबके सब कर्मयोग के अन्तर्गत आते हैं । कर्मयोग के द्वारा जीवों के पाप प्रणष्ट होते हैं तथा अधिकारी के हृदय में ज्ञानयोग का आविर्भाव होता है । तदनन्तर अधिकारी के हृदय में भक्तियोग उत्पन्न होता है । कर्मयोग साक्षात् अधिकारी में भक्तियोग उत्पन्न करता है अथवा वह ज्ञानयोग को उत्पन्न करके उसके माध्यम से अधिकारी में भक्तियोग उत्पन्न करता है । 


ज्ञानयोगस्य स्वरूपनिरूपणम् 


ज्ञानयोगो नाम, कर्मयोगान्निर्मलान्तःकरणस्येश्वरशेषत्वेन प्रकृतिवियुक्त- स्वात्मचिन्ताविशेषः । तस्य साक्षाद्भक्त्युपयोगः । एवं साधनान्तराणामपि ( स्वातन्त्र्यम् ) भक्त्युपयोगित्वं (च ) यथाप्रमाणमूह्यम् । 


अनुवाद - कर्मयोग के अनुष्ठान से जिसका अन्तःकरण स्वच्छ हो गया है वह अपने को ईश्वर का शेष समझने लगता है । परमात्मशेषत्व ही जीवात्मा का स्वरूप शास्त्रों में वर्णित है । वह अपने स्वरूप से प्रकृति को वियुक्त रूप से जानने लगता है । इस प्रकार अपनी आत्मा के स्वरूप के चिन्तन को ही ज्ञानयोग कहते हैं । ज्ञानयोग का भक्तियोग में साक्षात् उपयोग होता है । इसी प्रकार मोक्ष के साधन रूप से जो दूसरे साधन बतलाए गये हैं, उनका उपयोग भक्तियोग में ही होता है । वे मोक्ष के साधन नहीं हैं, अपितु उनकी उपयोगिता भक्तियोग की उत्पत्ति में है । 


भक्तियोगस्य स्वरूपनिरूपणम् 


साक्षात् 


भक्तियोगो नाम, यमनियमासनप्राणायामप्रत्याहारधारणाध्यानसमाधि- 'रूपाष्टाङ्गयुक्तस्तलधारावदविच्छिन्नस्मृतिसन्तानरूपः । स च विवेकविमो- काभ्यासक्रिया कल्याणानवसादानुद्धर्षरूपसाधनसप्तकजन्यः । तत्र विवेको नाम, जात्याश्रयनिमित्तादुष्टान्नात्कायशुद्धिः । विमोकः कामानभिष्वङ्गः । अभ्यासः पुनः पुनरालम्बनसंशीलनम् । शक्तितः पश्चमहायज्ञाद्यनुष्ठानं क्रिया । सत्यार्जवदयावानाहिंसादीनि कल्याणानि । अनवसादो वैन्याभावः । 





[[१३९]]


अनुद्धर्षस्तुष्टद्यभावः । अतिसन्तोषश्च विरोधीत्यर्थः । एवं साधनसप्तकानु- गृहीता भक्तिर्दर्शनसमानाकारा अन्तिमप्रत्ययावधिका च भवति । स चान्तिमप्रत्ययः एतच्छरीरावसाने शरीरान्तरावसाने वा भवति । वेदन- ध्यानोपासनादिशब्दवाच्या च भक्तिः परभक्तिपरज्ञान परमभक्तिरूपक्रमवती प्रपत्त्यङ्गिका च । सा द्विविधा-साधनभक्तिफलभक्तिभेदात् । उक्तसाधन- जन्या साधनभक्तिः । फलभक्तिस्तु, ईश्वरकृपाजन्या श्रीपराङ्कुशनाथादि- निष्ठा । मद्भक्तजनवात्सल्यमित्यादिषु स्तुतिनमस्कारादिषु च भक्तिशब्द- प्रयोग औपचारिकः । 


[[1]]


अनुवाद - यम, नियम, आसन, प्राणायाम, प्रत्याहार, धारणा, ध्यान एवं समाधि – इन आठ अंगों से युक्त, तेल की धारा के समान, बिना किसी विच्छेद के सतत ध्येय के स्वरूप चिन्तनधारा को भक्तियोग कहते हैं । वह भक्तियोग - विवेक, विमोक, अभ्यास, क्रिया, कल्याण, अनवसाद एवं अनुद्धर्ष - इन सात साधनों से उत्पन्न होता है । जातिदोष, आश्रयदोष एवं निमित्तदोष, इन तीन प्रकार के दोषों से जो दूषित नहीं हुआ है, ऐसे अन्न को खाने से शरीर की शुद्धि करना ही विवेक कहलाता है । कामनाओं की अनासक्ति ही विमोक है । बारम्बार आरम्भण और संशीलन ही अभ्यास है । अपनी शक्ति के अनुसार पञ्चमहायज्ञादि क्रियाओं का अनुष्ठान करना ही क्रिया है । सत्य, आर्जव, दया, दान तथा अहिंसा आदि का पालन ही कल्याण कह- लाता है । दीनता के अभाव को अनवसाद कहते हैं । तुष्टि के अभाव को अनुद्धर्ष कहते हैं । अत्यन्त संतोष भक्ति का विरोधी है । इस प्रकार सात साधनों से अनुगृहीत भक्ति ध्येय के साक्षात्कार के सदृश आकार वाली तथा अन्तिम ज्ञान पर्यन्त तक स्थिर रहने वाली होती है । यह अन्तिम प्रत्यय वर्तमान शरीर के समाप्ति काल में अथवा दूसरे जन्म में होता है । शास्त्रों में इस भक्ति को वेदन, ध्यान, उपासना आदि शब्दों से अभिहित किया गया है । इस भक्ति के क्रमशः तीन क्रम उत्तरोत्तर होते हैं- परभक्ति, परज्ञान और परमभक्ति । इन तीन क्रमों वाली वह भक्ति प्रपत्ति का अङ्ग बन जाती है । 


भक्ति के दो भेद हैं- साधनभक्ति और फलभक्ति । उपर्युक्त साधनों से उत्पन्न होने वाली भक्ति साधनभक्ति है । फलभक्ति तो ईश्वर की कृपा से उत्पन्न होती है तथा वह श्रीशठकोपसूरि एवं श्रीनाथमुनि आदि में पायी जाती है । 'मेरे भक्तों के प्रति वात्सल्य प्रदर्शित करना मेरी भक्ति है' इत्यादि वाक्यों में ( भक्तों के प्रति वात्सल्य प्रदर्शन को ) तथा स्तुति, नमस्कार आदि को जो भक्ति शब्द से अभिहित किया गया है, वह औपचारिक प्रयोग है । 


मा० प्र०— ऊपर कहा जा चुका है भक्ति एवं प्रपत्ति से प्रसन्न होकर श्रीभगवान् ही मुमुक्षु जीवों को मोक्ष प्रदान करते हैं । 


[[१४०]]




भक्तियोग - आचार्यों ने कहा है कि पूज्य व्यक्ति के विषय में होने वाली प्रीति ही भक्ति कहलाती है । श्रीभगवान् ही स्वेतर समस्त जीवों के पूज्य हैं, अतएव भगवद्विषयिणी होने वाली प्रीति ही भक्ति कहलाती है । उस भक्ति के स्वरूप को निरूपित करते हुए यतीन्द्रमतदीपिकाकार कहते हैं कि ध्येय श्रीभगवान् विषयक तैलधारावदविच्छिन्नस्मृतिसन्तान ही भक्ति शब्द वाच्य है । उस स्मृतिसन्तान को अष्टाङ्गयोग से समन्वित होना चाहिए। चित्त की वृत्तियों के निरोध को योग कहते हैं । 'योगश्चित्तवृत्तिनिरोधः । ' ( यो० सू० १।२ ) 


योग के आठ अङ्ग हैं - यम, नियम, आसन, प्राणायाम, प्रत्याहार, धारणा, ध्यान और समाधि - इन आठ अङ्गों का समुदाय ही योग कहलाता है । इन योगाङ्गों का संक्षिप्ततम परिचय निम्न प्रकार का है । 


( १ ) यम – 'अहिंसासत्यास्तेयब्रह्मचर्यापरिग्रहा यमाः । ( यो० सू० २।३० ) अर्थात् अहिंसा, सत्य, अस्तेय, ब्रह्मचर्यं तथा अपरिग्रह, ये पाँच यम हैं । 


[[1]]


( क ) अहिंसा - मन, वाणी तथा शरीर से किसी को भी किसी भी प्रकार से कष्ट न पहुँचाने को अहिंसा कहते हैं । 


( ख ) सत्य - प्रत्यक्ष देखकर या सुनकर या अनुमान के द्वारा अनुभूत वस्तु का यथायथ वर्णन करना सत्य है । सत्यवचन दूसरों के लिए हितकारी तथा अनुद्वेगकारी होते हैं । कपटरहित एवं छलरहित व्यवहार सत्य व्यवहार कहे जाते हैं । 


( ग ) अस्तेय - अनुचित ढंग से किसी दूसरे की वस्तु को अपना बना लेना ही स्तेय ( चोरी ) है । चोरी के अभाव को ही अस्तेय कहते हैं । 


(घ) ब्रह्मचर्य - मन, वाणी और शरीर से होने वाले सब प्रकार के मैथुनों का सब अवस्थाओं में सदा त्याग करके सब प्रकार से वीर्य की रक्षा करना ब्रह्मचर्य है । दक्षमुनि ने कहा है-आठ प्रकार के मैथुन का त्याग ही ब्रह्मचर्य है । आठ प्रकार के मैथुन निम्न हैं- 


'स्मरणं कीर्तनं केलिः प्रेक्षणं गुह्यभाषणम् । सङ्कल्पोऽध्यवसायश्च क्रियानिर्वृत्तिरेव च ॥ एतन्मैथुनमष्टाङ्गं प्रवदन्ति मनीषिणः । विपरीतं 


ब्रह्मचर्यमेतदेवाष्टलक्षणम् ॥' 


(ङ) अपरिग्रह - विषयों में अर्जन-दोष, रक्षण-दोष, क्षय-दोष, संग-दोष तथा हिंसा - दोष देखने से उनका जो अस्वीकार, वह अपरिग्रह कहा जाता है । 


इन पाँचों के समूह को यम कहते हैं । 


( २ ) नियम - शौच - सन्तोष- तपः-स्वाध्यायेश्वरप्रणिधानानि नियमाः' (यो० सू० २।३२ ) । अर्थात् — शौच, सन्तोष, तप, स्वाध्याय तथा ईश्वर का ध्यान, ये पाँच नियम कहलाते हैं । 





[[१४१]]


(क) शौच - मिट्टी, जल आदि लगाकर स्नान करने तथा मेध्य वस्तुओं का भोजन करने से उत्पन्न बाह्य शुद्धि तथा व्रतोपवासादि के द्वारा चित्त के दोषों के प्रक्षालन जन्य आभ्यन्तर शुद्धि का पालन ही शौच कहलाता है । 


( ख ) सन्तोष — कर्तव्य कर्म का पालन करते हुए उपलब्ध साधनों के द्वारा ही सन्तोषपूर्वक जीवन निर्वाह ही सन्तोष है । 


( ग ) तप - द्वन्द्वों की सहिष्णुता ही तप है । शीत-उष्ण, सुख-दुःख, मान- अपमान, सम्पत्ति विपत्ति प्रभृति द्वन्द्वों को समान रूप से स्वीकार करने को तप कहते हैं । 


(घ) स्वाध्याय - मोक्षप्रद शास्त्रों का अध्ययन अथवा प्रणव के जप को स्वाध्याय कहते हैं । 


(ङ) ईश्वर - प्रणिधान – 'परमात्मा के स्वरूप, रूप, विभूति, ऐश्वर्य आदि का चिन्तन करना ही ईश्वर प्रणिधान है । 


( ३ ) आसन - 'स्थिरसुखमासनम्' ( यो० सू० २।४६ ) । " आस्यते 'आस्ते' वा अनेन इत्यासनम्" इस व्युत्पत्ति के अनुसार जिसके द्वारा स्थिरता तथा सुखपूर्वक बैठा जा सके, उसे आसन कहते हैं । 


( ४ ) प्राणायाम - ' तस्मिन् सति श्वासप्रश्वासयोर्गतिविच्छेदः प्राणायामः' (यो० सू० २।४९ ) । आसन के सिद्ध हो जाने पर श्वास एवं प्रश्वास की जो स्वाभाविक गति रुक जाती है, उसे प्राणायाम कहते हैं । बाह्य वायु को भीतर प्रवेश कराना श्वास कहलाता है । उदर में स्थित वायु को बाहर निकालना प्रश्वास कहलाता है । उन दोनों की स्वाभाविक गति का रुक जाना ही प्राणायाम कहलाता है । 


(५) प्रत्याहार - ( स्वविषयासम्प्रयोगे चित्तस्वरूपानुकार इवेन्द्रियाणां प्रत्याहारः ' ( यो० सू० २।५४ ) । अर्थात् उक्त प्रकार से प्राणायाम का अभ्यास करते-करते मन और इन्द्रियाँ शुद्ध हो जाते हैं । उसके पश्चात् इन्द्रियों की बाह्यवृत्ति को सब ओर से समेट कर मन में विलीन करने के अभ्यास का नाम प्रत्याहार है । जब साधनकाल में साधक इन्द्रियों के विषयों का त्याग करके चित्त को अपने ध्येय में लगाता है, उस समय जो इन्द्रियों का विषयों की ओर न जाकर चित्त में विलीन-सा हो जाता है, 


यह प्रत्याहार सिद्ध होने की पहचान है । 


( ६ ) धारणा - 'देशबन्धश्चित्तस्य धारणा' ( यो० सू० ३।१ ) अर्थात् हृदय के भीतर के नाभिचक्र, हृदयकमल आदि देशों अथवा सूर्य, चन्द्रमा या कोई देवता आदि बाह्य देशों में चित्त का स्थिर हो जाना ही धारणा है । 


वस्तु में 


(७.) ध्यान – ' तत्र प्रत्ययैकतानता ध्यानम्' ( यो० सू० ३।२ ) । ध्येय चित्त का एकाग्र हो जाना ही ध्यान है । एकमात्र ध्येय-विषयिणी चित्त की धारा ही 


ध्यान है । 


१२ ८० 


[[१४२]]




(८) समाधि - ' तदेवार्थमात्रनिर्भासं स्वरूपशून्यमिव समाधिः' (यो० सू० ३ । ३ ) । अर्थात् ध्यान में केवल ध्येय के स्वरूप की प्रतीति होना तथा चित्त का अपना स्वरूप शून्य-सा हो जाना ही समाधि कहलाता है । ध्येय का ध्यान करते-करते जब चित्त स्वयम् ध्येयाकाराकारित हो जाता है, उसमें केवल ध्येय की ही प्रतीति होती है, ध्यान की इसी अवस्था को समाधि कहते हैं । 


इस अष्टाङ्गयोग से सम्पन्न अधिकारी जब लगातार ध्येय श्रीभगवान् के स्वरूप का चिन्तन करने लग जाता है, तब उसके चिन्तन काल में मन से बिल्कुल ध्येय श्रीभगवान् के स्वरूप का अपरोक्ष-सा होने लगता है तो उसे ही भक्तियोग कहते हैं । चिन्तन की धारा को तैलधारावदविच्छिन्न कहने का अभिप्राय यह है कि जिस प्रकार तेल की धारा निश्छिद्र होती है, उसी प्रकार ध्याता का मन सदा परमात्मा के स्वरूप के चिन्तन में निरत रहता है, उसमें थोड़ा-सा भी अन्तराल नहीं होता है । 


विवेकादि साधन-सप्तक - वह भक्तियोग भी साधनसप्तक जन्य होता है । वे साधनसप्तक निम्न हैं- विवेक, विमोक, अभ्यास, क्रिया, कल्याण, अनवसाद और अनुद्धर्ष – ये सात साधन हैं । श्रीभाष्य में इन सात साधनों की व्याख्या निम्न प्रकार से की गयी है- 


(१) विवेक – अन्न में तीन प्रकार के दोष होते हैं— जाति-दोष, आश्रय- दोष एवं निमित्त दोष । इन तीनों दोषों से रहित भोज्य पदार्थों का सेवन करने से शरीर की जो शुद्धि होती है, उसे विवेक कहते हैं। 'जात्याश्रयनिमित्तादुष्टादन्नात् कायशुद्धि- विवेकः । जातिदुष्ट अन्न- लशुनादि हैं । 'पतितों एवं आततायियों' इत्यादि के घर का अन्न आश्रय-दोष से दूषित होता है। भोजन में बाल का अथवा मक्खी आदि के गिर जाने से भोजन निमित्त-दोष से दूषित हो जाता है। ऐसे अन्न का ग्रहण मुमुक्षु जीव के लिए वर्जित है । अतएव उन्हें ऐसा अन्न नहीं लेना चाहिए । भक्ति में विवेक पर बल देते हुए छान्दोग्योपनिषद् में कहा गया है - ' आहारशुद्धौ सत्त्वशुद्धिः सत्त्वशुद्धी ध्रुवास्मृतिः' ( छा० उ० ७।२६ ) । अर्थात् शुद्ध आहार लेने से अन्तःकरण की शुद्धि होती है और अन्तःकरण की शुद्धि होने पर ध्रुवास्मृति अर्थात् भक्तियोग का उदय होता है । 


( २ ) विमोक – काम्य विषयों में अत्यन्त आसक्ति का अभाव ही विमोक कहलाता है । श्रुति भी कहती है- 'शान्त उपासीत' ( छा० उ० ३।१४।१ ) अर्थात् विषयों से विरक्त होकर उपासना करनी चाहिए । 


(३) अभ्यास – मुमुक्षु जीवों के कल्याण के आश्रयभूत श्रीभगवान् का दिव्य- मङ्गलविग्रह ही ध्यान का आलम्बन अथवा आरम्बण शब्द वाच्य है । उसका बार- बार संशीलन चिन्तन करना ही अभ्यास कहलाता है । 'आरम्बणसंशीलनं पुनः पुनर भ्यासः' । गीता में स्वयम् भगवान् भी कहते हैं-'सदा तदभावभावितः' ( गी० ८१६) । अर्थात् मुमुक्षु जीव सदा अपने ध्येय परमात्मा की भावना से भावित रहता है। 


[[1]]





[[१४३]]


( ४ ) क्रिया - अपनी शक्ति के अनुमार सदा पञ्च महायज्ञों का अनुष्ठान ही क्रिया कहलाती है । ब्रह्मयज्ञ, पितृयज्ञ, देवयज्ञ, भूतयज्ञ और मनुष्ययज्ञ, ये पञ्च महायज्ञ कहलाते हैं । इनमें वेदाध्ययन तथा अध्यापन ब्रह्मयज्ञ कहलाता है । पितृतर्पण पितृयज्ञ कहलाता है । होम दैवयज्ञ कहलाता है । भूतबलि भूतयज्ञ कहलाता है । अतिथि का पूजन मनुष्ययज्ञ कहलाता है । तथाहि- 


'अध्यापनं ब्रह्मयज्ञः पितृयज्ञस्तु तर्पणम् । 


[[5]]


होमो दैवो बलिभतो नृयज्ञोऽतिथिपूजनम् ॥' ( म० स्मृ० ३।७० ) 


मुमुक्षु के लिए पञ्चमहायज्ञ के अनुष्ठान पर बल देते हुए कहा गया है - 'क्रिया- वानेष ब्रह्मविदां वरिष्ठः । ' ( मु० उ० ३।१।४ ) अर्थात् पञ्चमहायज्ञानुष्ठान रूप क्रिया का आचरण करनेवाला ही ब्रह्मज्ञानियों में श्रेष्ठ है । 'तमेतं वेदानुवचनेन ब्राह्मणा विविदिषन्ति यज्ञेन दानेन तपसाऽनाशकेन ।' ( बृ० उ० ६।४।२२ ) अर्थात् उस पुरुषसूक्त में वर्णित श्रीभगवान् को वेदवाक्यों के अनुसार मुमुक्षु यज्ञ, दान, तपस्या तथा उपवास के द्वारा जानने की इच्छा करते हैं । 


( ५ ) कल्याण – सत्यभाषण, मन, वाणी तथा शरीर के समान व्यवहार वाला होना, रूप, आर्जव, जीवों पर दया करना, दान देना तथा अहिंसा का पालन, इन सबों का समुदित नाम कल्याण है । मुमुक्षु के लिए कल्याण के पालन पर बल देती हुई श्रुति कहती है - 'सत्येन लभ्यः' ( मु० उ० ३।१।५ ) । अर्थात् वह परमात्मा सत्य के द्वारा प्राप्य है । 


(६) अनवसाद - विपरीत देश एवं काल के कारण तथा शोकप्रद वस्तुओं की याद आ जाने से किसी प्रकार की दीनता का न होना ही अनवसाद कहलाता है । अतएव मुमुक्षु को सर्वदा परमात्मा पर भरोसा रखना चाहिए । कभी दीनता का प्रदर्शन नहीं करना चाहिए। श्रुति भी कहती है- 'नायमात्मा बलहीनेन लभ्यः' ( मु० उ० ३।२।४ ) । अर्थात् अवसादग्रस्त बलहीन अधिकारी इस परमात्मा को प्राप्त नहीं कर सकता है । 


(७) अनुद्धर्ष - देशकाल की अनुकूलता तथा प्रियवस्तु के स्मरण से सन्तुष्ट न होने को अनुद्धर्षं कहते हैं । इस अनुद्धर्ष की भी मुमुक्षु के लिए अत्यन्त आवश्यकता होती है । अपनी सांसारिक सम्पन्नता को देखकर संतोष का अनुभव करना मुमुक्षु को भक्ति से पराङ्मुख कर देती है । अतएव अपनी सांसारिक संतोषाधिक्य का अनुभव करना भक्ति का विरोधी है । 


सम्पन्नता के कारण 


इस साधनसप्तक से परिनिष्पन्न भक्ति अपनी काष्ठा का स्पर्श-सी करती हुई दर्शनसमानाकारता को प्राप्त कर लेती है । भक्त को लगता है कि वह अपने ध्येय परमात्मा का जैसे साक्षात्कार कर रहा हो और यह भक्ति तबतक बनी रहती है, जबतक कि अन्तिम प्रत्यय उत्पन्न नहीं हो जाता है । यदि वर्तमान शरीर के पातकाल 


में 


प्रारब्ध कर्म की समाप्ति हो जाती है तो यह अन्तिम प्रत्यय इस शरीर के पातकाल 


[[१४४]]




में ही उत्पन्न हो जाता है । यदि प्रारब्ध कर्म समाप्त नहीं हुआ तो वह अन्तिम प्रत्यय दूसरे जन्म में होता है । किन्तु साधनसप्तकानुगृहीत भक्ति विना अन्तिम प्रत्यय उत्पन्न हुए समाप्त नहीं होती है । 


शरीर-पातकाल में भी अपने ध्येय श्रीभगवान् के स्वरूप, रूप, ऐश्वयं तथा संबन्ध आदि का स्मरण होते रहना ही अन्तिम प्रत्यय कहलाता है । अन्तिम प्रत्यय- सम्पन्न योगी ही मोक्षाधिकारी होता है । 


भक्ति के तीन पर्व होते हैं- परभक्ति, परज्ञान और परमभक्ति । 


परभक्ति - प्रीतिरूप को प्राप्त होने वाला तथा दर्शन के समान आकार वाला मोक्ष का कारणभूत स्मृतिसन्तान ही परभक्ति कहलाता है । 


परज्ञान - श्रीभगवान् के विषय में होनेवाला वह परिपूर्ण साक्षात्कार है, जो ऐसे प्रेममय भगवद्ध्यान से - जिससे श्रीभगवान् का साक्षात्कार करने के लिए उत्कट उत्कण्ठा उत्पन्न होकर श्रीभगवान् से ऐसी प्रार्थना होती है कि हे भगवन् ! कृपया आप अपने निर्विकारस्वरूप का मुझे दर्शन कराइए – प्रसन्न श्रीभगवान् के अनुग्रह प्राप्त होता है । 


से 


परमभक्ति - इस प्रकार परमभोग्य श्रीभगवान् का साक्षात्कार होने के पश्चात् जो श्रीभगवान् को प्राप्त करने के लिए प्रेममय उत्कट त्वरा होती है, वह परमभक्ति कहलाती है । परमभक्ति ही श्रीभगवान् को साक्षात् प्राप्त कराती है। इन तीन क्रमों वाली भक्ति ही प्रपत्ति का अङ्ग बनती है । भक्ति के दो भेद होते हैं - साधनभक्ति तथा साध्यभक्ति । 


साधनभक्ति वह है, जो शमादि साधनों तथा साधनसप्तक के अनुष्ठान से मुमुक्षु जीव में उत्पन्न होती है । मुमुक्षु जीव मोक्ष के साधन से उस भक्ति का अनुष्ठान करते हैं। जैसे - व्यास महर्षि आदि की भक्ति । 


साध्यभक्ति वह है, जो श्रीभगवान् की कृपा से उत्पन्न होती है । जैसे श्रीशठ- कोपसूरि की भक्ति । सहस्रगीति में श्रीशठकोपसूरि श्रीभगवान् के वियोग में व्याकुल दिखलायी पड़ते हैं । 


भगवच्छास्त्र में आठ प्रकार की भक्तियों का निर्देश किया गया है । तथाहि- 


'मद्भक्तजनवात्सल्यं पूजायां चानुमोदनम् । 


स्वयमभ्यर्चनं चैव मदर्थं दम्भवर्जनम् ॥ 


मत्कथाश्रवणे भक्तिः स्वरनेत्राङ्गविक्रिया । 


ममानुस्मरणं नित्यं यश्च मां नोपजीवति । 


भक्तिरष्टविधा ह्येषा 


॥' 


अर्थात् ( १ ) मेरे भक्त के प्रति वात्सल्य का प्रदर्शन, (२) मेरी पूजा का अनु- मोदन करना, ( ३ ) स्वयम् मेरी अर्चना करना, (४) मेरे विषय में किसी प्रकार का दम्भ न करना, ( ५ ) मेरी कथा के श्रवण में भक्ति, ( ६ ) मेरी कथा को सुन- कर स्वर, नेत्र तथा अङ्ग में विकार पैदा हो जाना, (७) सदा मेरा स्मरण करना


[[१४५]]


तथा ( ८ ) मुझको ही अपनी जीविका का साधन नहीं बनाना, यह मेरी आठ प्रकार 


की भक्ति है । 


अन्यत्र भी नवधाभक्ति बतलायी गयी है. 




'श्रवणं कीर्तनं विष्णोः स्मरणं पादसेवनम् । 


अर्चनं वन्दनं दास्यं सख्यमात्मनिवेदनम् ॥' 


अर्थात् श्रीभगवान् का श्रवण करना, कीर्तन करना, स्मरण करना, उनके चरणों की सेवा करना, श्रीभगवान् की अर्चना करना, उनकी वन्दना करना, उनकी दासता करना, उनमें सख्यभाव रखना तथा श्रीभगवान् के लिए अपने को अर्पित कर देना- यही नवधाभक्ति है । 


इन सबों को औपचारिक ढंग से भक्ति कही गयी है । मुख्य रूप से तीन उपर्युक्त ही भक्ति है । श्रवणादि भगवद्भक्ति के जनक हैं, अतएव उनको भी भक्ति कह दिया गया है । 


वेदान्तेषु ध्यानस्यैव विधानमिति प्रतिपादनम् 


ननु वेदान्तेषु श्रवणमननयोरपि विधानात्कथं ध्यानमेव विधीयत इति चेत्; उच्यते । अधीतसाङ्गवेदः पुरुषः प्रयोजनवदर्थावबोधित्वदर्शनात् तन्निर्णयाय स्वयमेव श्रवणे प्रवर्तत इति श्रवणस्य प्राप्तत्वादनुवादः । श्रवण- प्रतिष्ठार्थत्वान्मननस्याप्यनुवादः । तस्माद् ध्यानमेव विधीयते इति न विरोधः । 


अनुवाद - प्रश्न उठता है 'आत्मा वाडरे द्रष्टव्यः श्रोतव्यो मन्तव्यो निदिध्यासि- तव्यः' श्रुति में श्रवण एवं मनन का भी विधान किया गया है, अतएव विशिष्टाद्वैती कैसे मानते हैं कि उक्त श्रुति में केवल ध्यान का ही विधान किया गया है ? तो इस शंका का समाधान यह है कि साङ्गवेद का जिसने अध्ययन किया है, वह प्रयोजनों से युक्त वेदवाक्यों का अर्थ बोधकत्व देखकर, उन वाक्यों का अर्थ-निर्णय करने के लिए स्वयम् ही उन वाक्यों के अर्थ-श्रवण में प्रवृत्त होता है । इस प्रकार श्रवण के स्वभा- वतः प्राप्त होने के कारण श्रुति श्रवण का अनुवाद करती है। श्रुत- अर्थ को मन में स्थिर करने के लिए मनन के आवश्यक होने के कारण वह भी प्राप्त अर्थ है, अतएव ' मन्तव्यः' श्रुति उसका भी अनुवाद ही करती है । अतएव अप्राप्त अर्थ ध्यान का ही श्रुति यहाँ विधान करती है, यह मानने में कोई भी विरोध नहीं है । अतएव 'निदिध्यासितव्यः' श्रुति दर्शनसमानाकारत्वविशिष्ट ध्यान का विधान करती है, विशिष्टाद्वैतियों की यह मान्यता युक्तियुक्त है । 


विद्याभेदाद्भक्तिभेदः 


ध्यानशब्दवाच्या भक्तिविद्याभेदाद् बहुविधा भवति । ताश्व विद्या द्विविधाः - ऐहिकफला मुक्तिफलाश्चेति । तत्रैहिकफला उद्गीयविद्यादयः । 


[[१४६]]




मुक्तिफलास्तु, अन्तरिक्षविद्यान्तरादित्यविद्या दहरविद्या भूमविद्या सद्विद्याम- धुविद्योपकोसल विद्याशाण्डिल्यविद्या पुरुषविद्या प्रतर्वनविद्या वैश्वानरविद्या पश्चाग्निविद्या, इत्यादिका ब्रह्मविद्याः । 


अनुवाद - ध्यान शब्द के द्वारा जिसका अभिधान होता है, वह दर्शन समाना- कारा भक्ति विद्याओं के भेद के कारण अनेक प्रकार की होती है । वे विद्याएँ दो प्रकार की है - लौकिक फल को प्रदान करने वाली उद्गीथादि विद्याएँ तथा मुक्ति रूपी फल को प्रदान करने वाली विद्याएँ । ऐसी विद्याएँ निम्न हैं- अन्तरिक्षविद्या, अन्तरादिव्यविद्या, दहरविद्या, भूमविद्याएँ, सद्विद्या, द्यविद्या, उपकोसलविद्या, शाण्डिल्यविद्या, पुरुषविद्या, प्रतर्दनविद्या, वैश्वानरविद्या तथा पञ्चाग्निविद्या इत्यादि । ये सभी ब्रह्मविद्याएँ हैं । 




भा० प्र० - उपनिषदों में दो तरह की विद्याओं का वर्णन उपलब्ध होता है काम्यविद्याएँ तथा ब्रह्मविद्याएँ । काम्यविद्याओं का फल लौकिक वस्तुओं की प्राप्ति है । 


उपनिषदों की चार काम्यविद्याएँ 


काम्यविद्याएँ चार हैं- 


( १ ) उद्गीथविद्या - छान्दोग्योपनिषद् की 'ओमित्येतदक्षरमुद्गीथमुपासीत' इस श्रुति में इस विद्या का वर्णन किया गया है । इसकी चर्चा महर्षि बादरायण ने 'आदि- त्यादि मतयश्चाङ्ग उपपपत्तेः' ( ब्र० सू० ४। १ । ६ ) इस सूत्र में की है । प्रश्न उठता है कि 'य एवासौ तपति तमुद्गीथमुपासीत' ( छा० १।३।१ ) । अर्थात् वह जो आदित्य चमकता है, उसकी उद्गीथ रूप से उपासना करनी चाहिए । इस श्रुति के अनुसार आदित्यादि में उद्गीथादि की दृष्टि करनी चाहिए, अथवा उद्गीथादि में आदित्यादि की दृष्टि करनी चाहिए ? पूर्वपक्षी का कहना है कि उत्कृष्ट उद्गीथादि की दृष्टि आदित्यादि में करनी चाहिए । इस पर सूत्रकार कहते हैं कि नहीं; आदि- त्यादि की ही दृष्टि उद्गीथादि में करनी चाहिए, क्योंकि आदित्यादि देवताओं की ही आराधना से उद्गीथादि कर्म फलप्रद होते हैं । अतएव उत्कृष्ट आदित्यादि में ही उद्गीथादि की दृष्टि करनी चाहिए । 


( २ ) नामादिप्रतीक विद्या- 'स यो नाम ब्रह्मेत्युपास्ते' ( छा० उ० ७।१।५ ) । इस श्रुति में नामादि प्रतीकविद्या का वर्णन है और इसका फल नाम- प्रतीकविद्या की उपासना करने वाले की नामादि गति - पर्यन्त यथेच्छ गति बतलाया गया है । महर्षि बादरायण ने -'न प्रतीते न हि सः' (ब्र० सू० ४।१।४ ) इस सूत्र में नामप्रतीकविद्या की चर्चा करते हुए कहा है कि प्रतीक में नामत्व का अनुसंधान करना चाहिए । उपासक की आत्मा प्रतीक नहीं है, अतएव उसमें नामत्वानुसंधान नहीं किया जा सकता है । ब्रह्म तो वहाँ पर विशेषण मात्र है । ब्रह्म से भिन्न में ब्रह्म की दृष्टि 





[[१४७]]


रखकर उपासना करना ही प्रतीकोपासना कहलाती है । उपासक की आत्मा उपास्य रूप प्रतीक नहीं है, अतएव उसमें नामत्वानुसंधान नहीं करना चाहिए । 


(३) मनश्चित्तादिविद्या - अग्निरहस्य -ब्राह्मण के तृतीय ब्राह्मण में इस विद्या का वर्णन - 'मनश्र्चितो वाक्चितः प्राणश्चितः, चक्षुचितः, श्रोत्रचितः कर्मचितोऽग्नि- चितः' इत्यादि श्रुति के द्वारा किया गया है । महर्षि बादरायण ने ब्रह्मसूत्र के तृतीय अध्याय के तृतीय पाद के पूर्वविकल्पाधिकरण में इसका विस्तृत विचार किया है । 


(४) उद्गीथ में रसतमत्वादि दृष्टिविद्या - कर्मों के अङ्गभूत उद्गीथ विद्या की चर्चा 'ओमित्येतदक्षरमुद्गीथमुपासीत' इस श्रुति से प्रारम्भ होती है। प्रश्न है कि उद्गीथोपासना तत् तत् शाखाओं में भिन्न-भिन्न स्वरों के साथ पढ़ी गयी है । अतएव जिस शाखा में जिस स्वर के साथ उद्गीथोपासना पढ़ी गयी है, उस स्वरवैशिष्ट्य के साथ उसी शाखा के लिए वह उद्गीथोपासना नियत है अथवा उद्गीथ - सामान्य के लिए वह नियत है ? इस शंका का समाधान करते हुए महर्षि बादरायण ब्रह्मसूत्र के तृतीय अध्याय के तृतीय पाद के अङ्गावबद्धाधिकरण में बतलाया है कि, सर्वत्र एक ही उद्गीथोपासना वर्णित है । उद्गीथोपासना के अत्यन्त प्रिय होने के कारण उसका सभी शाखाओं में अनुप्रवेश है । 


उपनिषदों की बत्तीस ब्रह्मविद्याएँ 


इसी प्रकार उपनिषदों में वर्णित ब्रह्मविद्याओं की संख्या बत्तीस हैं । उनका संक्षिप्ततम परिचय यहाँ दिया जा रहा है— 


(१) सद्विद्या - छान्दोग्योपनिषद् के छठे अध्याय में सद्विद्या पढी गयी है । इस विद्या में बतलाया गया है कि — सच्छब्दवाच्य परब्रह्म अपने संकल्प से ही सम्पूर्ण जगत् के अभिन्ननिमित्तोपादानकारण बनते हैं । 'सदेव सोम्येदमग्र आसीदेकमेवाद्वितीयम्' ( छा० उ० ६।२1१ ) श्रुति श्रीभगवान् को जगत् का अभिन्ननिमित्तोपादानकारण बतलाती है । 


( २ ) आनन्दविद्या - तैत्तिरीयोपनिषद् के आनन्दवल्ली में यह विद्या वर्णित है । ब्रह्मसूत्र के प्रथम अध्याय के प्रथम पाद के आनन्दमयाधिकरण में इसका विस्तृत विचार करते हुए महर्षि बादरायण कहते हैं कि — श्रीभगवान् कल्याणगुणसागर, वैभव- सम्पन्न तथा आनन्दमय हैं । 'तस्माद्वा एतस्मादानन्दमयादन्योन्तर आत्मानन्दमयः' ( तै० उ० आ० ब० ५ अनु० ) श्रुति उस आनन्दमय ब्रह्म का स्वरूप - निरूपण उप- क्रान्त करती है । 


(३) अन्तरादित्यविद्या - छान्दोग्योपनिषद् की 'य एवोन्तरादित्ये हिरण्मयः पुरुषो दृश्यते हिरण्यश्मश्रु हिरण्यकेश आप्रणखात्सर्व एव सुवर्णः तस्य यथा कप्यासं पुण्डरीक- मेवमक्षिणी तस्यादिति नाम स एष सर्वेभ्यः पाप्मभ्य उदितः' ( छा० उ० १।६।६-७ ) श्रुति में अन्तरादित्यविद्या का वर्णन है । इस अन्तरादित्य विद्या का महर्षि बादरायण 


ने 


ब्रह्मसूत्र के प्रथम अध्याय के प्रथम पाद के अन्तराधिकरण में विस्तृत विवेचन करते 


[[१४८]]




हुए बतलाया है कि आदित्यमण्डल के भीतर रहकर उनका नियमन करने वाले श्रीभगवान् का दिव्य रूप अत्यन्त मनोज्ञ है, उनकी आँखे विकसित लालकमल के समान अत्यन्त स्पृहणीय हैं । 


(४) आकाशविद्या - छान्दोग्योपनिषद् की — 'अस्य लोकस्य का गतिरिति आकाश इति होवाच सर्वाणि ह वा इमानि भूतानि आकाशादेव समुत्पद्यन्ते, आकाशं प्रत्यस्तं यन्ति आकाशो ह्येवैभ्यो ज्यायानाकाशः एवं परायणम्' ( छा० उ० १।९।१ ) इस श्रुति में आकाशविद्या का वर्णन है । ब्रह्मसूत्र के प्रथमाध्याय के प्रथम पाद के आकाशाधिकरण में आकाश शब्द वाच्य के विषय में विस्तृत विवेचन करते हुए महर्षि वादरायण कहते हैं कि यहाँ आकाश शब्द से परमात्मा ही कहे गये हैं । परमात्मा को आकाश शब्द से श्रुति इसलिए कहती है कि वे सबों को प्रकाशित करते हैं तथा वे स्वयं प्रकाशस्वरूप हैं । 'आकाशयति इति आकाशः, अथवा आकाशते इति आकाश : ' यह आकाश शब्द की व्युत्पत्ति है। श्रुति से आकाश शब्द का वाच्य महाभूतों में अन्यतम आकाश नहीं हो सकता, क्योंकि महाभूत आकाश सम्पूर्ण जगत् का परायण तथा सम्पूर्ण जगत् का लयस्थान नहीं हो सकता है । इस विद्यामें श्रीभगवान् को निरतिशय प्रकाशमान बतलाया गया है । 


[[1]]


(५) प्राणविद्या -- छान्दोग्योपनिषद् की 'सर्वाणि ह वा इमानि भूतानि प्राणमे वाभिसंविशन्ति प्राणमभ्युज्जिहते' ( छा० उ० १।११।५ ) इस श्रुति में प्राणविद्या उपक्रान्त की गयी है । इस श्रुति का विस्तृत विवेचन ब्रह्मसूत्र के प्रथम अध्याय के प्रथम पाद के आकाशाधिकरण के 'अत एव प्राणः' ( १।१।२४ ) सूत्र में किया गया है । इस सूत्र में महर्षि बादरायण ने कहा है कि श्रुति सम्पूर्ण जगत् के कारण अखिल- कल्याणगुणसागर ब्रह्म को ही यहाँ पर प्राण शब्द से इसलिए अभिहित करती है कि वे जगत् के भीतर रहकर उसको अनुप्राणित करते हैं । किञ्च उस आकाश शब्द वाच्य को ही जगत् का कारण बतलाया गया है । जगत्कारणत्व परमात्मा का असाधारण धर्म है, अतएव यह श्रुति परमात्मा को चराचर जगत् का प्राण बतलाती है । 


( ६ ) गायत्रीज्योतिविद्या - छान्दोग्योपनिषद् की - 'अथ यदतः परो दिवो ज्योतिः दीप्यते विश्वतः पृष्ठेषु सर्वतः पृष्ठेषु अनुत्तमेषूत्तमेषु लोकेषु इदं वाव तद् यदिदमस्मिन्नन्तः पुरुषो ज्योतिः' ( छा० उ० ३।१३।७ ) ( अर्थात् इस द्युलोक के ऊपर व्यष्टि एवं समष्टि तत्त्वों से ऊपर उत्तम लोकों में जो ज्योति देदीप्यमान् होकर रहती है; वह यही है कि जो इस शरीर के अन्दर कुक्षिमें रहने वाली ज्योति है । ) इस श्रुति से गायत्रीज्योतिर्विद्या का वर्णन उपक्रान्त किया गया है । ब्रह्मसूत्रों के प्रथम अध्याय के प्रथम पाद के ज्योति अधिकरण में इसका विस्तृत विचार किया गया है । महर्षि बादरायण ने कहा है कि ज्योति शब्द से श्रीभगवान् को ही श्रुति अभि- धान करती है। कार्य साम्य के कारण उन्हें कौक्षेय ज्योति कहा गया है । 'अहं वैश्वा- 





[[१४९]]


नरो भूत्वा' इस वाक्य में भगवान् अपने को जाठराग्नि शरीरक बतलाते हैं । उस ज्योति को गायत्री कहकर उसे चतुष्पाद इसलिए बतलाया गया है कि जिस प्रकार गायत्री चतुष्पदा होती है, उसी प्रकार 'पादोऽस्य विश्वा भूतानि त्रिपादस्यामृतं दिवि' श्रुति में ब्रह्म के चार पाद बतलाये गये हैं । 


(७) इन्द्र प्राणविद्या - इसी को प्रतर्दन विद्या भी कहते हैं । कौषीतकि ब्राह्मण की - ( प्रतर्दनो ह वै दैवोदासः इन्द्रस्य प्रियं धामोपजगाम युद्धेन च पौरुषेण च' (कौ० ब्रा० उ० ३।१ ) ( अर्थात् दिवोदास का पुत्र प्रतर्दन युद्ध में अपने पौरुषको प्रख्यापित कर इन्द्र के प्रिय धाम में गया है ।) इस श्रुति से प्रतर्दन विद्या का उपक्रम किया गया है और इस विद्या में बतलाया गया है कि श्रीभगवान् ही इन्द्र, प्राण आदि चेतना- चेतन के आत्मा हैं । 


( ८ ) शाण्डिल्यविद्या - इस विद्या का वर्णन छान्दोग्य, बृहदारण्यक तथा अग्नि- रहस्य उपनिषदों में उपलब्ध होता है । 'सर्वं खल्विदं ब्रह्म, तज्जलानिति शान्त उपा- सीत । अथ खलु क्रतुमयोऽयं पुरुषो यथा क्रतुरस्मिन् लोके पुरुषो भवति तथेतः प्रेत्य भवति । स क्रतुं कुर्वीत मनोमयः प्राणशरीरः' ( छा० उ० ३।१४।१-२ ) । अर्थात् यह सब कुछ ब्रह्म ही है, क्योंकि उस ब्रह्म से यह सब कुछ उत्पन्न है, उस ब्रह्म में ही लीन होने वाला है तथा उस ब्रह्म से अनुप्राणित है, इसलिए शान्त होकर ब्रह्म की उपासना करे । यह पुरुष अर्थात् जीव उपासनामय है, इस लोक में पुरुष यादृशप्रकार- विशिष्ट ब्रह्म की उपासना करता है, मरने के बाद तादृशप्रकारविशिष्ट ब्रह्म को प्राप्त करता है तथा उसका अनुभव करता है । यह पुरुष इस प्रकार ब्रह्म की उपासना करे कि वह ब्रह्म मनोमय है अर्थात् परिशुद्ध मन से ग्राह्य है, तथा प्राण-शरीरक है अर्थात् सबका धारक बनने वाला प्राण भी उसका शरीर है । इस विद्या में बतलाया गया है कि ब्रह्म के ही अधीन प्रत्येक पदार्थ की सत्ता, स्थिति एवं लय होते हैं । 


( ९ ) नाचिकेतसविद्या - इस विद्या का दूसरा नाम 'अत्रिविद्या' भी है । कठोप- निषद् की 'यस्य ब्रह्म च क्षत्रं चोभे भवत ओदनः मृत्युर्यस्योपसेचनं क इत्था वेद यत्र सः' ( कठो० २।२५ ) ( अर्थात् ब्राह्मण और क्षत्रिय ये दोनों जिसके ओदन हैं अर्थात् भोज्य अन्न हैं, मृत्यु जिसका उपसेचन अर्थात् व्यंजन है, अर्थात् वह जिस प्रकार से रहता है, उस प्रकार को कौन अच्छी तरह समझ सकता है ।) इस श्रुति में नाचि- केतसविद्या वर्णित है । इस विद्या की विस्तृत चर्चा करते हुए महर्षि बादरायण कहते हैं- 'अत्ता चराचरग्रहणात्' ( ब्र० सू० १।२1९ ) । अर्थात् उपर्युक्त श्रुतिवाक्य में ब्रह्म-क्षत्र रूपी ओदन का जो भोक्ता वर्णित है, वह परमात्मा है; क्योंकि ब्रह्म क्षत्र शब्दों से चराचरात्मक सम्पूर्ण जगत् ही प्रतिपादित हैं । मृत्यु को व्यञ्जन बनाकर उसकी सहायता से खाया जाने वाला ओदन केवल ब्राह्मण और क्षत्रिय ही नहीं है, अपितु उनके द्वारा प्रदर्शित चराचरात्मक सम्पूर्ण जगत् है । इस विद्या में बतलाया गया है कि ब्रह्म में सम्पूर्ण जगत् को लीन कर लेने का सामर्थ्य है । 


[[१५०]]




(१०) उपकोसलविद्या - छान्दोग्योपनिषद् की 'य एषोक्षिणि पुरुषो दृश्यते एष आत्मेति हो वाच एतदमृतमेतदभयमेतद् ब्रह्म' ( छा० उ० ४ १५1१ ) ( अर्थात् यह जो नेत्र में पुरुष दिखलायी देता है, यह आत्मा है, ऐसा आचार्य ने कहा, यह अमृत है अर्थात् अत्यन्त भोग्य है; यह अभय है, अर्थात् दुःख से युक्त नहीं है ( भय का हेतु दुःख है, भावी दुःख का अनुसन्धान करने पर भय होता है) । यह ब्रह्म है । ) इस विद्या में बतलाया गया है कि परमात्मा की स्थिति नेत्रों के भीतर विद्यमान है । 'अन्तर उप- पत्तेः' ( ब्र० सू० १।२।१३ ) सूत्र में महर्षि बादरायण कहते हैं कि नेत्र के अन्दर विराजमान पुरुष परमात्मा है, क्योंकि संयद्वामत्व इत्यादि कल्याणकारी गुण उनमें ही संगत होते हैं । संयद्वाम का अर्थ है प्रार्थनीय सभी कल्याणकारी गुण । 


(११) अन्तर्यामीविद्या - बृहदारण्यकोपनिषद् की 'यः पृथिव्या तिष्ठन् पृथिव्या अन्तरो यं पृथिवी न वेद यस्य पृथिवी शरीरम् यः पृथिवीमन्तरो यमयत्येष त आत्मान्तर्यामी अमृतः' ( बृ० उ० ५।७ ) ( अर्थात् जो पृथिवी में रहता है, पृथिवी के अन्दर रहता है, जिसे पृथिवी नहीं जानती, पृथिवी जिसका शरीर है, जो पृथिवी के अन्दर रहकर उसका नियमन करता है, वह अन्तर्यामी तुम्हारा अमृत आत्मा है ।) इत्यादि श्रुति से उपक्रान्त की जाने वाली अन्तर्यामी विद्या में परमात्मा को सम्पूर्ण चेतनाचेतन पदार्थों का अन्तः प्रविश्य नियामक बतलाया गया है । 'अन्तर्याम्यधि- दैवाधिलोकादिषु तद्धर्मव्यपदेशात्' ( ब्र० सू० १।२।१९ ) सूत्र में महर्षि बादरायण कहते हैं कि 'अधिदैवतम्' 'अधिलोकम्' इत्यादि पदों से युक्त वाक्यों में प्रतिपादित अन्तर्यामी परमात्मा है, क्योंकि सबके अन्दर रहना, सबसे अविदित रहना, सबको शरीर रूप में धारण कर उनकी आत्मा बनना, सबका नियमन करना, सर्वात्मा होना तथा अमृत अर्थात् निर्दोष परमभोग्य बनकर रहना साधारण धर्मों का यहाँ वर्णन है । इस प्रकार इस विद्या में जगत् का अन्तः प्रविश्य नियामक बतलाया गया है । 


। 


इत्यादि परमात्मा के श्रीभगवान् को सम्पूर्ण 


( १२ ) अक्षरपरविद्या - मुण्डकोपनिषत् की— अथ परा यया तदक्षरमधिगम्यते यत्तदद्रेश्यमग्राह्यमगोत्रमव्रणमचक्षुः श्रोत्रं तदपाणिपादम् । नित्यं विभुं सर्वगतं सुसूक्ष्मं यद् भूतयोनि परिपश्यन्ति धीराः' ( मु० १1१ ) । 'दिव्यो ह्यमूर्तः पुरुषः सबाह्याभ्यन्तरो ह्यजः । अप्राणो ह्यमनाशुभ्रो ह्यक्षरात् परतः परः । ( मु० २। १1१ ) अर्थात् अब पराविद्या का निरूपण किया जाता है । परा विद्या वह है, जिससे वह अक्षरब्रह्म ज्ञात होता है । वह ब्रह्म अद्रेश्य ( ज्ञानेन्द्रियों का अविषय ), अग्राह्य ( कर्मेन्द्रियों के द्वारा की जानी वाली क्रियाओं का अविषय ), कुलरहित, ब्राह्मण-क्षत्रियादि वर्णों से रहित, चक्षुः श्रोत्र आदि ज्ञानेन्द्रियों से रहित, पाणि-पादादि कर्मेन्द्रियों से रहित, नित्य, व्यापक, सर्वान्तर्यामी तथा अत्यन्त सूक्ष्म है । बुद्धिमान लोग उसे सबों का उपादानकारण रूप से साक्षात्कार करते हैं । 'दिव्यो ह्यमूर्तः' श्रुति का अर्थ है कि - दिव्य अर्थात् परमपद में विराजमान, मूर्ति रहित, अजन्मा, सभी वस्तुओं के भीतर-बाहर व्यापक, पुरुष प्राण तथा मन से रहित, शुभ्र निर्विकार अक्षरब्रह्म है, 





[[१५१]]


वह ऐसा है कि अक्षर अर्थात् प्रकृति से भी श्रेष्ठ जीवात्मा से भी श्रेष्ठ है, क्योंकि वह प्रकृति और पुरुष का कारण है । इस विद्या का विवेचन करते हुए 'अदृश्यत्वादिगुणको धर्मोक्तेः ' ( ब्र० सू० १।२।२२ ) इस सूत्र में महर्षि बादरायण कहते हैं कि अदृश्यत्वादि गुणों से युक्त सम्पूर्ण जगत् का कारण परमात्मा ही अक्षरतत्त्व हैं, क्योंकि परमात्मा को असाधारण सर्वज्ञत्व आदि गुणों से सम्पन्न बतलाया गया है । इस विद्या का प्रतिपाद्य अर्थ है कि विराट् रूप की कल्पना में अग्नि आदि ब्रह्म का अङ्ग बनकर रहते हैं । 


(१३) वैश्वानर विद्या – का वर्णन छान्दोग्योपनिषद् में मिलता है । इस विद्या का प्रतिपाद्य अर्थ है कि वैश्वानर ही स्वर्लोक तथा आदित्य आदि के अङ्ग हैं । 'वैश्वानरः साधारणशब्द - विशेषात् ' ( ब्र० सू० १।२।२५ ) सूत्र में महर्षि बादरायण कहते हैं कि 'आत्मानमेवेमं वैश्वानरं सम्प्रत्यध्येषि' ( छा० उ० ५।११ ) श्रुति में वैश्वानर शब्द से परमात्मा ही कहे गये हैं । क्योंकि वैश्वानर शब्द के अनेक अर्थों के बतलाने में शक्ति होने पर भी यहाँ वैश्वानर शब्द प्रतिपाद्य अर्थ में सर्वात्मत्व इत्यादि विशेषताओं का वर्णन मिलता है, जो परमात्मा के ही असाधारण धर्म हैं । इस प्रकरण में इन धर्मों से वैश्वानरात्मा को विशेषित किया जाता है । 


(१४) भूमविद्या - छान्दोग्योपनिषद् के सातवें अध्याय में इस विद्या का वर्णन उपलब्ध होता है । इस विद्या में परमात्मा को अनन्त ऐश्वर्य सम्पन्न बतलाया गया है । 'भूमा सम्प्रसादादध्युपदेशात्' (ब्र० सू० १।५।७) सूत्र मे महर्षि बादरायण कहते हैं कि 'यत्र नान्यत् पश्यति नान्यच्छृणोति नान्यद् विजानाति स भूमा' ( छा० ७।२४) । अर्थात् अत्यन्तानुकूल सुख रूप का दर्शन करते समय मनुष्य दूसरे किसी को भी नहीं देखता है, जिसका श्रवण करता हुआ मनुष्य दूसरे किसी को नहीं जानता है, वही भूमा है, अर्थात् ऊपर उत्कर्षयुक्त स्वरूप है । इस वाक्य में भूमगुणविशिष्ट तत्त्व परब्रह्म ही बतलाया गया है, क्योंकि उसे इस प्रकरण में सम्प्रसाद अर्थात् जीवात्मा से श्रेष्ठ बतलाया गया है । अतएव भूमा परंब्रह्म ही है, क्योंकि उसे अमृतस्वरूप तथा अपनी महिमा में प्रतिष्ठित बतलाया गया है । 


(१५) गायंक्षरविद्या - बृहदारण्यकोपनिषद् में वर्णित है। इस विद्या में श्रीभगवान् को जगत् का नियन्ता बतलाया गया है । 'अक्षरमम्बरान्तधृतेः' ( ब्र० सू० १ । ३ । ९ ) सूत्र में इस विषय का विवेचन करते हुए महर्षि बादरायण कहते हैं कि- 'एतद्वैतदक्षरं गागि' ( बृ० उ० ५।८ ) इस श्रुति में वर्णित अक्षर परमात्मा ही है, क्योंकि अम्बरान्त तत्त्वों का आधार वहीं हो सकता है । वायुयुक्त आकाश को अम्बर कहते हैं । इस अम्बर का अन्तः प्रकृतितत्त्व है । क्योंकि यह अम्बर का कारण है और अम्बर उसका कार्य है । कार्य का अन्त यही है कि वह अपने-अपने कारण में लीन हो जाये । उस अम्बरान्त प्रकृति को धारण करनेवाला परमात्मा है अतः वही अक्षर है । 


[[१५२]]




(१६) प्रणवोपास्य परमपुरुषविद्या - यह विद्या प्रश्नोपनिषद् में वर्णित है । इस विद्या का प्रतिपाद्य अर्थ है कि श्रीभगवान् मुक्त पुरुषों के भोग्य हैं । प्रश्नोपनिषत् की 'परात् परं पुरिशयं पुरुषमीक्षते' श्रुति में कहा गया है कि बद्धजीवों से श्रेष्ठ मुक्त जीव उस शरीरान्तर्यामी पुरुष परमात्मा का साक्षात्कार करते हैं। आगे कहा गया कि- 'तमोङ्कारेणैवायनेनान्वेति०' अर्थात् साधक ओंकार रूपी साधन उस परमपुरुष को प्राप्त होता है । उसी को श्रुति में शान्त, अजर, अमृत एवं परपुरुष बतलाया गया है । इससे सिद्ध होता है कि यहाँ पर ओंकारोपास्य परमात्मा ही है । 


(१७) बहरविद्या - यह विद्या छान्दोग्योपनिषद्, बृहदारण्यकोपनिषद् तथा तैत्तिरीयोपनिषद् में चर्चित है । इस विद्या में श्रीभगवान् को सम्पूर्ण जगत् का आधार बतलाया गया है । 'दहर उत्तरेभ्यः' ( ब्र० सू० १।३।१४ ) सूत्रमें महर्षि बादरायण कहते हैं कि छान्दोग्योपनिषद् के 'अथ यदिदमस्मिन् ब्रह्मपरे दहरं पुण्डरीकम्' श्रुति के आगे की श्रुति में 'दहराकाशको ही अपहत - पाप्मत्व आदि से विशिष्ट बतलाया गया है । अतएव दहराकाश परमात्मा ही है । 


(१८) अङ्गुष्ठप्रमिताविद्या - यह विद्या कठोपनिषद् तथा श्वेताश्वतरोपनिषद् में वर्णित है । इस विद्या में बतलाया गया है कि श्रीभगवान् सबके हृदय में अन्तर्यामी रूप से विद्यमान हैं । शारीरक-मीमांसा के प्रथमाध्याय के तृतीय पाद के प्रमिताधि- करण में 'शब्दादेव प्रमितः ' ( ब्र० सू० १।३।२३ ) सूत्र में कहा गया है कि 'अङ्गुष्ठ- मात्रः पुरुषो मध्य आत्मनि तिष्ठति । ईशानो भूतभव्यस्य' श्रुति में वर्णित अंगुष्ठ परिमाण वाला पुरुष परमात्मा ही है, क्योंकि वहाँ पर 'ईशानो भूतभव्यस्य' शब्द से उसे सम्पूर्ण जगत् का नियन्ता कतलाया गया है, जो परमात्मा का धर्म है । 


( १९ ) देवोपास्यज्योतिर्विद्या - बृहदारण्यकोपनिषद् में वर्णित इस विद्या का प्रतिपाद्य अर्थ है कि श्रीभगवान् ज्योतिस्वरूप हैं तथा सभी देवताओं के उपास्य हैं । इसविद्या की चर्चा करते हुए देवताधिकरण के 'तदुपर्यापि बादरायणः सम्भवात् ' ( ब्र० सू० १।३।२५ ) सूत्र में महर्षि बादरायण कहते हैं कि मनुष्यों से ऊपर रहने वाले देवताओं का भी ब्रह्मोपासना में अधिकार है, क्योंकि उनमें भी विवेकादि साधनसप्तक का होना संभव है । 


( २० ) मधुविद्या - छान्दोग्योपनिषद् में वर्णित इस विद्या का प्रतिपाद्य अर्थ है कि श्रीभगवान् वसु, रुद्र, आदित्य, मरुत् और साध्यों की आत्मा के रूप में उपास्य हैं । इस विद्या की चर्चा महर्षि बादरायण ने शारीरक-मीमांसा के प्रथम अध्याय 


के तीसरे पाद के मधु अधिकरण में 'मध्वादिष्वसम्भवादनधिकारं जैमिनिः' ( ब्र० सू० १।३।३० ) इत्यादि सूत्रों में की है । 


( २१ ) संवर्गविद्या—छान्दोग्योपनिषद् की इस विद्या का अभिप्राय यह है कि श्रीभगवान् अधिकारानुसार सबों के उपास्य हैं । इस विद्या की चर्चा महर्षि बादरायण 





[[१५३]]


ने शारीरक-मीमांसा के अपशूद्राधिकरण के 'शुगस्य तदनादरश्रवणात् तदा श्रवणात् सूच्यते हि' ( ब्र० सू० १।३३ ) इत्यादि सूत्रों में किया है । 


(२२) अजाशरीरकविद्या - छान्दोग्योपनिषद् में वर्णित इस विद्या का अभिप्राय यह है कि श्रीभगवान् प्रकृतितत्त्व के नियन्ता हैं । यहाँ पर अजा शब्द से प्रकृति कही गयी है । इस विद्या को 'ज्योतिषां ज्योतिर्विद्या' भी कहते हैं । इस विद्या की चर्चा महर्षि बादरायण ने शारीरक -मीमांसा के संख्योपसंग्रहाधिकरण के 'न सङ्ख्योप- संग्रहादपि नानाभावादतिरेकाच्च' ( ब्र० सू० १।४।११ ) इत्यादि तीन सूत्रों में की है । 


( २३ ) बालाकिविद्या – कौषीतकि ब्राह्मण तथा बृहदारण्यकोपनिषद् में चर्चित इस विद्या में इस अर्थ का प्रतिपादन किया गया है कि सम्पूर्ण जगत् श्रीभगवान् का कार्य है तथा श्रीभगवान् सम्पूर्ण जगत् के अभिन्न निमित्तोपादानकारण हैं । महर्षि बादरायण ने शारीरक-मीमांसा के जगद्बाचित्वाधिकरण के 'जगद्वाचित्वात् ' ( ब्र० सू० १।४।१६ ) इत्यादि तीन सूत्रों में इस ब्रह्मविद्या की विस्तृत चर्चा की है । 


(२४) मैत्रेयीविद्या - बृहदारण्यकोपनिषद् में वर्णित इस विद्या का अभिप्राय यह है कि श्रीभगवान् का साक्षात्कार कर लेना मोक्ष का साधन है । शारीरक-मीमांसा के वाक्यान्वयाधिकरण के 'वाक्यान्वयात् ' ( ब्र० सू० १।४।१९ ) इत्यादि चार सूत्रों में इस ब्रह्मविद्या की विस्तृत चर्चा महर्षि बादरायण ने की है । 


(२५) ब्रूहिणरुद्रादिशरीरक विद्या – ब्रह्मसूत्र के प्रथम अध्याय के चतुर्थ पाद के अन्तिम सर्वव्याख्यानाधिकरण के 'एतेन सर्वे व्याख्याता व्याख्याताः' ( ब्र० सू० १। ४।२९ ) सूत्र में बतलाया गया है कि ब्रह्मा, रुद्र आदि देवताओं के अन्तर्यामी होने के कारण उन देवताओं की उपासना के द्वारा वे प्राप्त होते हैं । उपर्युक्त सूत्र का अर्थ है कि उदाहृत 'यतो वा इमानि' इत्यादि वाक्यों के विषय में 'जन्माद्यस्य यतः' इत्यादि सूत्रों से वर्णित न्यायसमूहानुसार सभी वेदान्त-वाक्यों की ब्रह्मपरक व्याख्या सम्पन्न हो जाती है । जगत्कारणवादी संदिग्ध वेदान्तवाक्यों की व्याख्या उपर्युक्त न्यायों के अनुसार ब्रह्मपरक ही करनी चाहिए । 


(२६) पञ्चाग्निविद्या - छान्दोग्योपनिषद् तथा बृहदारण्यकोपनिषद् में वर्णित इस विद्या का प्रतिपाद्य अर्थ है कि - श्रीभगवान् के ही अधीन संसार के बन्धन से मुक्ति है । इस विद्या की विस्तृत चर्चा महर्षि बादरायण ने शारीरक-मीमांसा के तदन्तर- प्रतिपत्त्यधिकरण के 'तदन्तरप्रतिपत्तो रंहति सम्परिष्वक्तः प्रश्ननिरूपणाभ्याम् ' ( ब्र० सू० ३।१।१ ) इत्यादि सात सूत्रों में की है । 


(२७) आदित्यस्थाहर्नामकविद्या – बृहदारण्यकोपनिषद् में वर्णित इस विद्या का अभिप्राय यह है कि आदित्यमण्डलस्थ श्रीभगवान् ही आदित्यमण्डल के अन्तर्यामी हैं । इस विद्या की चर्चा महर्षि बादरायण ने शारीरक-मीमांसा के तृतीय अध्याय के तृतीय पाद के संबंधाधिकरण के 'सम्बन्धादेवमन्यत्रापि ' ( ब्र० सू० ३।३।२० ) इत्यादि सूत्रों में की है । 


[[१५४]]




( २८ ) अक्षिस्थाहन्नामक विद्या - बृहदारण्यकोपनिषद् में वर्णित इस विद्या का अभिप्राय यह है कि श्रीभगवान् पुण्डरीकाक्ष हैं। शारीरक-मीमांसा अध्याय तीन के तीसरे पाद के सम्बन्धाधिकरण में महर्षि बादरायण ने इस विद्या की समालोचना 


की है । 


[[1]]


(२९) पुरुषविद्या - बृहदारण्यकोपनिषद् में वर्णित इस विद्या का अभिप्राय यह है कि श्रीभगवान् ही परमपुरुष हैं। शारीरक-मीमांसा के तीसरे अध्याय के तीसरे पाद के पुरुषविद्याधिकरण के 'पुरुषविद्यायामपि चेतरेषामनाम्नानात् ' ( व्र० सू० ३ ३ । २४ ) सूत्र में महर्षि बादरायण ने इस ब्रह्मविद्या की चर्चा की है । 


( ३० ) ईशावास्यविद्या - ईशावास्योपनिषद् में वर्णित इस विद्या का अभिप्राय यह है कि कर्म सहित उपासनात्मक ज्ञान के द्वारा श्रीभगवान् की प्राप्ति होती है । इस ब्रह्मविद्या की चर्चा महर्षि बादरायण ने शारीरक-मीमांसा के तृतीय अध्याय के चतुर्थ पाद के प्रथम पुरुषार्थाधिकरण में की है । 


(३१) उषस्तिक होलविद्या - वृहदारण्यकोपनिषद् में वर्णित इस विद्या का प्रति- पाद्य अर्थ है कि श्रीभगवान् की प्राप्ति के लिए भोजनादि विषयक नियमों का पालन भी आवश्यक होता है । महर्षि बादरायण ने शारीरक-मीमांसा के तृतीय अध्याय के चतुर्थ पाद के सर्वान्नानुमत्यधिकरण में इसका विवेचन किया है । 


( ३२ ) व्याहृतिशरीरकविद्या अथवा न्यासविद्या - ब्रह्मसूत्र के तृतीय अध्याय के तृतीय पाद के शब्दादिभेदाधिकरण में चर्चित इस विद्या में बतलाया गया है कि श्रीभगवान् व्याहृतियों की आत्मा बनकर मन्त्रमय हैं । इसी विद्या को न्यासविद्या भी कहते हैं । इसका वर्णन महर्षि बादरायण ने शारीरक-मीमांसा के 'नानाशब्दादि- भेदात् ' ( ३।३।५६ ) सूत्र में किया है । 


न्यासविद्याया वर्णनम् 


न्यासविद्या प्रपत्तिः । सा च अनन्यसाध्ये स्वाभीष्टे महाविश्वासपूर्वकम् । तदेकोपायतायाच्या प्रपत्तिश्शरणागतिरित्युक्ता आनुकूल्यस्य सङ्कल्पः प्राति- कल्यस्य वर्जनम् । रक्षिष्यतीति विश्वासो गोप्तृत्ववरणं तथा । आत्मनिक्षेप- कार्पण्यमित्यङ्गपञ्चकयुक्ता एतद्देहावसाने मोक्षप्रदा । अन्तिमप्रत्ययनिरपेक्षा सकृत्कर्तव्या न्यासश्शरणागतिरित्यादिशब्दवाच्या ज्ञानविशेषरूपा । एषा गुरुमुखाद्रहस्यादिशास्त्रेषु सत्सम्प्रदायपूर्वकं ज्ञातव्येतीह बालबोधनार्थप्रवृत्ते ग्रन्थे न प्रकाश्येति विरम्यते । 


अनुवाद - प्रपत्ति को ही न्यासविद्या कहते हैं । प्रपत्ति का स्वरूप निरूपित करते हुए कहा गया है कि प्रपत्ति-व्यतिरिक्त किसी दूसरे साधन से नहीं प्रसन्न होने वाले, अपने अभीष्ट श्रीभगवान् के विषय में महाविश्वासपूर्वक श्रीभगवान् की ही एकमात्र प्राप्ति का साधन मानना तथा उसकी प्राप्ति के लिए श्रीभगवान् से प्रार्थना


[[१५५]]


करना ही प्रपत्ति कहलाती है, उसे ही शरणागति कहते हैं । शरणागति के पाँच अङ्ग हैं - ( १ ) भगवान् के अनुकूल बने रहने का संकल्प करना । ( २ ) कभी भी भगवान् के प्रतिकूल न होने का निश्चय करना । ( ३ ) श्रीभगवान् अवश्य रक्षा करेंगे, इस प्रकार का विश्वास करना । ( ४ ) श्रीभगवान् ही एकमात्र हमारे रक्षक हैं, इस प्रकार का दृढ़ विश्वास करना तथा ( ५ ) श्रीभगवान् की शरण में अपने को समर्पित कर अपनी दीनता का प्रदर्शन करना । इन पाँच अङ्गों वाली शरणागति इस शरीर - पात के समय में मोक्ष रूपी फल को प्रदान करती है । यह शरणागति ज्ञान - विशेष रूप है । इसे न्यास अथवा शरणागति इत्यादि शब्दों से अभिहित किया जाता है । शरणा- गति जीवन में केवल एक बार की जाती है । शरणागति मोक्ष प्रदान करने में अन्तिम प्रत्यय की अपेक्षा नहीं रखती है । इस शरणागति को रहस्यादि शास्त्रों में गुरुमुख से सुनना चाहिए, अतएव बालकों के बोधार्थ प्रणीत किये जाने वाले इस ग्रन्थ में उसका प्रकाशन नहीं किया जा रहा है । 


न्यासविद्या का महत्त्व 


[[1]]


भा० प्र० - उपनिषदों में तीस ब्रह्मविद्याओं का वर्णन है । उनमें एक न्यास- विद्या भी है । इसका वर्णन महर्षि बादरायण ने शारीरक-मीमांसा के तृतीय अध्याय के तृतीय पाद के शब्दादिभेदाधिकरण के 'नानाशब्दादिभेदात् ' ( ब्र० सू० ३।३।५६ ) सूत्र में किया है । यह न्यासविद्या अन्य भक्तिविद्याओं की अपेक्षा विचित्र है । तैत्ति- रीय नारायण के – 'वसुरण्यो विभूरसि प्राणे त्वमसि सङ्घाता ब्रह्मंस्त्वमसि विश्वसृक् तेजोदा त्वमस्यग्नेः वर्चोदास्त्वमसि सूर्यस्य, द्युम्नोदास्त्वमसि चन्द्रमस उपयामगृहीतो- ऽसि ब्रह्मणे त्वा महस ओमित्यात्मानं युञ्जीतैतद्वै महोपनिषदं देवानां गुह्यं य एवं वेद ब्रह्मणो महिमानमाप्नोति तस्माद् ब्रह्मणो महिमानमित्युपनिषत्' ( तै० ना० ७८ ) । ( अर्थात् - हे परमात्मन् ! आप सभी वसूपलक्षित देवताओं के उपास्य तथा व्यापक हैं । आप ही सभी कार्यकारणसंघात के संयोजक हैं, सम्पूर्ण जगत् के स्रष्टा हैं. आप ही अग्नि को तेज, सूर्य को ज्योति तथा चन्द्रमा को कान्ति प्रदान करने वाले हैं : दीर्घ- काल के पश्चात् मैंने आपको देखा है । मैं आपकी शरणागति करता हूँ, जिससे कि मैं आपको प्राप्त कर सकूं । महोपनिषद् में कहा गया है कि भगवच्छेषत्व प्रतिपादक 'ओम्' इस शब्द का उच्चारण करके आत्मसमर्पण करना चाहिए। यह न्यासविद्या देवताओं के लिए भी दुर्विज्ञेय है । जो इस प्रकार से ब्रह्म की महिमा को जानता है, वह मुक्त होकर ब्रह्म को प्राप्त कर लेता है । इस मन्त्र में न्यास की विधि का वर्णन किया गया है । 


न्यासविद्या नामक शरणागति के स्वरूप का वर्णन करते हुए श्रीवात्स्य वरदा- चायं प्रपन्नपारिजात नामक ग्रन्थ के स्वरूप पद्धति में कहते हैं- 


'अनन्यसाध्ये स्वाभीष्टे महाविश्वासपूर्वकम् । तदेकोपायता याच्या प्रपत्तिः शरणागतिः ॥' 


( प्रपन्नपारिजात, स्वरूप पद्धति - २ ) 


[[१५६]]




इस श्लोक में प्रपत्ति को ही शरणागति कहा गया है । यह शरणागति याच्त्र रूप है । इसमें प्रार्थना की जाती है कि - हे भगवन् ! आप अपनी ही कृपा से प्राप्त किये जा सकते हैं। आपको प्राप्त करने के लिए आपकी प्रसन्नता से भिन्न अन्य कोई भी उपाय नहीं है । श्रीभगवान् प्रपत्ति द्वारा ही प्रसन्न होते हैं । श्रीभगवान् की प्रसन्नता प्रपत्ति से भिन्न किसी दूसरे साधन से नहीं प्राप्त होती है । श्रीभगवान् की कृपा की प्राप्ति ही जीवों का लक्ष्य है । वही अत्यन्त अभीष्ट है । इस प्रपत्ति के पाँच अङ्ग है । वे अङ्गये हैं- ( १ ) आनुकूल्य संकल्प, ( २ ) प्रातिकूल्य का वर्जन, ( ३ ) कार्पण्य, ( ४ ) महाविश्वास तथा ( ५ ) गोप्तृत्ववरण । शरणागति में इन अङ्गों का होना अत्यावश्यक हैं । इनके बिना शरणागति बन ही नहीं सकती है । लोक में भी यह देखा जाता है कि, किसी मनुष्य के पास कोई अनर्घ्य निधि है । वह उसकी रक्षा करने में असमर्थ है । वह जानता है कि अमुक मनुष्य इसकी रक्षा कर सकता है । वह उस मनुष्य के पास जाकर उस रत्न को समर्पित करते हुए निवेदन करता है कि मैं आपका अनुकूल बनकर रहूँगा, मैं आपके प्रतिकूल कभी नहीं होऊँगा, मुझे विश्वास है कि आप इसकी रक्षा कर सकते हैं तथा प्रार्थना किये जाने पर इसकी रक्षा भी करेंगे । मैं इसकी रक्षा करने में सर्वथा असमर्थ हूँ । अतः प्रार्थना है कि आप इसके रक्षक बन जायें । इस प्रकार प्रार्थना करके वह मनुष्य उस वस्तु को उसे समर्पित करके निश्चिन्त हो जाता है । शरणागति में भी 'मैं आपका अनुकूल बनकर रहूँगा' इस प्रकार का संकल्प करना ही आनुकूल्य संकल्प कहलाता है । 'मैं प्रतिकूल नहीं बनूंगा' इस प्रकार का दृढ़ निश्चय होना ही प्रातिकूल्य वर्जन है । मुझे महान् विश्वास है कि 'आप इसकी रक्षा कर सकते हैं तथा प्रार्थना किये जाने पर करेंगे भी' यही कहलाता है महाविश्वास । 'मैं इसकी रक्षा करने में सर्वथा असमर्थ हूँ' यह कार्पण्य है । 'आप रक्षक बन जाइये ' यह प्रार्थना गोप्तृत्ववरण कहलाती है । उस अमूल्य रत्न को समर्पण करना ही समर्पण है । इन पाँच अङ्गों के बिना शरणागति नहीं हो सकती है । जो मनुष्य रक्षक के प्रति आनुकूल्य भाव न रखे तथा प्रतिकूलता को न त्यागे तो हो सकता है कि रक्षक उसकी रक्षा के लिए तैयार न हो । असमर्थता को प्रकट किये बिना रक्षक उसकी रक्षा करने के लिए इसलिए तैयार नहीं हो सकता है कि वह सोचेगा कि यह अपनी रक्षा कर सकता है । रक्षक के विषय में सुदृढ़ विश्वास प्रकट किये बिना रक्षक उसकी रक्षा करने के लिए इसलिए तैयार नहीं हो सकता है कि वह सोचेगा कि इसको मेरे रक्षकत्व पर पूर्ण विश्वास नहीं है । रक्षक बनने के लिए यदि प्रार्थना न की जाय तो भी रक्षक रक्षा करने के लिए कटिबद्ध नहीं होगा । अतएव शरणागति में उक्त पाँच अंगों का होना अनिवार्य है । पाँच अङ्गों के होने पर भी यदि कोई रक्षा के भार को समर्पित नहीं करे तो रक्षा का सार लेने के कारण दूसरे की रक्षा का दायित्व नहीं होता तथा भार समर्पित न होने के कारण शरणागत निर्भय और निश्चिन्त नहीं हो सकता है । अतएव शरणागति में समर्पण का भी होना आवश्यक है । 


न 





[[१५७]]


यह शरणागति भक्ति से भिन्न है । बिना अन्तिम प्रत्यय के भक्ति मोक्ष प्रदान नहीं करती है, किन्तु प्रपत्ति में मोक्ष के लिए अन्तिम प्रत्यय का होना आवश्यक नहीं है । भक्ति के द्वारा वर्तमान शरीरपात के समय ही मोक्ष प्राप्त होना कोई आवश्यक नहीं है, किन्तु प्रपन्न का मोक्ष वर्तमान शरीर के अन्त में ही होता है । भक्ति आजीवन अनुष्ठेय होती है, किन्तु प्रपत्ति जीवन में केवल एक बार की जाती है । इन विषम- ताओं के रहने पर भी भक्ति और प्रपत्ति, दोनों ज्ञान विशेष हैं । इन दोनों में विनियोग की भिन्नता के कारण फल की भिन्नता है । प्रपत्ति यद्यपि देखने में अत्यन्त सुकर है, किन्तु इसका तीसरा अङ्ग महाविश्वास का होना अत्यन्त कठिन है । 


प्रपत्ति का विस्तृत वर्णन इस यतीन्द्रमतदीपिका में इसलिए नहीं किया गया है कि इस ग्रन्थ का प्रणयन बालकों को वेदान्ततत्त्व के बोधनार्थ किया गया है । किन्तु शरणागति एक ऐसा विषय है, जिसके रहस्य-ग्रन्थों को आचार्य - मुख से सुनकर ही जाना जा सकता है । 


मोक्षोपायविषयकमतान्तरनिरासः 


भक्तिप्रपत्त्योरेव मोक्षसाधनत्वेन स्वीकारात् परोक्तोपायनिरासः । यथा वेदबाह्यानां मध्ये केषाञ्चिन्मते देहातिरिक्तात्मनोऽनङ्गीकारात् मोक्षप्रवृति- रेव न सम्भवति । अन्येषां मते ज्ञानस्य क्षणिकत्वात्तस्यैवात्मत्वात्कस्य प्रवृतिः । सन्तानस्येति चेन्न, अन्यं प्रत्यन्येन हि यत्नो न कार्यः, इति न प्रवृत्तिः । अपरेषां मते ( धर्माधर्मा ) सत्वासत्वादि सप्तभङ्गीरीत्याने- कान्तवादान्न प्रवृत्तिः । वैशेषिका दिपक्षे पाषाणकल्पमोक्षे प्रवृत्तिः कस्यापि न सम्भवति । साङ्ख्यादिपक्षेष्वीश्वरानङ्गीकारात् पुरुषस्य वा प्रकृतेर्वा मोक्ष इति संशयान्न प्रवृत्तिः । मायिमते व्यावहारिकवाक्यस्य पारमार्थिकाभेद- ज्ञानाजनकत्वान्न प्रवृत्तिः । भास्करयादवोक्तकर्मज्ञानसमुच्चयवादोऽप्युक्त- न्यायेन निरस्तः । शैवमते तु पशुपतेः प्राप्यत्वस्वीकाराद्वेदविरुद्धभस्म- धारणादेः साधनत्वेन स्वीकाराच्च तन्निरासः । एवं मतिनिरूपिता । 


इति श्रीवाधूलकुल तिलक - श्रीमन्महाचार्य प्रथम दासेन श्रीनिवासदासेन 


शारीरक परिभाषायां 


विरचितायां यतीन्द्र मतदीपिकायां 


बुद्धि ( धर्मभूतज्ञान ) निरूपणं 
नाम सप्तमोऽवतारः । 


प्रपत्ति को ही मोक्ष का साधन माना उपदिष्ट तत् तत् मोक्ष के साधनों का 


अनुवाद - चूंकि सिद्धान्त में भक्ति एवं जाता है, अतएव भिन्न-भिन्न वादियों द्वारा मोक्षप्रदत्व खण्डित हो गया । जैसे - अवैदिकों में कुछ ऐसे भी अवैदिक हैं, जो देह को ही आत्मा मानते हैं । उनके मत में देह से 


१३ य० 


भिन्न आत्मा नाम की कोई भी वस्तु 


[[१५८]]




नहीं है, अतएव मोक्षार्थ किसी की भी प्रवृत्ति नहीं होती है । बौद्ध ज्ञान को ही आत्मा मानते हैं, किन्तु वह ज्ञान क्षणिक है। क्षणभर के पश्चात् वह विनष्ट हो जाता है, अतएव क्षणान्तर में उसके नहीं रहने के कारण कोई रह ही नहीं जाता है, अतः किसकी मोक्षार्थ प्रवृत्ति होगी ? यदि ज्ञान संतान की मोक्षार्थं प्रवृत्ति मानें तो यह भी संभव नहीं है; क्योंकि यह कभी संभव नहीं है कि दूसरे के मोक्षार्थं दूसरा प्रयास करे । अतएव उनकी भी मोक्षार्थ प्रवृत्ति नहीं हो सकती है । 


जैनों के मत में भी मोक्षार्थ प्रवृत्ति नहीं हो सकती है, क्योंकि जैनमतावलम्बी सप्तमङ्गी नय को स्वीकार करते हैं । उनको हमेशा यह शङ्का बनी रहती है कि मोक्ष है कि नहीं है । अध्यवसाय का अभाव होने के कारण उनके मत में भी मोक्षार्थ प्रवृत्ति असंभव है । 


वैशेषिकों तथा नैयायिकों के मत में माना जाता है कि मुक्त जीव मोक्षावस्था में सभी विशेष गुणों से रहित हो जाता है । मोक्षावस्था में जीव शषाण-कल्प हो जाता है । कोई भी नहीं चाहेगा कि हम पाषाण कल्प हो जाये । सांख्यों आदि के मत में ईश्वर स्वीकार ही नहीं किया जाता है । अतएव संशय होता है कि मोक्ष किसका होता है, प्रकृति का अथवा पुरुष का ? अद्वैती विद्वानों के मत में किसी की भी मोक्षार्थं प्रवृत्ति इसलिए नहीं हो सकती है कि व्यावहारिक तत्त्वमस्यादि' वाक्य पारमार्थिक अभेद ज्ञान के जनक नहीं हो सकते हैं । अतएव अद्वैत मत में भी मोक्षार्थ- प्रवृत्ति अनुपपन्न है । उपर्युक्त प्रकार से ही भास्कराचार्य तथा यादव प्रकाशाचार्य के मत में कर्मयोग तथा ज्ञानयोग का समुच्चय भी मोक्षप्रद नहीं हो सकता है । शैवमत में स्वीकार किया जाता है कि पशुपति ही प्राप्य हैं तथा मोक्ष के साधन भस्मादि का धारण हैं । अतएव विशिष्टाद्वैतदर्शन में उनका मोक्षप्रदत्व नहीं स्वीकार किया जाता है । इस प्रकार ज्ञान का निरूपण किया गया । 


इस प्रकार श्रीवाधूलकुलतिलक श्रीमन्महाचार्य के प्रधान शिष्य श्रीनिवासाचार्य- प्रणीत यतीन्द्रमतदीपिका नामक शारीरक परिभाषा का बुद्धि ( धर्मभूतज्ञान ) - निरूपण नामक सातवाँ अवतार समाप्त हुआ । 

