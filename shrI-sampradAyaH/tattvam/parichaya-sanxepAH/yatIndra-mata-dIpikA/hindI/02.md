+++
title = "०२"

+++

अनुमानलक्षणम् अनु मितिलक्षणञ्च 


अथानुमानं निरूप्यते । व्याप्यस्य व्याप्यत्वानुसन्धानात् व्यापक विशेष- प्रमितिरनुमितिः । तत्करणमनुमानम् । व्याप्यस्य- धूमस्य, अग्निव्याप्य- त्वानुसन्धानात् व्यापक विशेषप्रमितिर्वह्निप्रमितिः । 


अनुवाद — प्रत्यक्ष के निरूपण के पश्चात् अनुमान का निरूपण किया जाता है । व्याप्य के व्याप्यत्वानुसंधान हेतु के द्वारा व्यापकविशेष की प्रमा को अनुमिति ( अनुमान ज्ञान ) कहते हैं । उस अनुमिति का साधकतम अनुमानप्रमाण है । जैसे- व्याप्य धूम की अग्नि के व्याप्यत्वानुसंधान के द्वारा व्यापकविशेष की प्रमिति ( प्रमा) रूप अग्निविशेष की प्रमिति को अनुमिति कहते हैं । 


भा० प्र० - प्रमाणों में सर्वश्रेष्ठ प्रत्यक्षप्रमाण का निरूपण किया जा चुका है । इस द्वितीय अवतार में अनुमानप्रमाण का निरूपण किया जा रहा है । व्याप्य हेतु को कहते हैं । व्यापक साध्य को कहते हैं । हेतु में साध्यनिरूपित व्याप्यत्व रहता है । हेतु के इस साध्यनिरूपित व्याप्यत्व ज्ञान के द्वारा पक्ष में रहने वाले व्यापक- विशेष की जो प्रमिति ( प्रमा ज्ञान ) होती है, उसी प्रमिति को अनुमिति कहते हैं । उस अनुमिति के करण को अनुमानप्रमाण कहते हैं । जैसे - वह्नि के व्याप्यभूत धूम में व्याप्यत्व का अनुसंधान करके पर्वतादि पक्षों में अग्निविशेष रूपी व्यापकविशेष की प्रमिति ही अनुमिति है । 


व्याप्तिनिरूपणम् 


अनधिकदेशकालनियमं (तं) व्याप्यम् । अन्यूनदेशकालवृत्ति व्यापकम् । तदिदमविनाभूतं व्याप्यम्, तत्प्रतिसम्बन्धि व्यापकमिति । तेन निरुपा- धिकतया नियतसम्बन्धो व्याप्तिरित्युक्तं भवति । सेयं यत्र धूमस्तत्र वह्नि- रिति व्याप्तिर्भयोदर्शनेन गृह्यते । व्याप्तिद्विधा - अन्वयव्यतिरेकभेदात् । साधनविधौ साध्यविधिरूपेण प्रवृत्ता व्याप्तिरन्वयव्याप्तिः । यथा - यो यो धूमवान् स सोऽग्निमानिति । साध्यनिषेधे साधननिषेधरूपेण प्रवृत्ता व्याप्तिर्व्यतिरेकव्याप्तिः । यथा-योऽनग्निः स निर्धूम इति । सेयमुभय- विद्या व्याप्तिरुपाधिसम्भवे दुष्टा । 


अनुवाद - व्याप्य साध्य की अपेक्षा अधिक देश तथा अधिक काल में नहीं रहता है । व्यापक व्याप्य की अपेक्षा न्यूनदेश अथवा न्यूनकाल में नहीं रहता है । व्याप्य व्यापक का अविनाभूत है । अर्थात् व्यापक के बिना व्याप्य नहीं रहता है । व्यापक व्याप्य का प्रतिसंबंधी होता है । व्याप्य से व्यापक का उपाधिरहित संबंध व्याप्ति कहलाती है । उस व्याप्ति का ग्रहण; जहाँ-जहाँ घूम होता है वहाँ-वहाँ अग्नि होती है; इस प्रकारद्वितीयोऽवतारः 


[[३५]]


बार-बार देखने से होता है । व्याप्ति दो प्रकार की होती है - अन्वयव्याप्ति और व्यतिरेकव्याप्ति । साधन का सद्भाव बतलाकर साध्य का सद्भावप्रतिपादनपुरस्सर गृहीत की जाने वाली व्याप्ति अन्वयव्याप्ति है । जैसे—जो-जो धूम वाला होता है, वह वह अग्नि वाला होता है । साध्य का निषेध करके साधन का निषेधपूर्वक गृहीत की जाने वाली व्याप्ति व्यतिरेकव्याप्ति कहलाती है । जैसे - जो-जो अग्निरहित होता है, वह निर्धूम होता है । यह दोनों प्रकार की व्याप्ति उपाधि के रहने पर दूषित हो जाती है । 


भा० प्र० – अनुमान के लिए व्याप्य एवं व्यापक के स्वरूप का ज्ञान अपेक्षित है । व्याप्य को न्याय की भाषा में हेतु तथा लिङ्ग भी कहा जाता है । व्यापक को साध्य तथा लिङ्गी भी कहा जाता है । साध्य उसे कहते हैं, जिसको अनुमान द्वारा सिद्ध किया जाता है । जैसे— पर्वत में दृश्यमान धूम के द्वारा सिद्ध की जाने वाली अग्नि साध्य है। हेतु, साधन, व्याप्य अथवा लिङ्ग उसे कहते हैं, जो साध्य का साधक होता है । व्याप्य का स्वरूप है कि वह व्यापक के समान अथवा न्यून देश तथा काल में रहता है । व्यापक की अपेक्षा अधिक देश अथवा उससे अधिक काल में व्याप्य नहीं रहता है । व्यापक व्याप्य के समान देश अथवा समान काल में रहता है । अथवा उससे अधिक देश एवं अधिक काल में रहता है । व्यापक कभी भी व्याप्य की अपेक्षा न्यून देश अथवा न्यून काल में नहीं रहता है । व्याप्य का स्वभाव है कि वह व्यापक का अविनाभूत है । 'न विना अविना तथाभूतम् अविनाभूतम्' यह अविनाभूत शब्द की व्युत्पत्ति है । अर्थात् व्याप्य बिना व्यापक के रहता ही नहीं । जहाँ अग्नि होगी वहीं धूम होगा, अग्नि के बिना घूम रह ही नहीं सकता है, क्योंकि धूम अग्नि का अविनाभूत है । और जिसके बिना व्याप्य नहीं होता, वह व्यापक कहलाता है; जैसे- अग्नि धूम का व्यापक है । अतएव व्यापक अविनाभूत ( व्याप्य ) का प्रतिसंबंधी होता है । अर्थात् वह हेतु में रहने वाले अविनाभाव का निरूपक होता है । 


अनुमिति के लिए व्याप्तिज्ञान का होना अनिवार्य है । बिना व्याप्तिज्ञान के अनुमान नहीं किया जा सकता है । व्याप्य के साथ व्यापक का अव्यभिचरित संबंध ही व्याप्ति है । एकत्राव्यवस्था को व्यभिचार कहते हैं । अर्थात् नियमनिपात या नियम के भंग को व्यभिचार कहते हैं । व्यभिचार से रहित संबंध को अव्यभिचरित सम्बन्ध कहते हैं । धूम और अग्नि का अव्यभिचरित सम्बन्ध है । अव्यभिचरित सम्बन्ध को ही नियत सम्बन्ध कहते हैं । अव्यभिचरित सम्बन्ध को ही निरुपाधिक सम्बन्ध कहते हैं । उपाधि रहने पर ही व्याप्ति दूषित होती है। जैसे - जहाँ जहाँ घूम होता है, वहाँ-वहाँ वह्नि अवश्य होती है । इस प्रकार का ज्ञान ही व्याप्तिग्रह कहलाता है । व्याप्तिग्रह का अर्थ है व्याप्ति का ज्ञान । 


व्याप्तिग्रह — व्याप्तिग्रह के विषय में विचारकों के दो प्रकार के मत हैं । कुछ लोग भूयो भूयो साहचर्य दर्शन को व्याप्ति का ग्राहक मानते हैं । जैसे किसी ने बार- 


[[३६]]




बार महानस ( रसोईघर ) गोष्ठ तथा चत्वर इत्यादि स्थलों में देखा है कि जहाँ-जहाँ धूम होता है, वहाँ वहाँ आग अवश्य होती है । इस भूयो भूयो साहचर्यं दर्शन के बल पर वह निश्चित करता है कि जहाँ-जहाँ धूम होता है वहाँ वहाँ अग्नि होती है । दूसरे प्रकार के लोग भूयो भूयो साहचर्य दर्शन का महत्त्व न देकर नियत साहचर्य दर्शन को व्याप्ति का ग्राहक मानते हैं । वे देखते हैं कि धूम और अग्नि का साहचर्य नियत है, अतएव धूम अग्नि का व्याप्य है । दोनों में होने वाला सम्बन्ध व्याप्ति सम्बन्ध कहलाता है । व्याप्ति सम्बन्ध को ही अव्यभिचरित सम्बन्ध, ऐकान्तिक सम्बन्ध तथा अविनाभाव सम्बन्ध भी कहते हैं । 


व्याप्ति के भेद - यह व्याप्ति दो प्रकार की होती है - अन्वयव्याप्ति और व्यतिरेकव्याप्ति । 


अन्वयव्याप्ति - ' अन्वयमधिकृत्य प्रवृत्ता व्याप्तिः अन्वयव्याप्तिः' यह अन्वयव्याप्ति की व्युत्पत्ति है । अन्वय को लेकर होने वाली व्याप्ति अन्वयव्याप्ति कहलाती है । 'तत्सत्त्वे तत्सत्त्वम्' यह अन्वय का स्वरूप है । अर्थात् व्याप्य के रहने पर व्यापक का रहना अन्वय कहलाता है । अतएव व्याप्य के सद्भाव को बतलाकर व्यापक के सद्भाव- प्रतिपादनपूर्वक गृहीत होने वाली व्याप्ति अन्वयव्याप्ति है । जैसे—धूम के सद्भाव को देखकर अग्नि के सद्भाव का प्रतिपादनपूर्वक गृहीत होने वाली व्याप्ति । उदाहरणार्थं - 'यत्र यत्र धूमस्तत्र तत्र वह्निः' यह अन्वयव्याप्ति का उदाहरण है । 


[[1]]


व्यतिरेकव्याप्ति - 'व्यतिरेकं प्रकृत्य प्रवृत्ता व्याप्तिः' यह व्यतिरेकव्याप्ति की व्युत्पत्ति है । अर्थात् व्यतिरेक को आधार बनाकर होने वाली व्याप्ति व्यतिरेकव्याप्ति है । 'तद्भावे तदभावो व्यभिचारः । साध्याभावे साधनाभावो व्यभिचारः ।' अर्थात् जिस व्याप्ति में साध्य का अभाव बतलाकर साधन का अभाव बतलाया जाय, वह व्यतिरेक- व्याप्ति है । जैसे – अग्नि के अभाव को बतलाकर घूम का अभाव प्रतिपादित करना व्यतिरेकव्याप्ति है । जैसे- 'योऽग्निः सो निर्धूमः' । जो अग्नि से रहित होता है, वह धूमरहित होता है, यह व्यतिरेकव्याप्ति का उदाहरण है । 


उपर्युक्त दोनों प्रकार की व्याप्तियाँ उपाधि के रहने पर दूषित मानी जाती हैं । 


उपाधिनिरूपणम् 


साध्यव्यापकत्वे सति साधनाव्यापकत्वमुपाधिः । यथा - वह्निना घूमे साध्यमाने आर्द्रेन्धनसंयोग उपाधिः । मैत्रीतनयत्वेन श्यामत्वे साध्यमाने शाकपाकजत्वमुपाधिः । स चोपाधिद्विविधः – निश्चितः शङ्कितश्चेति । निश्चितो यथा - विप्रतिपन्ना सेवा दुःखहेतुः, सेवात्वात्, राजसेवावत् इत्यत्र पापारब्धत्वमुपाधिः । अयं चेश्वरसेवायां नास्तीति निश्वयादयं निश्चितो- पाधिः । शङ्कितो यथा - विप्रतिपन्नो जीव एतच्छरीरावसाने मुक्तिमान्, निष्पन्नसमाधित्वात्, शुकादिवदित्यत्र कर्मत्यन्तपरिक्षय उपाधिः । स च 


द्वितीयोऽवतारः 


[[३७]]


निष्पन्नसमाधौ विप्रतिपन्ने जीवे अस्ति (वा) नास्तीति सन्दिग्धत्वाच्छ ङ्कितोपाधिः । अतो निरुपाधिकसम्बन्धवद्वद्याप्यमिति सिद्धम् । 


अनुवाद - जो साध्य में व्यापक रहते हुए साधन में व्यापक न हो, उसे उपाधि कहते हैं । जैसे - वह्निरूपी साधन के द्वारा धूम रूपी साध्य की सिद्धि में आर्द्रेन्धन- संयोग उपाधि है । 'जो मैत्री का पुत्र होता है वह श्याम वर्ण का होता है' यहाँ पर शाकपाकजत्व उपाधि है । वह उपाधि दो प्रकार की होती है - निश्चित एवं शंकित । निश्चित उपाधि का उदाहरण है— विवादास्पद सेवा दुःखद होती है, क्योंकि वह सेवा राजा की सेवा के समान है । यहाँ पर पापारब्धत्व उपाधि है । किन्तु दुःखप्रदत्व ईश्वर की सेवा में नहीं है, यह निश्चय हो जाने से निश्चितोपाधि है । शंकितोपाधि का उदाहरण है— विवादास्पद जीव इस शरीर की समाप्ति पर मुक्ति प्राप्त कर लेगा, क्योंकि उसकी समाधि शुक आदि के समान निष्पन्न हो गयी है । यहाँ पर कर्मों का अत्यन्त विनाश ही उपाधि है । वह कर्मों का आत्यन्तिक विनाश इस निष्पन्न समाधि वाले जीव का हो चुका है कि नहीं ? यह सन्दिग्ध है, अतएव यह शंकितोपाधि का उदाहरण है । अतएव सिद्ध हुआ कि उपाधिरहित सम्बन्ध वाला ही व्याप्य होता है । 


भा० प्र०— उपाधि का स्वरूप - ऊपर कहा जा चुका है कि उपाधि के द्वारा व्याप्ति दूषित हो जाती है । अब प्रश्न उठता है कि उपाधि का स्वरूप क्या है ? तो इसका उत्तर देते हुए यतीन्द्रमतदीपिकाकार कहते हैं- 'साध्यव्यापकत्वे ० ' इत्यादि । अर्थात् जो साध्य में व्यापक रहते हुए साधन में अव्यापक हो, उसको उपाधि कहते हैं । जैसे किसी ने कहा कि जहाँ-जहाँ अग्नि रहती है वहाँ-वहाँ धूम रहता है । इस कथन में आर्द्रेन्धनसंयोग उपाधि है, क्योंकि ऐसा देखा जाता है कि जहाँ धूम नहीं होता हैं वहाँ भी अग्नि रहती है । जैसे जलते हुए निर्धूम अंगारे में अग्नि तो रहती है किन्तु वहाँ धूम नहीं रहता । धूम तो तब तक ही अग्नि से निकलता है, जब तक इन्धन आर्द्र रहता है । यह आर्द्रेन्धनसंयोग ही अग्नि से धूम निकलने का कारण है । यह आर्द्रेन्धनसंयोग उपर्युक्त वाक्य के साध्यभूत धूम में तो व्यापक है, किन्तु उस धूमरूपी साध्य के हेतु अग्नि में व्यापक नहीं है । क्योंकि निर्धूम अग्नि में आर्द्रेन्धन- संयोग नहीं है । इसी तरह मैत्री के श्यामवर्ण के एक पुत्र को देखकर यह सिद्ध करना कि 'यत्र यत्र मैत्रीतनयत्वं तत्र तत्र श्यामत्वम् ।' तो यह भी कथन ठीक नहीं है । क्योंकि श्यामवर्ण के मैत्री के पुत्र श्यामवर्ण के ही हों, यह कोई नियम नहीं है । जो माता गर्भकाल में अधिक शाकों को खाती है, उसके पुत्र श्यामवर्ण के हैं । अतएव इस व्याप्ति - वाक्य में शाकपाकजत्वोपाधि है । यह शाकपाकजत्व उक्त व्याप्ति वाक्य के साध्यभूत श्यामवर्णत्व में तो व्यापक है, किन्तु उस श्यामवर्णत्व के साधक मैत्रीतन- यत्व में अव्यापक है । 


उपाधि के दो भव – उपाधि दो प्रकार की होती है— निश्चितोपाधि और शंकितोपाधि । 


३८. 




निश्चितोपाधि – किसी ने सिद्ध करना चाहा - सभी सेवाएँ दुःखद होती हैं, क्योंकि वे सेवा राजा की सेवा के समान हैं । इस कथन में पापारब्धत्व उपाधि है । क्योंकि किसी पापविशेष के ही कारण जीव राजा का अनुचर बन कर उसकी सेवा करता है । राजा की सेवा में कष्ट भी बहुत अधिक होता है । इसी तरह सांसारिक सभी सेवाएँ जो अर्थ और काम की प्राप्ति के लिए की जाती हैं, तत् तत्प्रकारक पापादृष्टजन्य ही है । अतएव वे सभी सेवाएँ दुःखद हैं, किन्तु यह दुःखप्रदत्व श्रीभगवान् की सेवा में नहीं पाया जाता । श्रीपरमात्मा की सेवा में दुख नहीं सुख मिलता है । परमात्मा की सेवा करने में प्रवृत्ति भी किसी महान् पुण्यादृष्ट का परि- णाम है । अतएव सेवा के दुःखप्रदत्व में पापारब्धत्वोपाधि है । यह पापारब्धत्व दुःख- प्रदत्व में व्यापक होते हुए भी सभी सेवाओं में अव्यापक है । किञ्च यह भी निश्चित रहता है कि परमात्मा की सेवा में पापारब्धत्व नहीं हैं । अतएव यह निश्चितोपाधि का उदाहरण है । 


[[4]]


शंकितोपाधि - इस जीव को इस शरीर की समाप्ति के पश्चात् मुक्ति मिलेगी, क्योंकि इसको शुक आदि के समान समाधि लग गयी है। इस कथन में कर्मों का आत्यन्तिक विनाश उपाधि है । क्योंकि मुक्ति उसको मिलती है, जिसके सभी कर्म विनष्ट हो जाते हैं । निष्पन्न समाधित्व के कारण नहीं, किञ्च इस निष्पन्न समाधि वाले जीव के सभी कर्मों का आत्यन्तिक विनाश हो गया है कि नहीं ? यह संदिग्ध है । यह कर्मों का आत्यन्तिक विनाश मुक्तिमत्व रूप साध्य में तो व्यापक है, किन्तु उसके साधन निष्पन्नसमाधित्व में अव्यापक है । अतएव यह शंकितोपाधि का उदाहरण है । 


इस तरह सिद्ध हुआ कि अनुमान का वही व्याप्य सद्व्याप्य होता है, जिसका व्यापक के साथ निरुपाधिक सम्बन्ध होता है । 


व्याप्यनिरूपणम् 


व्याप्यं साधनम्, लिङ्गमित्यनर्थान्तरम् । तस्य द्वे रूपे - अनुमित्यङ्गभूते व्याप्तिः पक्षधर्मंता चेति । पञ्च रूपाण्यपि सन्ति, तानि च - पक्ष ( व्यापकत्वम् ) धर्मत्वम्, ( सत्त्वम् ), सपक्षे सत्त्वम् विपक्षाद्वचवृत्तिः, अबाधितविषयत्वम् असत्प्रतिपक्षत्वं चेति । सिषाधयिषितधर्मविशिष्टो धर्मी पक्षः । यथा - अग्निमत्त्वादिसाधने पर्वतादिः । सिषाधयिषितधर्मसजा- तीयधर्मवान् सपक्षः । यथा - महानसादिः । साध्यतज्जातीयशून्यो विपक्षः । यथा - महाह्रदादिः । प्रबलप्रमाणेन पक्ष निश्चितसाध्याभाववत्त्वं बाधित- विषयत्वम् । यथा - महाहदो अग्निमानित्यादिः । तदभाववत्त्वमबाधित- विषयत्वम् । समबलतया प्रतीयमानप्रमाणोपरोधाभावोऽसत्प्रतिपक्षत्वम् । 


अनुवाद – व्याप्य, साधन तथा लिङ्ग, ये तीनों शब्द एक ही अर्थ के वाचक हैं। अनुमिति के अङ्गभूत व्याप्य के दो रूप होते हैं-व्याप्ति और पक्षधर्मता । व्याप्य 


के 


द्वितीयोऽवतारः 


[[३१]]


पाँच रूप भी होते हैं— पक्ष में धर्मरूप से रहना, सपक्ष में पाया जाना, विपक्ष में रहना, अबाधितविषयत्व तथा असत्प्रतिपक्षत्व । अनुमान के द्वारा जिस धर्म को सिद्ध करना अभिप्रेत होता है उस धर्म से जो विशिष्ट होता है, उसे पक्ष कहते हैं । जैसे - अग्निमत्त्व आदि की सिद्धि में पर्वतादि पक्ष हैं । सिषाधयिषित धर्म के सजातीय धर्म से जो विशिष्ट धर्मी होता है, उसे सपक्ष कहते हैं । जैसे—महानस आदि । विपक्ष उसे कहते हैं, जो साध्य तथा साध्य के सजातीय धर्म से रहित होता है । जैसे - महाह्रद ( महासरोवर ) आदि । प्रबल प्रमाण के द्वारा पक्ष में साध्य के अभाव का निश्चितं हो जाने को बाधितविषयत्व कहलाता है । जैसे— प्रत्यक्ष रूपी प्रबल प्रमाण से सिद्ध है कि महाहृद में अग्नि का अभाव है । अतएव महाहृद में व्याप्य की बाधित- विषयता है । व्याप्य की बाधितविषयता का न होना ही अबाधितविषयत्व है । समान रूप से बलवान् प्रतीत होने वाले प्रमाण के द्वारा व्याप्य में किसी प्रकार के उपरोध के न होने को असत्प्रतिपक्षत्व कहते हैं । 


भा० प्र० - व्याप्य के दो रूप बतलाये जाते हैं, जो अनुमान ज्ञान के अङ्ग हैं- व्याप्ति और पक्षधर्मता । व्याप्ति व्याप्य और व्यापक की नियतसाहचर्यं रूपा होती है, इस अर्थ का विवेचन हम पीछे कर चुके है । 


पक्षधर्मता - व्याप्य का दूसरा रूप तथा अनुमिति का अङ्ग पक्षधर्मता है। पक्ष में व्याप्य का धर्म रूप से पाया जाना ही व्याप्य की पक्षधर्मता है । 'व्याप्यस्य पक्ष- वृत्तित्वं पक्षधर्मता' । अर्थात् अग्नि- व्याप्य धूम की पर्वत रूपी पक्ष में विद्यमानता ही व्याप्य की पक्षधर्मता है । इस पक्षधर्मता का ज्ञान हुए बिना भी व्याप्य के द्वारा व्यापक की सिद्धि नहीं हो सकती है । 


व्याप्ति का ज्ञान होने पर जैसे— जब तक हम यह कह सकते हैं कि पर्वत 


नहीं जान लें कि पर्वत धूमवान् है, तब तक हम यह कैसे अग्निमान् है । अतएव व्याप्ति के ज्ञान के साथ-साथ अनुमान के लिए पक्षधर्मता का ज्ञान होना अनिवार्य है । 


व्याप्य के पाँच रूप – अनुमिति के अङ्गभूत व्याप्य के पाँच रूप भी स्वीकार किये जाते हैं- 


पक्षधर्मवत्वम् - अर्थात् धूमादि व्याप्य का पर्वतादि पक्षों में धर्म रूप से रहना । 


सपक्षसत्त्वम् — व्याप्य का पक्ष के सदृश धर्म वाले धर्मी में पाया जाना । 




विपक्षव्यावृत्तत्वम् - विपक्ष में व्याप्य का नहीं पाया जाना । 


अबाधितविषयत्वम् - व्याप्य के साध्यभूत विषय का बाधित नहीं होना । असत्प्रतिपक्षत्वम् - प्रतिपक्ष का न होना । 


( क ) पक्षधर्मवत्व - यहाँ पर इन रूपों की सामान्य चर्चा आवश्यक है । 'पर्वतोऽग्निमान् धूमवत्वात्' इस अनुमान वाक्य का साध्य है अग्निमत्व । साध्य को ही सिषाधयिषित धर्म कहते हैं । 'साधयितुम् इषितम्' यह 'सिषाधयिषितम्' का अर्थ है इस सिषाधयिषित धर्म से विशिष्ट धर्मी को पक्ष कहते हैं । यहाँ अग्निमत्व रूप सिषा- धयिषित धर्म से विशिष्ट धर्मी पर्वत है, अतएव वही पक्ष हुआ । उस पक्ष में व्याप्य 


[[४०]]




का धर्म रूप से प्रतीत होना ही व्याप्य का पक्षधर्मवत्व कहलाता है । पर्वत के अग्नि- मत्व की सिद्धि के लिए आवश्यक है कि पर्वत के धूमवत्व का ज्ञान हो, बिना पर्वत में धूम को देखे उसके अग्निमान् होने का अनुमान नहीं किया जा सकता है । यही व्याप्य का पक्षधर्मवत्व कहलाता है । 


(ख) सपक्ष सत्त्वम् - सिषाधयिषित धर्म के सदृश धर्म से जो विशिष्ट धर्मी होता है, उसे सपक्ष कहते हैं । जैसे—यहाँ सिषाधयिषित धर्म अग्निमत्त्व है, उसके सदृश ही अग्निमत्त्व से विशिष्ट धर्मी महानस आदि हैं। उन महानस आदि में भी वह्नि से व्याप्य धूम पाया जाता है । अतएव इस व्याप्य में सपक्षसत्त्व अव्याहत है । 


(ग) विपक्षव्यावृत्तत्व - साध्य तथा साध्य के सजातीय धर्मों से शून्य विपक्ष होता है । उस विपक्ष में व्याप्य का न पाया जाना ही विपक्षव्यावृत्तत्व कहलाता है । जैसे— प्रकृत साध्य अग्निमत्त्व तथा उसके सदृश धर्म से रहित जो महाह्रद है, उसमें वह्नि के व्याप्यभूत धूम की सत्ता नहीं पायी जाती है । यही उसका विपक्षव्या- वृत्तत्व है । 


(घ ) अबाधितविषयत्व - प्रबल प्रमाण के द्वारा पक्ष में साध्य के अभाव का निश्चित हो जाना ही बाधितविषयत्व है । जैसे— 'महाह्रदोऽग्निमान्' इस वाक्य के द्वारा महाहृद में अग्नि की सत्ता सिद्ध करना ही साध्य है । किन्तु महाहृद में अग्नि की सत्ता प्रत्यक्षतः बाधित है, जो अनुमान की अपेक्षा प्रबल प्रमाण है । अत एव उसका साधक धूमवत्त्व भी बाधित है । किन्तु पर्वत को अग्निमत्त्व का साधक धूम तो अबाधित विषय वाला है । 'पर्वतोऽवह्निमान् धूमवत्त्वात्' इस अनुमान के हेतु में अबाधितविषयता है । 


(ङ) असत्प्रतिपक्षत्व - अर्थात् प्रतिपक्ष का न रहना । साध्य के विपरीत अर्थ के साधक समान बल वाले दूसरे हेतु को प्रतिपक्ष कहते हैं । उस प्रकार के हेत्वन्तर के रहने को सत्प्रतिपक्षत्व कहते हैं । जैसे किसी ने कहा- मही, महीधर आदि सकर्तृक हैं, क्यों कि वे कार्य हैं । इस सकर्तृकत्व साध्य के विपरीत अकर्तृकत्व का साधक दूसरा हेतु अकार्यत्व मही- महीधरादि में हैं । जैसे—मही, महीधर आदि अकर्तृक हैं, क्योंकि वे कार्य नहीं हैं । अतएव उपर्युक्त अनुमान का साधक कार्यत्व हेतु सत्प्रतिपक्षित है । किन्तु पर्वत में अग्निमत्त्व का साधक धूमवत्त्व हेतु असत्प्रतिपक्षत्व से युक्त है । 


व्याप्यभेदौ 


एवम्भूतं व्याप्यं द्विविधम्-अन्वयव्यतिरेकि केवलान्वयिभेदात् । पूर्वोक्तपश्वरूपोपपन्नं व्याप्यमन्वयव्यतिरेकि । यथा- पर्वतोऽग्निमान् धूम- वत्त्वात्, यो यो धूमवान् स सोऽग्निमान् यथा - महानसः । योऽनग्निस्स निर्धूमः, यथा - हद इति । तादृशमेव विपक्षरहितं व्याप्यं केवलान्वयि । यथा - ब्रह्मशब्दवाच्यं वस्तुत्वात्, घटवत् । विपक्षाभावात् केवलान्वयि 


द्वितीयोऽवतारः 


[[४१]]


चतूरूपोपपन्नम् । केवलव्यतिरेकिणि साध्याप्रसिद्धेः तद्वघतिरेकव्याप्ति- दुर्ग्रहा । अतः केवलव्यतिरेकिनिरासः । केवलान्वयिनि अन्वयव्यतिरेकिणि चात्यन्तातीन्द्रियार्थगोचरता निरस्ता । 


अनुवाद — उपर्युक्त प्रकार का व्याप्य दो प्रकार का होता है - अन्वयव्यतिरेकी 


और केवलान्वयी । पूर्वोक्त पाँच रूपों होता है । जैसे— पर्वत अग्निवाला है, होता है, वह वह अग्नि वाला होता है; वह निर्धूम होता है; जैसे -ह्रद । उपर्युक्त प्रकार का ही विपक्ष रहित व्याप्य जैसे ब्रह्म शब्दवाच्य है, क्योंकि वह वस्तु है, जैसे—घट । विपक्ष के न होने के कारण केवला- न्वयी व्याप्य के चार ही रूप होते हैं । केवलव्यतिरेकी हेतु का साध्य अप्रसिद्ध होता है, अतः उसका व्याप्तिग्रह हो सकना कठिन है । अतएव सिद्धान्त में केवलव्यतिरेकी अनुमान नहीं स्वीकारा जाता है । किञ्चव सिद्धान्त में केवलान्वयि तथा अन्वयव्य- तिरेकी अनुमान के द्वारा अत्यन्त अतीन्द्रिय पदार्थ की भी अनुमिति नहीं स्वीकार की जाती है । 


से सम्पन्न व्याप्य अन्वयव्यतिरेकी व्याप्य क्योंकि वह धूमवाला है । जो-जो धूमवाला जैसे - महानस । जो अग्निरहित होता है 


भा० प्र० - व्याप्य के आधार पर अनुमान के दो भेद सिद्धान्त में स्वीकार किये जाते है — अन्वयव्यतिरेकी तथा केवलान्वयी । अन्वयव्यतिरेकी अनुमान का व्याप्य उपर्युक्त पांचों रूपों से सम्पन्न होता है, अतएव उसे सभी दार्शनिक स्वीकार करते हैं । 


केवलान्वयी अनुमान – इसमें केवल अन्वयव्याप्ति का ही ग्रहण होता है । जैसे— ब्रह्म शब्दवाच्य है, क्योंकि वह घट के समान वस्तु है । जो-जो वस्तु वस्तु होती है, वह वह शब्दवाच्य अवश्य होता है । ऐसी कोई भी वस्तु नहीं है, जो शब्दवाच्य न हो, अतएव यहाँ विपक्ष कुछ है ही नहीं । विपक्ष के न होने से इसमें व्यतिरेकव्याप्ति का ग्रहण नहीं होता है । इसीलिए केवलान्वयी हेतु भी विपक्षव्यावृत्तत्व नामक रूप से रहित होने के कारण अपने चार रूपों से ही युक्त होता है । 


केवलव्यतिरेकी अनुमान - नैयायिक केवलान्वयी अनुमान के ही समान केवल- व्यतिरेकी अनुमान को भी स्वीकार करते हैं ! वे कहते हैं कि जिस तरह केवलान्वयी अनुमान का केवलान्वयी हेतु चार रूपों से ही सम्पन्न होकर अपने साध्य को सिद्ध करता है, उसी तरह केवलव्यतिरेकी हेतु भी अपने चार रूपों से सम्पन्न होकर अपने साध्य का साधक होता है । केवलान्वयी हेतु में जिस तरह विपक्षव्यावृत्तत्व नहीं पाया जाता है, उसी तरह केवलव्यतिरेकी हेतु में सपक्षसत्त्व नहीं पाया जाता है । जिस तरह केवलान्वयी में केवल अन्वयव्याप्ति गृहीत होती है, उसी तरह केवल- व्यतिरेकी में केवल व्यतिरेकव्याप्ति ही गृहीत होती है । जिस तरह केवलान्वयी हेतु का विपक्ष नहीं होता, उसी तरह केवलक्ष्यतिरेकी हेतु का सपक्ष नहीं होता है । अत एव केवलान्वयी अनुमान के ही समान केवलव्यतिरेकी अनुमान को भी स्वीकार 


[[४२]]




[[1]]


करना चाहिए । केवलव्यतिरेकी अनुमान का स्वरूप निम्न है— जीव आत्मा है, क्योंकि वह चैतन्यवान् है । जो चैतन्यवान् नहीं होता वह आत्मा नहीं होता; जैसे- घट । यहाँ सब कुछ पक्षान्तर्गत होने के कारण सपक्ष मिलता ही नहीं । अतएव केवल- व्यतिरेकी का साध्य अप्रसिद्ध अर्थात् अनिश्चित होता है । प्रकृत अनुमान के पक्ष के अन्तर्गत सभी चैतन्यवान् पदार्थ पक्षान्तर्गत हैं, उसका विपक्ष सभी जड पदार्थ हैं । किन्तु उसका ऐसा कोई पक्ष नहीं है, जहाँ साध्य का निश्चय हुआ हो । यही इस अनु- मान का दोष है । इसी दोष के चलते विशिष्टाद्वेती केवलव्यतिरेकी अनुमान को स्वीकार नहीं करते हैं । क्योंकि इसका साध्य ही अप्रसिद्ध है । साध्य की अप्रसिद्धि बहुत बड़ा दोष है । नैयायिक विद्वान् केवलव्यतिरेकी हेतु को अवीत हेतु भी कहते हैं । अवीत हेतु की व्युत्पत्ति है— 'वीतः — विशेषेण इतः भूयः साध्यवद् देशस्थितः अन्वयव्याप्तिभावहेतुः । तद्भिन्नो हेतुः अवीतहेतुः – केवलव्यतिरेकिव्याप्तिमान् हेतुः ।' 




से 1 


नैयायिक विद्वान् केवलान्वयी तथा केवलव्यतिरेकी हेतुओं के द्वारा ईश्वर को सिद्ध करके ईश्वर को अनुमानप्रमाणैकसमधिगम्य सिद्ध करते हैं । किन्तु विशिष्टा- द्वैती विद्वानों का कहना है कि ईश्वर अत्यन्त अतीन्द्रियपदार्थ है । उसका ग्रहण न तो केवलान्वयी अनुमान से संभव है और न तो केवलव्यतिरेकी अनुमान अत्यन्त अतीन्द्रिय पदार्थ का व्याप्तिग्रह ही असंभव है । अतएव ईश्वर को शास्त्रक- समधिगम्य मानना चाहिए। इस बात का प्रतिपादन महर्षि बादरायण भी 'शास्त्रयोनित्वाधिकरण के शास्त्रयोनित्वात्' सूत्र में करते हैं । 'शास्त्रं योनिः प्रमाणं यस्मिन्नसौ तत् शास्त्रयोनिः । तस्य भावस्तत्त्वम्, तस्मात्' । यह 'शास्त्रयोनित्वात् ' सूत्र की व्युत्पत्ति है । इसी अर्थ का अनुवाद करते हुए श्रीवेदान्तदेशिक तत्त्वमुक्ता- कलाप के नायकसर के प्रथम श्लोक में कहते हैं - 'व्याप्त्याद्यव्याकुलाभिः श्रुति- भिरधिगतो विश्वनेता ।' अर्थात् सम्पूर्ण जगत् के नियामक श्रीभगवान् में व्याप्ति आदि के दोषों से रहित श्रुति ही एकमात्र बोधक प्रमाण है । इसी से ईश्वर का बोध होता है । 


अनुमानस्य भेदद्वयम् 


तदेतदनुमानं स्वार्थं परार्थं चेति द्विधा विभज्य केचिदाहुः । सर्वेषा- मेवानुमानानां स्वप्रतिसन्धानादिबलेन प्रवृत्ततया स्वव्यवहारमात्र हेतुत्वमिति स्वार्थानुमानमेवेत्यपरे । 


अनुवाद – इस अनुमान को स्वार्थ एवं परार्थ दो भागों में विभक्त करके कुछ लोगों ने उसके दो भेद किए – स्वार्थानुमान तथा परार्थानुमान । किन्तु सिद्धान्त में सभी अनुमानों को स्वार्थं ही माना जाता है । सिद्धान्तियों का कहना है कि सभी अनुमान अपने ही प्रतिसंधानार्थ प्रवृत्त होते हैं । अतएव सभी स्वार्थानुमान ही होते 


हैं, परार्थं नहीं । 


द्वितीयोऽवतारः 


[[४३]]


भा० प्र० - नैयायिकों का कहना है कि अनुमान दो तरह के होते हैं- स्वार्थानुमान और परार्थानुमान । अपने प्रत्यय के लिए जो अनुमान किया जाता है, उसे स्वार्थानुमान कहते हैं । स्वार्थानुमान में अनुमान के प्रतिज्ञा, हेतु और दृष्टान्त, इन तीन अवयवों का ही प्रयोग होता है, किन्तु दूसरों में अनुमितिप्रमा को उत्पन्न करने के लिए जिस अनुमान का प्रयोग होता है, वह परार्थानुमान कहलाता है । परार्थानुमान में अनुमान के पांचों-प्रतिज्ञा, हेतु, उदाहरण, उपनय और निगमन- अवयवों का प्रयोग होता है। विशिष्टाद्वैत दर्शन में यह स्वीकार किया जाता है कि व्याप्ति एवं पक्षधर्मता से विशिष्ट हेतु के द्वारा ज्ञाता को जो ज्ञान होता है वह अपने लिए ही होता है, अतएव सभी अनुमानों को स्वार्थ ही मानना चाहिए, उसका परार्था- नुमान नामक भेद मानना उचित नहीं है । 


तदनुमानबोधकवाक्यं 


अनुमानस्यावयवपञ्चकम् 


प्रतिज्ञाहेतुदाहरणोपनयनिगमनरूपपश्वावयव- संयुक्तम् । तत्र, साध्यवत्तया पक्षवचनं प्रतिज्ञा । यथा-पर्वतोऽग्निमा- निति । लिङ्गस्य वचनं हेतुः, यथा - धूमवत्त्वादिति । व्याप्तिनिर्देशपूर्वकं दृष्टान्तवचनमुदाहरणम् । तद् द्विविधम्, अन्वयव्यतिरेकभेदात् । यथा - यो यो धूमवान् स सोऽग्निमान्, यथा महानस इत्यन्वयोदाहरणम् । योऽनग्निस्स निर्धूमः, यथा ह्रद इति व्यतिरेकोदाहरणम् । दृष्टान्तावमर्शनेन व्याप्त- तया पक्षे हेतूपसंहारवाक्यमुपनयः । सोऽपि द्विविधः, अन्वयव्यतिरेकभेदात् । तथा धूमवानित्यन्वयोपनयः । अयं च न तथा निर्धूम इति व्यतिरेकोपनयः । हेतुपूर्वकं पक्षे साध्योपसंहारवाक्यं निगमनम् । एतदपि द्विविधं तथैव । यथा - तस्मादसावग्निमानित्यन्वयेन निगमनम् । तस्मादयं निरग्निर्न भवतीति व्यतिरेकेण । 


अनुवाद – अनुमान का बोधक वाक्य पाँच अवयवों से सम्पन्न होता है - प्रतिज्ञा, हेतु, उदाहरण, उपनय और निगमन । प्रतिज्ञा- वाक्य में पक्ष को साध्य से सम्पन्न बतलाया जाता है । जैसे— पर्वत अग्नि वाला है, यह वाक्य । हेतु वाक्य में साध्य के साधक लिङ्ग का निर्देश किया जाता है, जैसे- क्योंकि पर्वत पर धूम है, यह वाक्य । उदाहरण - वाक्य में साधन एवं साध्य में अव्यभिचरितसंबन्ध रूपा व्याप्ति को बतला- कर दृष्टान्त उपस्थित किया जाता है । उदाहरण दो प्रकार का होता है-अन्वय उदाहरण और व्यतिरेक उदाहरण । जहाँ-जहाँ धूम होता है वहाँ-वहाँ अग्नि होती है, यह अन्वय उदाहरण है । जो अग्निरहित होता है वह धूमरहित होता है, जैसे- सरोवर, यह व्यतिरेक उदाहरण है । दृष्टान्त का अवमर्श करने के कारण व्यापक रूप से हेतु का पक्ष में उपसंहार करने को उपनय वाक्य कहते हैं । उपनय भी दो प्रकार का होता है - अन्वय उपनय और व्यतिरेक उपनय । 'इसी तरह से ( यह पर्वत भी ) 




[[४४]]




धूम वाला है' यह अन्वय उपनय है । यह वैसा निर्धूम नहीं है, यह व्यतिरेक उपनय है । जिस वाक्य में पहले पक्ष में हेतु को वतलाकर पक्ष में साध्य का उपसंहार किया जाय, उसे निगमन वाक्य कहते हैं। निगमन वाक्य भी अन्वय और व्यतिरेक के भेद से दो प्रकार का होता है । जैसे—अतएव यह ( पर्वत ) अग्निवाला है, यह अन्वयपूर्वक निगमन-वाक्य का उदाहरण है । अतएव यह अग्निरहिन नहीं है, यह व्यतिरेक निगमन का उदाहरण है । 


अनुमानस्यावयवानां विषये दार्शनिकानां मतभेद प्रदर्शनम् 


एवं पञ्चावयववादिनो नैयायिकाः । प्रतिज्ञाहेतूदाहरणरूपत्रयवयव- वादिनो मीमांसकाः । उदाहरणोपनयरूपावयवद्वयवादिनस्सौगताः । अस्माकं स्वनियमः । क्वचित्पश्वावयवाः, क्वचित् त्रयोऽवयवाः क्वचिद् द्वाववयवौ । उदाहरणोपनयाभ्यामेव व्याप्तिपक्षधर्मतयोस्सिद्धत्वात्तावर्त वानुमित्युपपत्तेः । मृदुमध्यमकठोरधियां विस्तरसङ्ग्रहाभ्यां व्यवहार उपपद्यत इत्यनियम एव । एवं पश्वावयवयुक्तः सद्धेतुरेव वह्नचनुमापकः । सद्धेतुरित्युक्तत्वात् धूमसदृशधूलीपटलान्न वह्नचनुमितिः । 


. 


अनुवाद – अनुमान के इन पाँच अवयवों को नैयायिक स्वीकार करते हैं । मीमांसक प्रतिज्ञा, हेतु और उदाहरण, इन तीन अवयवों को स्वीकारते हैं । बौद्ध अनुमान के उपनय और निगमन, इन दो अवयवों को ही स्वीकारते हैं । सिद्धान्त में यह कोई नियम नहीं है कि अनुमान के कितने अवयव स्वीकार किये जाये । कहीं पर पाँच अवयव, कहीं पर तीन अवयव और कहीं पर दो अवयव हम स्वीकारते हैं । क्योंकि उदाहरण और उपनय, इन दोनों से ही व्याप्ति तथा 


पक्षधर्मता के सिद्ध हो 


जाने से उन दो अङ्गों से ही अनुमान की सिद्धि हो जाती है । कोमल बुद्धि वालों के लिए विस्तारपूर्वक, मध्यम बुद्धि वालों के लिए मध्यम प्रकार से तथा कठोर बुद्धि- वालों के लिए संक्षेप से ही अनुमान का ज्ञान हो जाता है । अतएव हम अवयवों की संख्या का कोई नियम नहीं मानते । फलतः सिद्ध हुआ कि पाँच अवयवों से युक्त सद्- हेतु ही वह्नि आदि के अनुमान का साधन है । सद्हेतु कहने से सिद्ध हो गया कि धूम के सदृश प्रतीत होने वाले कहीं धूलि समूह को देखकर उसके द्वारा वहाँ पर वह्नि के होने का अनुमान नहीं किया जा सकता है । 


हेत्वाभासाः 


अन्ये हेतुवदाभासमाना हेत्वाभासाः, ते चासिद्धविरुद्धानं कान्तिक प्रकरणसमकालात्ययापदिष्ट भेदात्पञ्चप्रकाराः । तत्रासिद्धस्त्रिविधः- स्वरूपासिद्धः, आश्रयासिद्धो व्याप्यत्वासिद्धश्चेति । स्वरूपासिद्धो यथा- अनित्यो जीवश्चाक्षुषत्वात्, घटवदिति । आश्रयासिद्धस्तु - व्योमारविन्दं सुरभि अरविन्दत्वात् सरोजारविन्दवत् इति । व्योमारविन्दमाश्रयः, सअपरस्तु 


द्वितीयोऽवतारः 


[[1]]


[[1]]


[[४५]]


नासिद्धः । व्याप्यत्वासिद्धो द्विविधः - एको व्याप्तिग्राहक प्रमाणाभावात्, उपाधिसद्भावात् । आद्यो यथा-यत्सत् तत्क्षणिकमिति । क्षणिक- त्वसत्त्वयोर्व्याप्तिग्राहकप्रमाणासिद्धेः । द्वितीयो यथा - अग्नीषोमीयहंसा अधर्मसाधिका, हिसात्वात् ऋतुबाह्यहिसावदिति । अत्र निषिद्धत्वमुपाधिः । अतो हिसात्व हेतुस्सोपाधिकः । साध्यविपरीतव्याप्तो हेतुविरुद्धः । तद्यथा- प्रकृतिनित्या, कृतकत्वात् कालवदिति । कृतकत्व हेतुः साध्याभावव्याप्तः । सव्यभिचारोऽनैकान्तिकः । स च द्विविधः - साधारणोऽसाधारणश्चेति । पक्ष- सपक्षविपक्षवृत्तिः साधारणानैकान्तिकः । यथा - शब्दो नित्यः, प्रमेयत्वात् कालवत् । असाधारणस्तु सपक्षविपक्षव्यावृत्तः । यथा - मनित्या गन्ध- वत्वात् व्योमवदिति । प्रकरणसमस्तु साध्यविपरीतसाधक हेत्वन्तरवान् । यथा - ईश्वरो नित्यः, अनित्यधर्मरहितत्वात्; ईश्वरो न नित्यः, नित्यधर्म- रहितत्वादिति । अयमेव सत्प्रतिपक्षः । यस्य हेतोस्साध्याभाववान्पक्षः स कालात्ययापदिष्टः । स यथा - अग्निरनुष्णः, पदार्थत्वात् जलवत् । अयं च प्रत्यक्षेणैवोष्णत्वावधारणाद् बाधितः । 


अनुवाद -जो उपर्युक्त सद्हेतु से भिन्न होकर भी हेतु के समान प्रतीत होते हैं, वे हेत्वाभास कहलाते हैं । हेत्वाभास पाँच हैं—असिद्ध, विरुद्ध, अनैकान्तिक, प्रकरणसम और कालात्ययापदिष्ट । उनमें भी असिद्ध तीन प्रकार का होता है – स्वरूपासिद्ध, आश्रयासिद्ध और व्याप्यत्वासिद्ध । जीव अनित्य है, क्योंकि वह घट के समान चाक्षुष् है ( अर्थात् चक्षुरिन्द्रिय का विषय बनता है ) । यह स्वरूपासिद्ध हेत्वाभास का उदा- हरण है ( क्योंकि पक्षभूत जीव मे चाक्षुषत्व ही असिद्ध है । ) । आश्रयासिद्ध हेत्वा- भास का उदाहरण है कि - आकाशकमल सुगन्धित होता है, क्योंकि वह सरोवर में होने वाले कमल के समान है। हेतु का आश्रय व्योमारविन्द ( आकाश- कमल ) है, किन्तु वह असिद्ध ही है । व्याप्यत्वासिद्ध हेत्वाभास दो प्रकार का होता है, एक तो व्याप्तिग्राहक प्रमाण के अभाव के कारण और दूसरा उपाधि के कारण । पहले का उदाहरण है— जो सत् होता है वह क्षणिक होता है । क्षणिकत्व एवं सत्त्व का व्याप्तिग्राहक कोई प्रमाण ही नहीं होता । द्वितीय व्याप्यत्वासिद्ध का उदाहरण है- अग्निषोमीय याग में होने वाली हिंसा से अधर्म होता है, क्योंकि वह यज्ञ के बाहर की जाने वाली हिंसा के समान है । यहाँ पर निषिद्धत्व उपाधि है । अतएव यहाँ पर हिंसात्व हेतु सोपाधिक है । साध्य के विपरीत अर्थं मे व्यापक हेतु विरुद्ध हेतु होता है । जैसे - प्रकृति नित्य है, क्योंकि वह काल के समान कार्य है । यहाँ पर कृतकत्व- (कार्यंत्व) हेतु नित्यसाध्य के विपरीत अनित्यत्व में व्यापक है । व्यभिचार से युक्त हेतु अनैकान्तिक होता है । अनैकान्तिक हेत्वाभास दो प्रकार का होता है- साधारण तथा असाधारण । पक्ष, सपक्ष एवं विपक्ष तीनों में पाया जाने वाला अनै- कान्तिक हेत्वाभास साधारण है। जैसे—शब्द नित्य है, क्योंकि काल के समान वह 


६ य० 


[[४६]]




प्रमेय है । असाधारण अनैकान्तिक हेत्वाभास तो केवल पक्ष में ही पाया जाता है; सपक्ष तथा विपक्ष में नहीं । जैसे— पृथिवी नित्य है, क्योंकि वह आकाश के समान गन्धवती है । प्रकरणसम हेतु ऐसा हेत्वाभास होता है कि उसके साध्य के विपरीत अर्थ का साधक दूसरा हेतु बना रहता है । जैसे— ईश्वर नित्य है, क्योंकि वह अनित्य धर्मों से रहित है । यहाँ पर यह भी कहा जा सकता है कि ईश्वर नित्य नहीं है, क्योंकि वह नित्य धर्मों से रहित है । प्रकरणसम का ही दूसरा नाम सत्प्रतिपक्ष है । जिस हेतु के पक्ष में साध्य का अभाव रहता है, वह कालात्ययापदिष्ट हेतु कहलाता है। जैसे—अग्नि अनुष्ण है, क्योंकि वह जल के समान पदार्थ है । इस हेतु का साध्य अनुष्णत्व प्रत्यक्ष- प्रमाण के द्वारा ही अग्नि के उष्णत्वावधारण से बाधित हो जाता है । 


हेत्वाभास और उनके भेदोपभेद 


भा० प्र०— ऊपर अनुमान के सद्हेतु का निरूपण किया जा चुका है । कुछ ऐसे भी हेतु हैं, जो हेतु की तरह तो प्रतीत होते हैं, किन्तु वस्तुतः वे हेतु नहीं होते । ऐसे हेतुओं को हेत्वाभास कहा जाता है । ' हेतुवद् आभासन्ते इति' यह हेत्वाभास का अर्थ है । 


हेत्वाभासों की संख्या पाँच है – १. असिद्ध, २ विरुद्ध ३ अनैकान्तिक, ४. प्रकरणसम और ५. कालात्ययापदिष्ट । 


( १ ) असिद्ध हेतु भी तीन प्रकार का होता है – स्वरूपासिद्ध, आश्रयासिद्ध, और व्याप्यत्वासिद्ध । 


( क ) स्वरूपासिद्ध हेतु वह होता है, जिसका स्वरूप ही असिद्ध होता है अर्थात् वह हेतु के पक्षवृत्तित्व नामक गुण से रहित होता है। पक्ष में वह हेतु पाया ही नहीं जाता है । जैसे—जीव अनित्य है, क्योंकि वह घट के समान चाक्षुष् है । इस अनुमान वाक्य का हेतु चाक्षुषत्व है, किन्तु जीव का चाक्षुषत्व ही असिद्ध है । यह चाक्षुषत्व हेतु अपने पक्ष जीव में नहीं पाया जाता, अतएव यह स्वरूपासिद्ध हेतु हुआ । 


( ख ) आश्रयासिद्ध हेतु वह होता है, जिसका आश्रय ही अप्रामाणिक होता है । पक्ष में पक्षतावच्छेदक का अभाव ही आश्रयासिद्ध है । जैसे—आकाश कमल सुगन्धित होता है, क्योंकि वह सरोवर में होने वाले कमल के समान है । इस अरविन्दत्व हेतु का आश्रय आकाशकमल ही असिद्ध है । किसी ने आकाशकमल को देखा ही नहीं है । उसके अप्रामाणिक होने से कमलत्व हेतु आश्रयासिद्ध है । 


[[1]]


I 


( ग ) व्याप्यत्वासिद्ध हेतु दो प्रकार का होता है— पहला व्याप्यत्वासिद्ध हेतु वह है, जिसका व्याप्तिग्राहक प्रमाण कोई नहीं होता है । जैसे—जो सत् होता है वह क्षणिक होता है, यहाँ पर सत्त्व एवं क्षणिकत्व का व्याप्तिग्राहक कोई भी प्रमाण नहीं है । क्षणिक उसे कहते हैं, जो एक क्षणमात्र ही रहे । ज्ञेय और ज्ञाता के क्षणिक होने पर भूयोदर्शन द्वारा होने वाला व्याप्तिग्रह हो ही नहीं सकता, अतएव यहाँ व्याप्ति- ग्राहक प्रमाण के अभाव के कारण व्याप्यत्वासिद्ध हेतु है । दूसरा व्याप्यत्वासिद्ध हेतु 


द्वितीयोऽवतारः 


[[४७]]


वह होता है, जो उपाधि के सद्भाव के कारण होता है । जैसे- अग्निषोमीय याग में की जाने वाली हिंसा अधर्म की साधिका है, क्योंकि वह यज्ञ के बाहर ( यज्ञाति- रिक्त स्थल में ) की जाने वाली हिंसा के समान है। यहाँ पर निषिद्धत्व उपाधि 


है 


। अर्थात् उसी हिंसा से अधर्म होता है, जिस हिंसा का शास्त्र निषेध करता है । अग्निषोमीय हिंसा तो विहित हिंसा है। उससे पाप नहीं होता । अतः यहाँ हिंसात्व सोपाधिक है । उपाधि के द्वारा हेतु में व्यभिचार प्रदर्शित किये जाने के कारण हेतु व्याप्यत्वासिद्ध है । 


( २ ) विरुद्ध हेतु वह होता है, जो साध्य के विपरीत अर्थ का साधक होता है । यह हेतु साध्याभाव व्याप्त होता है । उदाहरणार्थ - प्रकृति नित्य है, क्योंकि वह काल के समान कार्य है । यह कार्यत्व हेतु साध्यभूत नित्यत्व में व्याप्त न होकर साध्य से विपरीत अनित्यत्व में व्यापक है । 


( ३ ) अनैकान्तिक हेतु वह होता है, जो व्यभिचार युक्त होता है । अनैकान्तिक हेतु दो प्रकार का होता है— साधारण तथा असाधारण । 


( क ) साधारण अनैकान्तिक हेतु वह है, जो पक्ष, सपक्ष तथा विपक्ष तीनों में पाया जाय । जैसे— शब्द नित्य है, क्योंकि वह काल के समान प्रमेय है । इस अनुमान का प्रमेयत्व हेतु पक्ष शब्द सपक्ष तथा उसके सजातीय धर्मवान काल तथा अनित्य घटादि में पाया जाता है । अतएव वह साधारण अनैकान्तिक हेतु है । 


( ख ) असाधारण अनेकान्तिक हेतु वह है, जो पक्षमात्र में पाया जाय, सपक्ष तथा विपक्ष में नहीं । जैसे— पृथिवी नित्य है, क्योंकि वह आकाश के समान गन्धवती है । इस अनुमान का गन्धवत्व हेतु पक्षभूत पृथिवी में तो है, किन्तु सपक्ष आकाश में तथा विपक्षभूत अनित्य पदार्थों में नही है । 


( ४ ) प्रकरणसम हेतु वह हेतु है, जिसके साध्य के विपरीत अर्थ का साधक दूसरा हेतु विद्यमान रहता है । जैसे - ईश्वर नित्य है, क्योंकि वह अनित्य धर्मों से रहित है । इस अनुमान का साध्य नित्यत्व है । इस हेतु के विपरीत नित्यधर्मरहित- त्व हेतु के द्वारा ईश्वर में अनित्यत्व भी सिद्ध किया जा सकता है । जैसे – ईश्वर अनित्य है, क्योंकि वह नित्य धर्मों से रहित है । प्रकरणसम को ही सत्प्रतिपक्ष भी कहते हैं । 'सत् विद्यमानः प्रतिपक्षः साध्यविपरीतोऽर्थसाधको हेतुर्यस्य असौ ।' यह सत्प्रतिपक्ष की व्युत्पत्ति है । 


. 


( ५ ) कालात्ययापदिष्ट हेतु वह होता है, जिस हेतु का साध्य अपने पक्ष में पाया ही नहीं जाता । जैसे- अग्नि अनुष्ण है, क्योंकि वह जल के समान पदार्थ है । इस अनुमान का साध्य अनुष्णत्व अपने पक्षभूत अग्नि में है ही नहीं । अग्नि का अनुष्णत्व प्रत्यक्षप्रमाण के द्वारा बाधित है । स्पार्शन प्रत्यक्ष के ही द्वारा अग्नि का उष्णत्व सिद्ध होता है । 


[[४८]]




उपमानस्यानुमानादावन्तर्भावनिरूपणम् 


एवमनुमाने निरूपिते उपमानादेरनुमानादावन्तर्भावः । यथा- अतिदेशवाक्यार्थस्मरण सहकृत सादृश्य विशिष्ट पिण्डज्ञानमुपमानम् । गवय- मजानानोऽपि यथा गौस्तथा गवय इति कुतश्चिदारण्यकाच्छुत्वा वनं गतो अतिदेशवाक्यार्थं स्मरन् यदा गोसादृश्यविशिष्टपिण्डं पश्यति, तदा तद्वा- क्यार्थस्मरण सहकृत गोसादृश्यविशिष्ट पिण्डज्ञानं ज्ञायते, तदुपमानमित्यु- च्यते । तस्य स्मरणरूपत्वात्प्रत्यक्षेऽन्तर्भावः, व्याप्तिग्रहापेक्षत्वादनुमानेऽन्त- र्भावः, वाक्यजन्यत्वाच्छब्दे चान्तर्भाव ऊह्यः । 


अनुवाद -- इस प्रकार अनुमान का निरूपण कर लेने पर उपमान आदि का अनुमान आदि में अन्तर्भाव निरूपित किया जा रहा है । जैसे—अतिदेशवाक्य के अर्थ के स्मरण की सहायता से सादृश्यविशिष्ट पिण्ड का ज्ञान उपमान कहलाता है । गवय को नहीं जानने वाला भी व्यक्ति – जैसी गो होती है वैसा ही गवय होता है, इस तरह की कहीं से वनवासी की बात सुनकर, वन में जाकर अतिदेशवाक्य के अर्थ का स्मरण करते हुए जब गौ के सादृश्यविशिष्ट पिण्ड को देखता है तो उस वाक्य के अर्थ के स्मरण की सहायता से उसे गोसादृश्यविशिष्टपिण्ड का ज्ञान होता है । उसी को उप- मान कहते हैं । उस ज्ञान के स्मरण-स्वरूप होने के कारण उसका प्रत्यक्ष में अन्तर्भाव होता है । उसका व्याप्तिग्रह सापेक्ष होने से अनुमान में अन्तर्भाव होता है । किञ्च वह ज्ञान वाक्यजन्य होता है, अतएव उसका शब्दप्रमाण में अन्तर्भाव होता है । 


'उपमान का अनुमान में अन्तर्भाव-निरूपण 


भ० प्र० - इस अनुच्छेद में ग्रन्थकार अनुमानप्रमाण में ही नैयायिकों द्वारा स्वीकृत उपमानप्रमाण का अन्तर्भाव प्रदर्शित करते हैं । 'उपमीयते अनेन' इस व्युत्पत्ति के अनुसार उपमा या सादृश्य के आधार पर जो ज्ञान होता है, उसे उपमिति कहते हैं । उस ज्ञान के साधकतम को उपमान कहते हैं । महर्षि गौतम के शब्दों में – प्रसिद्ध वस्तु के साधर्म्य के आधार पर साध्य की सिद्धि करने को उपमान कहते हैं - 'प्रसिद्धसाधर्म्यात् साध्यसाधनमुपमानम्' ( न्या० सू० १।१।६ ) । हरिभद्रसूरि ने भी यही कहा- 


'प्रसिद्धवस्तुसाधर्म्यात् अप्रसिद्धस्य साधनम् । उपमानं समाख्यातं यथा 


गौर्गवयस्तथा ॥' 


अर्थात् प्रसिद्धवस्तु की सदृशता बतलाकर किसी अप्रसिद्ध वस्तु का ज्ञान प्राप्त करने को उपमान कहते हैं । जैसे - जिस तरह की गो होती है, उसी प्रकार का गवय होता है । 


द्वितीयोऽवतारः 


[[४९]]


उपमान करण है और इसका फल उपमिति है । इस उपमिति का कारण अति- देशवाक्य है । एक जगह सुनी गई वस्तु का दूसरी जगह संबन्ध होना ही अतिदेश है । 'एकमश्रुतस्यासम्वन्धऽतिदेशः ' जैसे किसी आरण्यक से यह सुनकर कि गौ के समान ही गवय होता है; वन में जाकर जब पुरुष गोसदृशाकार वाली वस्तु को देखकर उस अतिदेशवाक्य के अर्थ को स्मरण करके वह यह ज्ञान प्राप्त करता है कि यह गवय है, क्योंकि इसका आकार गौ के सदृश है। यहाँ पर 'यथा गौस्तथा गवयः ' यही अतिदेशवाक्य है । इस वाक्य के अर्थ का स्मरण करके ही अरण्य में गया मनुष्य गवय को पहचानता है । उस उपमान का साधकतम सादृश्यविशिष्टपिण्ड का दर्शन है । इस सादृश्य विशिष्टपिण्ड को देखकर द्रष्टा को अतिदेशवाक्य का स्मरण हो जाता है। स्मरणजन्य ज्ञान का स्मरण के मूलभूत प्रत्यक्ष में अन्तर्भाव होता है । सादृश्य ज्ञान चूंकि शाब्द होता है, अतएव उसका शब्दप्रमाण में अन्तर्भाव होता है । चूंकि यह पिण्ड गौ के सदृश है, अतएव यह गवय है । इस प्रकार का ज्ञान व्याप्तिजन्य है, अतएव उसका अनुमान में अन्तर्भाव हो जाता है। इन तीनों प्रकार के सम्मिलित ज्ञान का नाम नैयायिक आदि उपमान देते हैं; किन्तु उपमान ज्ञान का सर्वात्मना प्रमाणत्रय में अन्तर्भाव हो जाता है; उपमान को एक अतिरिक्त प्रमाण मानना उचित नहीं है । 


अर्थापत्त्यादिकस्यानुमानेऽन्तर्भावप्रकारः 


अर्थापत्तिर्नाम दिवा अभुञ्जानस्य पुरुषस्य पीनत्वदर्शनाद् रात्रि- भोजनं कल्प्यते । एतस्यानुमानेऽन्तर्भावः । तर्को नाम व्याप्याङ्गीकारेण व्यापका निष्टप्रसञ्जनम् । तद्यथा - पर्वतो वह्निमान् धूमवत्त्वादित्यनुमाने, धूमोsस्तु वह्निर्मास्तु इत्युक्ते, यदि वह्निर्न स्यात् तर्हि धूमोऽपि न स्यादिति । एतस्य प्रमाणानुग्राहकत्वम् । तर्कानुग होतप्रमाणपूर्वकतत्वावधारणं निश्चयः। वीतरागकथा वादः । पक्षद्वयसाधनवती विजिगीषुकथा जल्पः । स्वपक्षस्था- पनाहीना वितण्डा । अविवक्षितशब्दार्थारोपेण दूषणं छलम् । स्वव्याप्तदूषणं जातिः । असदुत्तरं जातिरिति वा । पराजयहेतुनिग्रहस्थानम् । इत्येतेषामनु- मानाङ्गत्वादनुमानेऽन्तर्भावः । क्वचित् क्वचिन्नैयायिक मतानुसा (रेणोक्तम्) - रिव्यवहारस्तु तन्मतानुसारेणोक्तः । अतो न विरोधः । इत्यनुमानं निरूपितम् । 


इति श्रीबाधूलकुलतिलक श्रीमन्महाचार्य प्रथमदासेन धीनिवासवासेन विरचितायां यतीन्द्र मतदीपिकायां शारीरकपरिभाषाया- 


मनुमाननिरूपणं नाम द्वितीयोऽवतारः ॥ 


[[५०]]




पुरुष को 


अनुवाद - दिन में भोजन नहीं करने वाले तथा हृष्टपुष्ट शरीरवाले देखकर उसके रात्रि के भोजन की कल्पना करना ही अर्थापत्तिप्रमाण है । अर्थापत्ति का अनुमानप्रमाण में अन्तर्भाव होता है । व्यापक को स्वीकार करके व्यापक में अनिष्ट का प्रतिपादन करना ही तर्क कहलाता है । जैसे— पर्वत पर अग्नि है, क्योंकि पर्वत पर धूम है, इस अनुमान के विषय में पर्वत पर धूम रहे किन्तु अग्नि न रहे, क्या आपत्ति है ? इस तरह की आशङ्का करने पर यदि पर्वत पर अग्नि नहीं होता तो घूम भी नहीं रहेगा । यह प्रमाणानुग्राहक तर्क होता है। तर्क के द्वारा अनुगृहीत प्रमाण के द्वारा तत्त्व का निर्धारण करना ही निश्चय कहलाता है । तत्त्वज्ञान की इच्छा से जहाँ पर दो व्यक्ति अपने-अपने विचारों को प्रस्तुत करते हैं, उसे वाद कहते हैं । वादी एवं प्रतिवादी दो पक्षों को सिद्ध करने वाली विजिगीषु की कथा को जल्प कहते हैं । वह कथा, जिसमें विजिगीषु अपने पक्ष को उपस्थापित नहीं करता है, उसे वितण्डा कहते हैं । वक्ता को शब्दों के द्वारा जो अर्थ विवक्षित न होता हो, उस अर्थं का उन शब्दों में आरोप करके वादी के पक्ष में दोष दिखलाने को छल कहते हैं । अपने पक्ष में भी जिससे दोष उपस्थित हो, उस दोष को जाति कहते हैं अथवा असत् उत्तर को जाति कहते हैं । जिसके द्वारा पराजय हो जाय, उसे निग्रहस्थान कहते हैं । ये सभी अनुमान के अङ्ग हैं, अतएव इन सबों का अनुमान में अन्तर्भाव होता है । कहीं-कहीं पर नैयायिकों के मतानुकूल व्यवहार तो उनके मतानुसार ही किया जाता है । अतएव उससे सिद्धान्त में कोई विरोध नहीं होता है। इस प्रकार अनुमान का निरूपण किया गया । 


I 


अर्थापत्ति आदि का अनुमान में अन्तर्भाव-निरूपण 


भा० प्र० – मीमांसक आदि अर्थापत्ति नामक एक अतिरिक्त प्रमाण स्वीकार करते हैं । सिद्धान्त में अर्थापत्ति को अतिरिक्त प्रमाण नहीं स्वीकार किया जाता । अर्थापत्ति का अन्तर्भाव अनुमान में किया जाता है । 'देवदत्त हृष्ट पुष्ट है, किन्तु दिन में भोजन नहीं करता है।' यह सुनकर श्रोता यह अनुमान करता है कि जो-जो हृष्ट-पुष्ट रहता है, वह कभी न कभी भोजन अवश्य करता है । देवदत्त हृष्ट-पुष्ट है, किन्तु दिन में भोजन नहीं करता है। इससे पता चलता है कि वह रात्रि में पर्याप्त भोजन अवश्य करता है। इस प्रकार देवदत्त आदि के रात्रि के भोजन आदि की कल्पना को ही अर्थापत्ति कहते हैं । इस कल्पना का आधार अनुमान है, अतएव सिद्धान्त में अर्थापत्ति का अनुमान में अन्तर्भाव किया जाता है । 


तर्क — व्याप्य को स्वीकार करके व्यापक में अनिष्ट का प्रतिपादन करना ही तर्क कहलाता है । जैसे—पर्वत अग्निवाला है, क्योंकि वह धूमवाला है । इस अनुमान में व्याप्य धूम है और व्यापक अग्नि है। पक्ष में व्याप्य धूम को स्वीकार करके व्यापक अग्नि का अनिष्ट प्रतिपादन करने को तर्क कहा जाता है । जैसे - कोई यह कहे कि पर्वत में घून तो रहे, किन्तु अग्नि न रहे तो क्या आपत्ति होगी ? अर्थात् हम 


द्वितीयोऽवतारः 


[[५१]]


इस अनुमान के व्याप्य को तो स्वीकारते हैं, किन्तु व्यापक को नहीं स्वीकारते हैं क्या आपत्ति है ? इस प्रकार की शंका होने पर कहा जा सकता है कि पक्ष में यदि व्यापक नहीं होगा तो व्याप्य भी नहीं हो सकता है । यदि पर्वत पर अग्नि नहीं होगा तो वहाँ धूम भी नहीं हो सकता, क्योंकि जहां व्याप्य नहीं रहता है, वहीं व्यापक व्याप्य का अविनाभूत होता है । इस प्रकार यह अनुमानप्रमाण तर्कानुगृहीत है। तर्कानुगृहीत प्रमाण ही सत्प्रमाण होता है। तर्काननुगृहीत प्रमाण सत्प्रमाण की कोटि से बहिर्भूत होता है। इस तर्क का भी अनुमान में ही अन्तर्भाव होता है । 


निश्चय - जहाँ पर वादी एवं प्रतिवादी विजय की इच्छा से रहित होकर तर्का - नुगृहीत प्रमाणों के आलोक में तत्त्व का निर्धारण करते हैं, उसे निश्चय कहते हैं । विशिष्टाद्वैत दर्शन में निश्चय का अनुमान में इसलिए अन्तर्भाव माना जाता है कि वह अनुमान का एक लिङ्ग है । 


वाद - वादी एवं प्रतिवादी के बीच जो अपनी-अपनी ओर से विचार प्रस्तुत किये जाते हैं, उसको दार्शनिक निकाय में कथा शब्द से अभिहित किया जाता है । जहाँ पर वादी एवं प्रतिवादी अपनी विजयप्राप्ति को छोड़कर केवल तत्त्व को जानने की इच्छा से कथा करते हैं, उसे वाद कहते है । वाद का सिद्धान्तानुसार अनुमान- प्रमाण में ही अन्तर्भाव होता है । 


जल्प - विजय की इच्छा से कथा करने वाले वादी एवं प्रतिवादियों की उस कथा को जल्प कहा जाता है, जिससे वादी एवं प्रतिवादी दोनों के पक्ष की सिद्धि होती है । इसका भी सिद्धान्त में अनुमानप्रमाण में ही अन्तर्भाव स्वीकार किया जाता है । 


वितण्डा - वितण्डा में वादी अथवा प्रतिवादी विजय की इच्छा से अभिभूत होकर अपने पक्ष की स्थापना किये बिना प्रतिपक्षी के पक्षमात्र का खण्डन करते हैं । इसमें अपनी प्रतिभा आदि का अधिक प्रयोग करके प्रतिपक्षी को किसी प्रकार भ्रम में डालकर अपने पक्ष का स्थापन मात्र ही वादी का लक्ष्य होता है । सिद्धान्त में वितण्डा का भी अनुमान में ही अन्तर्भाव माना जाता है । 


छल - वक्ता के अभिप्राय पर ध्यान न देकर उसके अविवक्षित अर्थ को ही लेकर वक्ता की बात को काटने का नाम छल है । जैसे— 'वह नववधू वाला है।' इस वाक्य को सुनकर इस वाक्य नव शब्द से विवक्षित नवीन अर्थ को त्याग करके उसको नवत्व संख्या का वाचक मानकर यह कहना कि उसके पास तो एक ही वधू है, उसके पास नववधुएँ कहाँ हैं ? यह कहना छल है । प्रतिवादी की इस तरह की बातें सुनकर चतुर वादी कहता है कि आप छल कर रहे हैं। मैंने नवीन के अर्थ में नव शब्द का प्रयोग किया है, न कि नव संख्या के अर्थ में । 


जाति - साधर्म्य एवं वैधर्म्य के आधार पर जो दोष का निरूपण किया जाता है, उसे जाति कहते हैं । यह ऐसा दोष होता है, जो दोष का प्रतिपादन करने वाले के भी पक्ष में विद्यमान रहता है अथवा ऐसा उत्तर, जो असत् हो जाति कहते हैं । 


[[५२]]




संबन्ध नियम के बिना केवल साहचर्य मात्र के आधार पर जो दोष दिया जाता है, उसे भी जाति कहते हैं । इस जाति का भी अनुमान में अन्तर्भाव होता है । 


निग्रहस्थान — को परिभाषित करते हुए गौतम ने कहा है कि 'विप्रतिपत्ति- रप्रतिपत्तिश्च निग्रहस्थानम् ।' अर्थात् अपने पक्ष का अनुचित ढंग से प्रतिपादन करना अथवा प्रतिपादन न कर सकना ही निग्रहस्थान है । निग्रह पराजय को कहते हैं । उसके स्थान अर्थात् स्थल को निग्रहस्थान कहते हैं । अतएव पराजय के कारण को ही यतीन्द्रमतदीपिकाकार निग्रहस्थान कहते हैं । इसका भी सिद्धान्त में अनुमान में ही अन्तर्भाव माना जाता है । 


इस तरह वाधूलकुलतिलक - श्रीमन्महाचार्य के के द्वारा प्रणीत यतीन्द्रमतदीपिका में 


प्रधान शिष्य श्रीनिवासाचार्य शारीरक - परिभाषा का 


अनुमान निरूपण नामक द्वितीय अवतार पूर्ण हुआ । 



