+++
title = "सत्-ख्याति-वादः"
+++

## परिचयः
सत्-ख्यातिर् नामायं वादः - 

"शुक्तौ रजतम्" इत्यादिषु भ्रमेषु रजतादि-सद्-अंशस्यैव ग्रहणं,  
किन्तु न तद् व्यवहार-योग्यम् अल्पत्व-स्थानान्तरत्वादि-कारणेभ्य इति यावद् एव भ्रमः ।  

विस्तारो यतीन्द्रमतदीपिकायां सटीकायाम् [भवति](/AgamaH_vaiShNavaH/shrI-sampradAyaH/tattvam/parichaya-sanxepAH/yatIndra-mata-dIpikA/sarva-prastutiH/01_upodghAtaH/) । 

नाम - स्वरूपे विषये च नास्ति भ्रमः, अपि तु व्यवहार-स्तरे।  

## प्रयोजनम्
"सर्वं ज्ञानं सत्यम्।" इत्य् अनेन निरूपयितुम् इष्टम्।  
तेन च शाङ्कराणां "जगत् प्रतीयमाना मिथ्ये"ति वादस्य निरास इष्टः। 

## आक्षेपः
यथार्थख्यातिर् इह वर्णिता  
आधुनिक-भूत-शास्त्र-ज्ञैर् नाङ्गीकारार्हा बहुत्र।  

यथा - न हि शुक्तौ रजतांशग्रहणेन रजतभ्रमो जायते - यतः शुद्धे रजतेतरवस्तुनिर्मिते ऽपि तादृशो भ्रम उत्पाद्यः।    
यथा च - न हि मरीचिका वायौ जलांशग्रहणतो जायते, अपि तु तप्त-वायु-कृत-refraction-कर्मणा। 

एवम् असद् एव जल-रजतादि गृह्यते बहुत्रेति सिद्धम्।  

## परिहारः
एषु स्थानिषु सर्प-रज्जु-भ्रमवत् साधारणधर्मः कश्चन गृहीतो, न विशेष-धर्मान्तरम् इति समाधातव्यम्।  
