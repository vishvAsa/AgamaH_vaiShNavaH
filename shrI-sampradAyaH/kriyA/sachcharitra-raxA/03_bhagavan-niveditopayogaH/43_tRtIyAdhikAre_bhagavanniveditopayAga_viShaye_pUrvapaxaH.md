+++
title = "43 तृतीयाधिकारे भगवन्निवेदितोपयाग विषये पूर्वपक्षः"

+++
तत्रैवं पूर्वपक्षी प्रत्यवतिष्ठते-  
"भगवन्-निवेदितं भोज्यम्" इत्यत्र-  
किं भोज्य-द्रव्यत्व-मात्रं विवक्षितम्?  
उत भोक्तुः प्रत्यवायानाधायकत्वम्?  
यद् वा भोक्तुर् हितत्वम् इति?  

नाद्यः, अविवादात् ।  
न द्वितीयतृतीयौ, दृष्ट-प्रत्यवाय-निवृत्तौ दृष्ट-रूप-हितत्वे च अविवादाद् एव;  

अलौकिकस्य तु प्रत्यवायस्य प्रायश्चित्तादि-शास्त्रावगतत्वेन तन्-निषेधस्याशक्यत्वात्; विध्य्-अभावेनालौकिक-हितत्वासिद्धेश् च ।  

स्मर्यते हि-* निर्माल्यं च निवेद्यं च भुक्त्वा चान्द्रायणं चरेदिति । 

तथा च मनुना चाभक्ष्य-प्रकरणे पठितम्-  

> **वृथाकृसरसंयावं पायसापूपम् एव च ।**  
> **अनुपाकृतमांसानि देवान्नानि हवींषि च ॥ ५.७ ॥**

इति ।  

उच्छिष्टमात्रनिषेधाच्च निवेदितभक्षणमपि निषिद्धमेव । न च सामान्यतः प्रवृत्तस्य निषेधस्याग्नीषोमीयहिंसासोमोच्छिष्टादि-  
विधानवदत्रापवादो दृश्यते । न च वाच्यं पितृगुरुभर्तृस्वामिनामुच्छिष्टं हुशिष्यभार्याभृत्यैर्भोज्यमितिधर्मज्ञसमतत्वा-  
ज्जगदपेक्षया च भगवतः पितृत्वादेः * भगवतः अहं पुत्रः प्रेष्यः श्ध्नियश्चेति शास्त्रशतसिद्धत्वात्तदुच्छिष्टं सर्वेषां भोज्य-  
त्वेन संमतमिति; उच्छिष्टभक्षणानुमतिहेतुभूतपितृत्वादेरत्रासिद्धेः, सिद्धस्य जगन्निमित्तत्वादिमात्ररूपस्य तदप्रयोजकत्वात्;  
प्रयोजकत्वे चातिप्रसङ्गात् । अस्ति हि कथंचित्तथाविधं पितृत्वादिकं हिरण्यगर्भरुद्राद्घेपि, कतिपयविषयेऽपि कारणत्व-  
शास्त्रप्रवर्तकत्वपतित्वादिभिस्तत्सिद्धेः; अस्मदपेक्षया तेषा साक्षात्पितृत्वादिकं नास्तीति चेत्, न, प्रकृतेऽपि समानत्वात्;  
पित्रादिभूततत्तत्पुरुषशरीरकत्वेन वा स्वशरीरात्प्रजासर्गकरणमात्रेण वा भगवतोऽपि हि पितृत्वम्; न पुनस्समर्चनकर्मरू-  
वासुदेवादिदिव्यमङ्गलविग्रहविशिष्टत्वेन । पित्रादिशरीरकत्वमपि हिरण्यगर्भादेर्नास्तीति विशेष इति चेत्सत्यम्, तथाऽपि  
पित्रादिशरीरकेण भगवता भुक्तोज्झितमेव भोक्तव्यत्वेनानुमतमिति मन्तव्यम्; न तु शरीरान्तरविशिष्टभुक्तोज्झितमपि ।  
अन्यथा ब्रह्मरुद्रेन्द्रादिशरीरकभगवद्भुक्तोज्ज्ञितस्यापि भोक्तव्यत्वप्रसङ्गात् । पित्रादिभिरव्यवधानेन भुक्तोच्छिष्टं भोक्तव्यमिति  
नातिप्रसङ्ग इति चेन्न, वासुदेवादिविग्रहार्चने विग्रहद्वारेणैव भगवतोऽपि भोक्तृत्वाद्विग्रहमाम्भव्यवधानस्यादोषत्वे सर्वेषामपि  
तद्विग्रहत्वस्य शास्त्रसिद्धत्वेनातिप्रसङ्गस्य दुष्परिहरत्वात् । अतो लोकसिद्धमेव पितृत्वादिकं तत्र विवक्षितम्, तच्च  
भगवतोऽप्यवतारेषु यदपेक्षया विद्यते त एव तदुच्छिष्टं भुञ्जीरन् न त्वन्य इति नियमः । यदि च पित्रादिभूता  
भगवानिति तदुच्छिष्टं भोक्तव्यं स्यात्ततस्तज्ज्येष्ठषुत्रत्वेन श्रुत्यादिसिद्धस्य हिरण्यगर्भस्योच्छिष्टमपि भोक्तव्यमित्यायातम्,  
ज्येष्ठभ्रातुरपि पितृसमत्वं तदुच्छिष्टभोजन च शास्त्रीयमेव । अत्र निषेधात्तत्परित्याग इति चेन्न, अत्रापि सामान्य-  
निषेधपर्यवसानस्य दर्शितत्वात् । किं च भगवतः पितृत्वादिवन्मातृत्वादेरपि * माता पिता भ्राता निवासः शरणं सुहृद्गति-  
नारायणः इत्यादिवाक्यसहस्रसिद्धत्वान्मात्राद्युच्छिष्टभक्षणस्याननुमत वाद्भगवद्भुक्तोज्ज्ञितमप्यननुमतगेव किं न स्यात्?