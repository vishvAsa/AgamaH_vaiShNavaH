+++
title = "भूत-शुद्धिः"
+++


सम्प्रदायान्तराध्ययनम् [अत्र](/AgamaH/AryaH/hinduism/sAmya-vaiShamye/AchAraH/kriyAH/angAni/vaiShNavAdi-bhUta-shuddhi-paramparAH) । 

## पूर्णमन्त्राः
<details open><summary>विश्वासाभिप्रायः</summary>

- ओं꣡ षौंं꣡(क्षौं꣡ / हां꣡) न꣡मः प꣡राय, परमेष्ठ्या꣡त्मने वासुदेवा꣡य न꣡मः
- ओं꣡ यां꣡ न꣡मः प꣡राय, पु꣡रुषात्मने सङ्क꣡र्षणाय न꣡मः
- ओं꣡ रां꣡ न꣡मः प꣡राय, वि꣡श्वात्मने प्र꣡द्युम्नाय न꣡मः
- ओं꣡ वां꣡ न꣡मः प꣡राय, नि꣡वृत्त्यात्मने +अ꣡निरुद्धाय न꣡मः
- ओं꣡ लां꣡ न꣡मः प꣡राय, स꣡र्वात्मने [श्री꣡मते] नारायणा꣡य न꣡मः
</details>

एषु "पर"-शब्देन तत्-तद्-भूतानां साधिपतीनां  
नित्यविभूतौ वैकुण्ठे स्वाभाविकतया वर्तमानत्वम् अभिप्रेतम्। 

## भावनम्
भगवद्-अर्चना-योग्यम् अप्राकृतं शरीरं पराकाशाद्य्-अप्राकृत-पञ्च-भूतमयं कल्पनीयम् भगवद्-आराधनोचितम् -  
न जातु प्राकृत-शरीरस्य नाशो वा सृष्टिर् वा कल्पयितुं योग्या।।  

पञ्चानां भूतानां नित्यानां न भवति सृष्टिः संहारो वा।  
ते च वैकुण्ठे भवन्ति प्रायेण,  
तथापि प्राकृते लोकय् आविशन्ति कदाचित्।  
भूत-शुद्धि-गत--सृष्टि-संहार-शब्दाभ्यां  
तावन् नित्यानां भूतानाम् उत्सारणम् आस्थापनञ् चोच्येते  
पञ्चोपनिषन्-मन्त्रैर् क्रियमाणे।  
तद्वत् भूत-क्रमो ऽप्य् अत्र न पारमार्थिकः, अपि तु सृष्टि-संहार-व्यञ्जनार्थ एव।  

### भूत-क्रमः
भूतशुद्धौ संहारक्रमेण सृष्टिक्रमेण च मन्त्रा न्यस्यन्ते।  
प्राकृत-भूत-सृष्टिक्रमः - आत्मन आकाशः, आकाशाद् वायुः, वायोर् अग्निः, अग्नेर् आपः, अद्भ्यः पृथिवी।  
भूतशुद्धाव् अप्राकृतभूतान्य् अभिप्रेतानि चेद् अपि, तेनैव क्रमेण सृष्टि-संहारौ कल्पनीयौ।