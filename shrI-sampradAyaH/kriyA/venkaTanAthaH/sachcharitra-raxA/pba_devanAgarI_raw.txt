॥ सच्चरित्ररक्षा ॥ 
N 
श्रीमान् वेङ्कटनाथायैः कवितार्किककेसरी | वेदान्ताचार्यवयों में सन्निधत्तां सदा हृदि ।' 
॥ सुदर्शनपाञ्चजन्यधारणविधिर्नाम प्रथमोऽधिकारः ॥ 
चक्रादिलान्छनभृतस्सु धृतोर्ध्वपुण्ड्रान् न्यस्तात्मनो भगवतश्चरणारविन्दे । तद्भुक्तभोगरसिकांस्त्रिदशेन्द्रवन्धान् पुंसः प्रमाणशरणान् शिरसोद्वहामः ॥ यतिपतिचरणाम्भोरुहरजः प्रभावेन सन्निवृत्तरजाः । विदधाति वेङ्कटेश: स्थिरामिमां सच्चरितरक्षाम् ॥ 
सद्भिर्धृतेषु सततं विमतिं दधुये पत्युस्समस्तजगतां परमायुधेषु । 
तैरेव तान्निगमशाणनिघर्षदीप्तैस्तर्कात्मना परिणतैः प्रहरामि मूर्खान् ॥ 
इह कतिचिदतिचिरसमुचितविविधदुरितावलीमलीमसमनसः परमपुरुषचरणारविन्दवैमुख्यमुषितदर्शनास्सुदर्शनादि- धारणे विमन्यन्ते ; मन्यन्ते च चोदनालक्षणोऽर्थो धर्मः ; न चासौ प्रत्यक्षादिवेद्य इति प्रत्यक्षसूत्रे स्थितम् । द्रव्यादीनां स्वरूपतः प्रत्यक्षाणामपि धर्मत्ववेषेणाप्रत्यक्षत्वाच्चोदनैकसमधिगम्यत्वं न विरुध्यते । यथाऽऽहु:-- 

> द्रव्यक्रियागुणादोनां धर्मत्वं स्थापयिष्यते । तेषामैन्द्रियकत्वेऽपि न ताद्रूप्येण धर्मता ॥ 
श्रेयस्साधनता ह्येषां नित्यं वेदात्प्र[मी]तीयते । ताद्रूप्येण च धर्मत्वं तस्मान्नेन्द्रियगोचरः ॥

इति *। 
ततश्च श्रुतिभिस्तदनुरोधिभिस्स्मृतीतिहासाद्यैस्तदविरोध्याचारैश्च धर्मत्वमवसेयम् । 
तत्र न तावच्चक्रादिधारणविधायिनीरनन्यपराः श्रुतीरधीमहे | अखिलेषु च पठितेषु वाक्येषु न विश्वसिमः । न च कल्पसूत्रेष्वपि सामान्यतो वा प्रतिनियताधिकारिविषयतया वा तद्विधिरस्ति । न च स्मरन्ति मन्वादयः ; प्रत्युत निषेधन्त्येव स्वशरीरेऽन्यशरीरे वा व्रणकरणादिकम् । तत्करणे च प्रायश्चित्तान्यनुशिष्यन्ते । यद्यपि [अत्र] 
> अकिणिन इति किणित्वनिषेधो ज्याघातास्फोटनद्यूतासिलतादिजन्यकिणविषयतया भवस्वामिप्रभृतिभिर्व्याख्यातः ; तथाऽपि सामान्यतो व्रणकरणाङ्कनादिनिषेधो बाधकाभावे सत्यसङ्कुचितोऽवतिष्ठते । ततश्च यद्यपि कानिचिदैतिहासिकानि पौराणिकानि तान्त्रिकाणि च वचांसि लब्धानि तथाऽपि तानि भगवदसाधारणपरतया अतिवादरूपाणीति वा, स्मृत्यपेक्षया दुर्बलतया 
R-6४२ 
श्रीमद्वेदान्तदेशिकग्रन्थमाला 
भ्रान्त्यादिहेतुकानीति वा, प्राक्षेपिकाणीति वा, न तद्धारणप्रमाणतयोपादेयानि । अत एवाचारोऽपि दूरोत्सारितः, आन्नायाविरुद्धानामेव देशजातिकुलधर्माणां प्रमाणत्वात् । तदुक्तम् 
> देशजातिकुलधर्माश्वाम्नायैरविरुद्धाः प्रमाणमिति । 
अत्रान्नायग्रहणं स्मृत्यविरोधस्याप्युपलक्षणार्थम् । यत्पुनराहु:- 

> लक्ष्मत्वादात्मभर्तुः प्रकृतिपरिणतिग्रन्थिदाहात्मकत्वात्कर्माङ्गत्वाद्धितत्वात्तनुतनुशयिनोस्संस्कृतित्वात्प्रियत्वात् । 
हेतुत्वात्सद्गृहीतेरितरपरिहृतेर्द्रावणात्किङ्करादेर्भार्य चक्रादिचिह्नं कृतिभिरकृतिभिश्श्रेयसे मुक्तये च ॥ 
इति तत्र तावद्भर्तृशब्देन किं भार्याप्रतियोगिकं भर्तृत्वं विवक्षितम् ? उत धारकत्वम् ? अथ पोषकत्वम्? यद्वा स्वामित्व- मिति ? न प्रथमः, असिद्धेः । न द्वितीयतृतीयौ, अनैकान्त्यात् । अत एव न चतुर्थोऽपि, असिद्धेश्च । अनाधेयाति- शयस्य शेषित्वमेव नास्ति ; कुतः स्वामित्वम् ? अतिशयाधायको हि शेषः, आधेयातिशयश्च शेषी । आह च भगवान् जैमिनिः शेषः परार्थत्वादिति । तस्य शेषित्वाभावात्स्वामित्वाभावः ; पूर्वस्य चेतनाचेतनसाधारण्यात् । अतः शेषित्वाभाववत्सु स्वामित्वाभावः स्वयमेवासीदति । न चावश्यं स्वाम्यादिचिह्नं दासादिभिर्धार्यमिति प्रमाणमस्ति । उक्तं चाचार्यैः- 

> असिद्धमाद्यं द्वे चान्ये अनैकान्त्येन दूषिते । अनैकान्त्यादसिद्धेश्व न चतुर्थमपीष्यते ॥

इति *। 
यच्च 
> प्रकृतिपरिणतिग्रन्थिदाहात्मकत्वादिति, तत्रापि दाहात्मकत्वमात्रविवक्षायामतिप्रसङ्गः । द्रव्यविशेषेण स्थानविशेषे दाहरूपचिकित्सारूपत्वविवक्षायामप्यायुर्वेदवच्छ्रतिस्मृत्यादिकमेव शरणम् ; तच्च नास्तीत्युक्तम् । अत एव कर्माङ्गत्वा- द्धितत्वादिति हेतुद्वयमपि दत्तोत्तरम् । हितत्वं च न दृष्टापेक्षया, दुःखमात्रतयैवोपलब्धेः । नाप्यदृष्टापेक्षया, अविहित- त्वादेव । अनेनैव विकल्पेन 
> तनुतनुशयिनोस्संस्कृतित्वादित्यपि निरस्तम् । संस्कारो नाम कार्यान्तरयोग्यताकरणम् ; तत्तु प्रमाणमूलं चेत्स्वीकुर्महे, अन्यथा निराकुर्महे । 
> प्रियत्वादिति हेतुः प्रायशोऽसिद्धोऽनैकान्तिकश्च । 

> श्रुतिः स्मृतिस्सदाचारस्स्वस्य च प्रियमात्मनः । सम्यक्सङ्कल्पः कामो धर्ममूलमिदं स्मृतम् ॥ 
> वेदोऽखिलो धर्ममूलं स्मृतिशीले च तद्विदाम् । आचारश्चैव साधूनामात्मनस्तुष्टिरेव च ॥ 
इति स्मरणादात्मप्रियमपि धर्मत्वेनोपादेयमिति चेन्न ; तादृग्वचनानाम् 
> गर्भाष्टमेऽष्टमे वाऽब्दे ब्राह्मणस्योपनायनमित्यादि - विहितवैकल्पिकधर्मादिविषयत्वेन व्याख्यातृभिर्व्यवस्थापितत्वात् । अन्यथा रागप्राप्तस्य सर्वस्य धर्मत्वप्रसङ्गेन सर्वस्यापि निषेधशास्त्रस्यानुदयप्रसङ्गात् । न ह्यरागप्राप्ते निषेधापेक्षा | आत्महननादिप्रवृत्तिरपि तादात्विकरागत एव । विधिस्पृष्टे तु निषेधोऽवस्थाप्यः । कथमन्यथा श्येनाभीषोमीयविभागः तत्र हि श्येनफलभूताया रागप्राप्तत्वात् न हिंस्यादिति निषेधविषयत्वम् । अग्नीषोमीयपश्वालम्भनस्य विधिप्राप्तत्वान्न निषेधः । यच हेतुत्वात्सद्गृहीतेरितरपरिहृतेरिति, तत्र किं सदसद्विवेकमात्रौपयिकत्वं विवक्षितम् ? उत आदरादिहेतुत्वम् ? नाद्यः, अवश्यधार्यत्वं प्रत्यप्रयोजकत्वात्; साङ्केति- कस्य यस्य कस्यापि धार्यत्वप्रसङ्गात् ; दुष्टशूद्रादिभिर्ब्रह्मसूत्रादिवद्वञ्चकैरपि तद्धारणसंभवेन विवेकानुपयोगाच । पारम्पर्य- शीलादिपरिज्ञानेनैव हि सदसद्विवेकः, न पुनर्वेषेण । न द्वितीयः केवलदृष्टार्थत्वप्रसङ्गात् ; अविहितकारित्वेन तस्याप्यसिद्धेश्व | आर्याः खलु विहितकारिणमेवाद्रियन्ते यत्त्वार्याः क्रियमाणं प्रशंसन्ति स धर्मः इति स्मृतेः । यच्च 
> द्रावणात्किङ्करादेरिति, तच्च प्रत्यक्षश्रुत्याद्यभावादितिहासादेर्दत्तोत्तरत्वान्निरस्तमिति केवलभक्तिप्रकर्षमूलं वा, लौकिक- दासविशेषदर्शनजनितभ्रममूलं वा केषाञ्चिदास्तिकानां चक्रादिधारणमिति ॥ 

## 

४३ 
तदेतत्प्रशिथिलपठितकतिपयनिगमवचसामश्रुतसमीचीनन्यायनिबन्धनानां पतिं विश्वस्य, 
> दासभूतास्त्वतस्सर्वे इत्यादिप्रमाणविशेषावगत्तस्वाभाविकभगवद्दास्यभयपलायमानमनसामन्तिमयुगतत्त्वचिन्तकानां कूपोदरसंभवकूर्मसमानाना- मभिमानविजृम्भितम् । तथा हि- सत्यम् चोदनालक्षणोऽर्थो धर्मः । विद्यते च चकादिधारणे चोदना, तत्कल्पश्च - 
श्लो. श्रुत्या स्मृत्या पुराणेन सेतिहासेन गम्यते । पञ्चरात्रेण विप्राणां तप्तचक्रादिधारणम् ॥ 
यथाऽऽथर्वणमहोपनिषदि ब्रह्मसूते- 

> दक्षिणे तु भुजे विप्रो बिभृयाद्वै सुदर्शनम् । सव्ये तु शङ्खं विभृयादिति ब्रह्मविदो विदुः ॥

इति *। यजुषि कठशाखायाम्-
> धृतोर्ध्वपुण्डः कृतचक्रधारी विष्णुं परं ध्यायति यो महात्मा । 
स्वरेण मन्त्रेण सदा हृदि स्थितं परात्परं यन्महतो महान्तम् ॥

इति *। 
ऋचि बाष्कलसंहितायाम् - 
> प्रते विष्णो अब्जचक्रे पवित्रे जन्माम्भोधिं तर्तवे चर्षणीन्द्राः । 
मूले बाह्वोर्दधतेऽन्ये पुराणाः लिङ्गान्यङ्गे तावकान्यर्पयन्ति ॥

इति *। 
यजुषि, बृहदारण्यकभेदे अथर्वणि, सुदर्शनोपनिषदि च- 
ऋचि, साम्नि च 
अथर्वणि 
ऋग्वेदखिले- 

> निचिक्षेप सुषणं भिद्यमानं मध्ये बाहुमदधत्सुदर्शनम् । 
। 
। 
विष्णोरिदं भूरिदं भूरितेजः प्रधर्षति दिवा नक्तं बिभृयुस्तज्जनासः ॥

इति *। 
> चमूषच्छ्येनरशकुनो विभृत्वा गोविन्दुर्द्रप्स आयुधानि बिभ्रत् । अपामूर्मि सचमानस्समुद्रं तुरीयं धाम महिषो विवक्ति ॥

इति *। 
> एभिर्वयमुरुक्रमस्य चिह्नरङ्किता लोके सुभगा भवेम । 
तद्विष्णोः परमं पदं ये गच्छन्तीह लाञ्छिताः ॥

इति *। 

> चक्रं बिभर्ति वपुषाऽभितप्तं बलं देवानाम् [[म] मृतस्य विष्णोः । 
स एति नाकं दुरिता विधूय प्रयान्ति यद्यतयो वीतरागाः ॥

इति *। 
सानि च पवित्रमित्यभिरभिर्वै सहस्रारः सहस्रारो नेमिर्नमिना तप्ततनुर्ब्रह्मणस्सायुज्यं सलोकतामाप्नोतीत्युपनिषदिति । 
पवित्रं ते विततं ब्रह्मणस्पते प्रभुर्गात्राणि पर्येषि विश्वतः । 
त्रिष्वपि वेदेषु -- 
यजुषि काठके- 
अतप्ततनूर्न तदामोऽश्नुते श्रुतास इहन्तस्तत्समासते ॥

इति *। 

> चरणं पवित्रं विततं पुराणम् इत्यारभ्य सुधितां दधातु इत्यन्तम् । एवमन्यदपि द्रष्टव्यम् । नन्वत्र खिलानामनाश्वसनीयत्वादान्नातानामन्यत्र विनियोगेनान्यपरत्वात्स्मार्तविनियोगस्य सतोऽपि श्रौतविनियोगा- नुरोधेन नेयत्वाद्विनियुक्त मन्त्राणां विधिपरत्वायोगादविनियुक्तस्य खिलस्याखिलस्य च त्वयैवानभ्युपगमाच्चाभिमतासिद्धिरिति चेत् ; अतिमन्दमेतत् । तथा हि-खिलानां तावत्किं खिलत्वमात्रादनाश्वसनीयत्वम् ? अथ तद्विशेषत्वात् ? नाद्यः, यज्ञोपवीतादिमन्त्राणामप्यनाश्वासपदत्वप्रसङ्गात् । न द्वितीयः, वैषम्यासिद्धेः । न ह्यत्र प्रत्यक्षश्रुतिविरोधतदभाव- लक्षणं वैषम्यमस्ति, ब्राह्मणादिभिश्चक्रादिकं न धार्यमिति प्रतिपादयन्त्याः श्रुतेरदर्शनात् । तद्दर्शनेऽपि प्रत्यक्ष बहुश्रुत्य - न्तरतत्सदृशभगवच्छास्त्रमहाभारतादिविरोधे सत्यन्यपरतया निर्वाह्यत्वात् । न चात्र निषेधसंभवः, चत्रादिधारणस्य 
४४ 
श्रीमद्वेदान्तदेशिकग्रन्थमाला 
दुःखैकरूपतयोपलभ्यमानस्य रागप्राप्तत्वायोगेन निषेधाविपयत्वात् । विधिप्राप्तत्वे तु विधिरेव परिपन्थी ; न ह्यत्र विक- रूपोऽपि संभवति, एकस्मिन्नेवाधिकारिणि दुःखतदभावरूपयोस्तदयोगात्, व्यवस्थापकस्यापि क्लृप्तौ गौरवादतिप्रस- ङ्गाच्च । स्मृतिविरोधतदभावाभ्यां वैषम्यमिति चेत्; स्मृत्यन्तरसंगृहीतश्रुतिविरुद्धायाः स्मृतेरेवानुदयात्; उदिता- याश्च यथाकथञ्चिदविरोधेन नेयत्वात् ; अत्यन्तविरोधे तु विरोधाधिकरणन्यायेन परित्यज्यत्वात् । न चात्यन्तविरोधः, सामान्यतो व्रणकरणादिनिषेधस्योत्सर्गापवादन्यायेन समर्थयिष्यमाणैः श्रुतिस्मृतीतिहासपञ्चरात्रै रैककण्ट्येन प्रतिपादितार्थ- व्यतिरिक्तविषयत्वात् । अन्यथाऽमीषोमीयहिंसादेरपि न हिंस्यादित्यादिना निषिद्धत्वेनाधर्मत्वप्रसङ्गात् । प्रसिद्धितद- भावाभ्यां वैषम्यमिति चेत्; केयं प्रसिद्धि: : किमधीतत्वमेव ? उत संप्रतिपन्नत्वम् ? किंवा खिलत्वेन श्रवणपरम्परा- गतत्वम् ? यद्वा सूत्रकारादिभिरुपात्तत्वम् ? नाद्यः, खिलत्वविरोधात् । न द्वितीयः धाष्टर्थात् । त्वामिव विप्रतिपद्यमानं प्रति तदसिद्धेः । इतः पूर्वं तत्र विप्रतिपत्तिर्नास्तीति चेन्न, अत्रापि पूर्वे [र्वोत्तरे ] षु सत्त्वोत्तरेषु कालेषु विप्रतिपत्तिसद्भावे प्रमाणाभावात्; इदानीमपि सात्त्विकानां विशिष्टदेशादिभाजामपि प्रतिपन्नत्वात् । ये नुनः हरिबाह्यास्तु बाह्वीका: न स्मरन्ति हरिं कचित्, बाह्लीकांस्तु निरीक्ष्य वै इत्यादिमहाभारतादिवचनप्रतिपन्नतामसदेशविशेषवासिनः, येऽपि सात्त्वि - केष्वपि देशेषु कलिबलविलसिततमः प्राया हरिवाद्या:, तेषां विप्रतिपत्तिर्न दोषाय; अन्यथा विप्रतिपत्तिमात्रेण किञ्चि- त्करत्वे संप्रति नानासमयसङ्कीर्णसङ्कुचितनिगमधर्माश्रय देशात्समधिकचतुर्दशगुणसुगतमतसाम्राज्यदेशवासिपुरुपविमति- विहतत्वेन वेदमात्रस्यैव कण्ठगतजीवितत्वप्रसङ्गात्; इतः पूर्वं विप्रतिपत्त्यभावाच्च । यदङ्गीकृतमायुष्मता तदपि नूनमिदं प्रथमकल्पितविमतिवशगतानुगतिकत्व दधिककुमतिशतपरम्पराभिस्त्वत्पुत्रपौत्रेषु त्वमिव जलाञ्जलिं प्राप्स्यति । न च तृतीयः, अननुष्ठातॄणामनु[ष्ठानेऽपि] तिष्ठतामपि परप्रत्ययशरणानां च तच्छ्रवणपारम्पर्यनैरपेक्ष्येण तेषु तदभावस्याकिञ्चित्करत्वात् । अनुतिष्ठतां तु स्वयं बुभुत्सूनां तत्पारम्पर्यसिद्धेरवैषम्यात् । चतुर्थस्तु परिशिष्यते । तत्र किं सूत्रकारादिभिर्देवानांप्रियेण रुचिमात्रपरिगृहीतैः पुरुषविशेषैरुपादानं विवक्षितम् ? उताविशेषेणा तैरुपादानम् ? न प्रथमः, अप्रयोजकत्वात् । सजा- तीयजनान्तररुचिपरिगृहीतपुरुषान्तरानुपात्तत्वेन त्वदभिमतस्यापि विल्यप्रसङ्गात् । न द्वितीय, अस्मदभिमतेऽपि तत्स- द्भावेन वैषम्यासिद्धेः । चक्रादिधारणविषयखिलानां कैराप्तैरुपादानमिति चेत्, आप्ततमपुरुषोत्तमदयोदञ्चितपञ्चरात्रसंहिता- भेदकथकैर्महर्षिभिः । तस्य च शास्त्रस्य वेदाविरुद्धतत्त्वानुष्ठानप्रतिपादकत्वात्, काचित्कानुष्ठानविरोधस्य प्रत्यक्षैकायन- श्रुतिसंवादेन तत्तच्छाखान्तरप्रतिनियतधर्मान्तरवद्विकल्पतः परिहरणीयत्वात्, जीवोत्पत्त्यादिवादस्य जीवाद्यभिमानिसङ्क- 
णाद्यवतारविषयत्वेन तत्रैव सिद्धत्वात् तस्मिन्नेव शास्त्रे - 

> व्याप्तिरूपेण संबन्धस्तस्याश्च पुरुषस्य च । स धनादिरनन्तश्च परमार्थेन निश्चितः ॥ 
इत्यादिना जीवनित्यत्वस्यैव स्थापनात्, 
> साङ्गेषु वेदेषु निष्ठामलभमानश्शाण्डिल्यः पञ्चरात्रशास्त्रमधीतवान् इत्यादेः 
> न हि निन्दा निन्द्यं निन्दितुं प्रवर्तते, अपि तर्हि निन्दितादितरत्प्रशंसितुमिति न्यायेनानुदितहोम निन्दावद्वाऽर्थानभि- व्यक्तितात्पर्येण वा भूमविद्योपक्रमगततदितरसमस्तग्वैदाद्यध्ययनात्मवेदन हेतुत्वाभाववचनवन्निर्वाहात्, 
> अलाभे वेद- मन्त्राणां पञ्चरात्रोदितेन वा इति स्मृतिकारानुमतत्वात्, महाभारते परशतेषु प्रदेशेषु तत्प्रामाण्यस्यात्यादेरण प्रपञ्चि- तत्वाच्च प्रामाण्यं दुरपह्नवम् । सूत्रितं च तेनैव निखिलनिगमव्यसनव्यसनिना मतिमन्थान निर्मथित निगम सिन्धुसमुदित- महाभारतचन्द्रचन्द्रिकानिकराशेषमुषितभुवनभवनोदरतिमिरेण नारायणेन भगवता बादरायणेन - उत्पत्यसंभवात्, 
व्याख्यानविभागे सच्चरित्ररक्षा -- प्रथमोऽधिकारः 
४५ 

> न च कर्तुः करणमिति सूत्रद्वयेन पूर्वपक्षमुपक्षिप्य विज्ञानादिभावे वा तदप्रतिषेधः, 
> विप्रतिषेधाच्चेति सिद्धान्त- करणात् । भाष्यादिषु च विस्तरेणेदमनुसन्धेयम् । तत्र च शास्त्रे पारमेश्वरसंहितायां प्रतिष्ठाध्याये चक्रप्रतिष्ठायाम्- 

> तत्तत्स्थापन काले तु तत्तत्संज्ञान्मनून् जपेत् । विद्याङ्गतामित्याद्यं यत् पाठयेत्तद्विदो जनान् ॥

इति *। 
> चभूषच्छयेन इति च 
> प्रते विष्णो इति तृचौ । पाठयेद् बचान्पश्चाच्छाकुनं सूक्तमेव च ॥ 
। 
> धृतोर्ध्वपुण्ड्रः कृतचक्रेति मन्त्रं ततः परम् । 
> पवित्रं ते विततमित्येतन्मन्त्रं यजुर्मयान् ॥ 

> क्षुरोहरेति सामज्ञान् 
> पवित्रमित्यग्निरित्यपि । 
> एभिर्वयमुरुक्रमस्य इत्याथर्वणान् द्विजान् ॥ एवं संस्थाप्य विधिवन्नवभिः कलशैस्ततः । स्नापयेद्ब्रह्मसूक्तस्यैर्मन्त्रैरष्टाभिरेव च ॥

इति *। अत्रादावेव तत्तत्स्थापनकाले तु तत्तत्संज्ञान्मनून् जपेदिति वचनादेषां मुख्यतया संज्ञान्वयेन सुदर्शनपरत्वं ज्ञापितम् । तत्रैव स्नापयेदित्यनुवृत्तौ - 

> धृतोर्ध्वपुण्ड्र इति च यातुधानीगतेन वै। 
> दक्षिणे तु भुजे चित्र इति पश्चिमगेन वै 11 
विष्णुनात्तमश्नन्तीति वायोर्दिक्संस्थितेन तु ॥

इति *। 
अत्र *धृतोर्ध्वपुण्डः *विष्णुनाचमश्नन्ति इत्युभाभ्यामूर्ध्वपुण्डधारणभगवन्निवेदितान्नपानाद्युपयोगच सिद्धः । तत्तत्प्रकरणे च प्रपञ्चयिष्यामः । तत्रैव स्त्रापनाध्याये सहस्रकलशस्त्रपने- 

> पौरुषेण तु सूक्तेन समस्तेन शनैरशनैः । स्वापयेद्देवदेवेश मध्यस्थनवकेन तु ॥ 
यद्वा सर्वस्य वशिनमित्याद्यैर्मनुभिः क्रमात् । महोपनिषदन्तस्थैदिक्स्थितैः कलशाष्टकैः ॥ 

> एक एव नारायणः इति मध्यगतेन तु ॥

इति *। 
अत्र ब्रह्मसूक्तमिति महोपनिषन्मध्यगताः सहस्रशीर्षेत्याद्या एकोनविंशतिमन्त्राः ; [तत उ] तत्रोपरितनाष्टौ मन्त्राः सर्वस्य वशिनमित्याद्याः । तत्र 
> दक्षिणे तु भुजे विप्रः इति पञ्चमो मन्त्रः । 
> एक एव नारायणः इति महोपनिषदाद्यो मन्त्रः । अत्र नारायणपराणामपि पुरुषसूक्तमहोपनिषदादीनां सौदर्शनेष्वपि कर्मसु विनियोगः सुदर्शनस्यापि सङ्कर्षणादिवद्वासु- देवात्मकत्वस्य तस्मिन्नेव शास्त्रे अहिर्बुध्न्यसंहितायामैदम्पर्येण प्रतिपादनादुपपन्नः । वासिष्टसंहितायां चोक्तम्- न हेतिर्नाङ्गकमयं परमात्मेति नः श्रुतमित्यादि । तन्त्रान्तरानुसारिभिश्वोक्तम् 
> चक्राभिधानो हरिरिति । एवं स्थिते 
> परमव्योमनिलयो भगवन्नित्यकिङ्करः इत्यादीनामहिर्बुध्न्यसंहितादिगतानामेव विरोधपरिहाराय कचित्सुदर्शनादिशब्दानां भगवच्छरीरभूतजीवविशेषक्रोडीकारेण भगवति वृत्तिरङ्गीक्रियते । यथा प्रतर्दनविद्यायां प्रसिद्धेन्द्रलिङ्गभूतत्वाष्ट्रवधा- द्यसाधारणविशेषणोपादानवशेन प्रसिद्धेन्द्रशरीरकः परमात्मोपास्य इति निर्णीयते, तद्वदत्रापि । एवं च सति विशेष्याभि- प्रायेण, विशिष्टोपास्याभिप्रायेण वा न हेतिर्नाङ्गकमयमित्यादिकमुक्तम् ; विशेषणांशमात्राभिप्रायेण प्रकरणान्तरे 
> भगवन्नित्यकिङ्करः इत्यादिकमुक्तमित्यलमतिप्रसङ्गेन । तत्रैव पारमेश्वरसंहितायामुत्सवाध्याये दमनकोत्सवस्त्रपने 
> घृतो वै

इति *। तत्रैव रक्षार्थे चूर्णस्त्रपने-- 

> दक्षिणे तु भुजे विप्रः इति प्राक्संस्थितेन तु । 
> निचिक्षेप सुषणमिति वह्निगतेन तु ॥ 
> प्रते विष्णो अब्जचक्रे इति याम्यगतेन तु । 
> एभिर्वयमुरुक्रमस्येति यातुधानगतेन तु ॥ 
> धृतोर्ध्वपुण्ड्रः कृतचक्रेति पश्चिमगतेन तु । 
> पवित्रमित्यभिरिति ततो वायुगतेन तु ॥ 
४६ 
श्रीमद्वैदान्तदेशिकप्रन्थमाला 

> चरणं पवित्रं विततमिति सोमगतेन तु । 
> लोकस्य द्वारमर्चिमदिति रुद्रगतेन तु ॥ 
मन्त्रैरेतैस्तु चाष्टाभिरन्यैस्सौदर्शनैस्तथा । संस्थाप्य मध्यकुम्भेन शुद्धोदैरभिषिच्य च ॥

इति *। एवमेकस्यामेव संहितायामनेकेष्वध्यायेषु सौदर्शनतया विनियोगो दृष्टः । तथा बीष्वपि संहितासु तेषां विनियोगो दृश्यते । तथा हि-विष्णुतन्वे चर्यापादे षष्ठे पटले- 

> दिव्यान्तरिक्षभौमानामुत्पातानां प्रशान्तये । प्रत्यचं जुहुयादाज्यं पुंसूक्तेन शतं शतम् ॥ 

> सर्वस्य वशिनेत्याद्यैश्चतुर्भिश्च शतं दधि । 
> दक्षिणे तु भुजेत्याद्यैश्चतुर्भिश्चापि तण्डुलैः ॥

इति *। कालोत्तरसंहितायां सुदर्शनसमाराधनाध्याये- 

> एवं प्रासादशिखरे चक्रं संस्थापयेद्बुधः । द्वादशारमथाष्टारं षडरं वा महामते ॥ 
संस्थाप्य विधिवत् [प्राग्वत् ]पश्चात्कुम्भैर्द्वादशभिः क्रमात् । *दक्षिणे तु भुजे विप्र इति क्षीरेण सेचयेत् ॥ 
> निचिक्षेप सुषणमिति दना स्वापयेत्ततः । 
> प्रते विष्णो इत्यनेन घृतेन ह्यभिषेचयेत् ॥ 

> एभिर्वयमुरुक्रमस्य मधुना स्नापयेद्बुधः 
> धृतोर्ध्वपुण्ड्रः कृतचकेत्यैक्षवेण रसेन तु ॥ 

> पवित्रमित्यग्निरिति पञ्चगव्येन सेचयेत् ॥

इति *। 
श्रीविष्णुमन्दिरे- 

> प्रत्यङ्गिरं शिखाशीर्षं ब्रह्मसूक्तं तथैव च । वैष्णवं पौरुषं चैवमन्यान्मङ्गलवाचकान् ॥

इति *। तथा - 
> सूक्तं तु परमात्माख्यं वैष्णवं सूक्तमेव च । अध्यापयेत्पौरुषं च ध्रुवा द्यौरिति वाचयेत् ॥

इति *। अत्रापि ब्रह्मसूक्तपरमात्मसूक्तशब्दाभ्यां महोपनिषत्पठितमेकोनविंशतिमन्त्रात्मकं ब्रह्मसूक्तमेव परिगृहीतम्, शब्दतो- ऽर्थतश्च प्रत्यभिज्ञानात् । आनन्दाख्यसंहितायां प्रतिष्ठाध्याये- 

> मत्षडक्षरमन्त्रेण गोघृतेनैव देशिकः । पुरुषाध्यात्मसूक्तैश्च महोपनिषदं तथा ॥ 
श्रीसूक्तं तु जपस्तत्र रात्रिशेषं नयेद्बुधः ।

इति *। 
अत्र श्रीसूक्तस्य जपविधिर्मङ्गलतमत्वात्, [ भगवत् ] पत्नीत्वेन भगवत्सहधर्मचारिणीविषयत्वात्, परमात्मदेवता- कत्वस्य कैश्चिदनुस्मृतत्वाच्च । तथा श्रीविष्णुतन्त्रे चतुःपञ्चाशत्तमेऽध्याये पुरुषाध्यात्मसूक्तं च महोपनिषदं तथा

इति *। एवमाप्तप्रणीत भगवच्छास्त्र विनियोगात् कल्पकारविनियुक्तयज्ञोपवीतादिमन्त्राणामिव खिलानामपि श्रुतित्वमसंदिग्धम् । 
} 
एतेन महोपनिषदः कैश्चिदनुदाहृतत्व चोद्यमपास्तम् । कति कति दृश्यन्ते भाष्यकारादिभिरनुपात्ता उपनिषदः । न केवलं भगवद्रामानुजमुनिभिरेव महोपनिषदुपात्ता, अपि तु तत्परमाचार्यैर्भगवद्यामुनमुनिभिरपि पुरुषनिर्णये समुपात्ता । न चैवमेकसिद्धान्तनिष्ठैरेव [अभियुक्तैः ] तदुपादानम् अपि तु तद्विरुद्धसन्मात्र ब्रह्मभेदाभेदनिष्णातैर्यादव- प्रकाशैरपि भगवद्गीताभाष्येऽष्टमेऽध्याये; तथा तन्मतानुसारिभिर्नारायणाचार्यैरपि तत्त्वनिर्णये श्रुतितात्पर्यनिर्णयाधि- कारे सोपबृंहणनानाविधश्रुतिशिखरनिकरोदाहरणावसरे महोपनिषदाद्यान् 
> एक एव नारायणः इत्यादिकांश्चतुरो मन्त्रानुदाहृत्य, एषा चोपनिषत् 

> एतौ द्वौ विबुधश्रेष्ठौ प्रसादक्रोधजौ स्मृतौ । तदादर्शितपन्थानौ सृष्टिसंहारकारकौ ॥ 
व्याख्यानविभागे सच्चरित्ररक्षा — प्रथमोऽधिकारः 
४७ 
इत्यादिभिरितिहासैः, तत्क्रोधसंभवो रुद्रः प्रसादाच्च पितामह:, 
> यस्य प्रसादजो ब्रह्मा रुद्रश्च क्रोधसंभवः इत्यादिभिः पुराणैश्चोपबृंहितेत्युक्तम् । एवं खिलानामनाश्वसनीयत्वादिति जल्पितं प्रत्युक्तम् । 
यत्त्वाम्नातानां पवित्रं ते इत्यादीनामन्यत्र विनियोगेनान्यपरत्वादभिमतासिद्धिरिति, तदपि मन्दम्; यथाऽन्यत्र विनियोगात्त[त्त ]दर्थपरत्वमङ्गीक्रियते, तथा भगवच्छास्त्रे 
> तत्तत्स्थापनकाले तु तत्तत्संज्ञान्मनून् जपेदित्युपक्रमेण सौदर्शनत्वेनाभिधानात्, सौदर्शने प्रतिष्ठास्नपनादौ विनियोगाच्छ्रयमाणार्थानुगुण्याच्च तदर्थपरत्वमपि किं नेष्यतेः यद्येकार्थ- परत्वादेव तदन्यार्थपरत्वं निषिध्यते, तर्हि सौदर्शनविनियोगाधीनतदर्थपरत्वादेव तदन्यार्थपरत्वमेव किं न निषिध्यते ? 

> श्रौतस्मार्तविनियोगयोः परस्परविरोधे श्रौतविनियोगानुसारेणार्थनिर्णयः इत्युक्तमिति चेत्; कुतोऽयं निष्कर्ष: ? श्रुतिमूलायाः स्मृतेस्तद्विरोधेनोदेतुमशक्यत्वादिति चेत् तर्हि स्मृत्या तेषां मन्त्राणां गौणोऽपि विनियोगो न स्यात् ; अर्थान्तरपरत्वाविशेषेण विरोधस्यावर्जनीयत्वात् । न ह्यभिधावृत्त्यैवार्थान्तरपरत्वे विरोधः, वृत्त्यन्तरेणार्थान्तरपरत्वे न विरोध इति नियामकमस्ति । अतः श्रुत्या स्मृत्या च यत्रयत्र विनियोगः, तत्रापि यत्र शब्दशक्त्यनुसाराद्वाधकाभावाच्च मुख्यतया निर्वाहश्शक्यः, तत्रैकस्मिन्ननेकस्मिन्वा मुख्यत्वमेवेति निर्वोढव्यम् । कश्चात्र विरोध: ? एकस्यैव तत्परत्वा- तत्परत्वलक्षण इति चेन्न, गौणतया स्मार्तविनियोगासिद्धिप्रसङ्गस्योक्तत्वात् । श्रतावपि ऐन्या ग्रहपत्यमुपतिष्ठते इति रूढिपरित्यागेन निर्वचनमात्रानुसारिणो विनियोगस्य लोपप्रसङ्गात् । तदभिधायित्वात्तदभिधायित्वलक्षणो विरोध इति चेत्, किमयमेकस्मिन्नेव प्रयोगे ? उत प्रयोगभेदेऽपि ? नाद्यः, अनभ्युपगमात् । न द्वितीयः, प्रयोगभेदादेव विरोध- परिहारात् ; नानाशक्तिशालिनः शब्दस्य समभिव्याहृततत्तत्पदान्तरार्थानुसारेण तत्तदुचितार्थाभिधायित्वात्; अन्यथा अनेकार्थशब्दानां सर्वेषामपि परित्यागप्रसङ्गात् । 
अस्तु वा विरोध: । अस्तु च श्रुतिमूलायाः स्मृतेः श्रुत्यनुसरिता । तथाऽपि स्वाभाविकसमस्तार्थसाक्षात्कारिणा निरतिशयकारुण्यादिगुणगणेन श्रुतिशिरश्शेखरेण भगवता पुरुषोत्तमेन विप्रकीर्णानन्तदुरवगाह निखिलनिगमान्ततत्त्वार्थ- विशदीकरणाय प्रणीतपञ्चरात्रशास्त्रविनियोगानुसारेण श्रुतिरपि नेतव्या । न हि श्रौतो विनियोगः सर्वो रूढ्यैव मुख्य- तयैवेति नियन्तुं शक्यम्; ऐन्द्रीन्यायादिविलोपप्रसङ्गात् । यश्चायमर्थो विनियोगानुसारादक्षरानुगुण्याच्चास्माभिरुपवर्ण्यते स न केवलमुन्नयनमात्रप्रभवः, अपि तु वक्ष्यमाणस्फुटतरेतिहासपुराणदिवचनसंवादादिति सर्वथा समूलत्वमेव । अत- सिद्धमन्यत्र विनियुक्तानामपि सौदर्शनविनियोगात्तदर्थपरत्वम् । 
यत्तु खिलानामखिलानां वा सर्वेषां सौदर्शने कर्मणि ततोऽन्यत्र च विनियोगस्याभ्युपगतत्वाद्विनियुक्तानां च मन्त्राणां विधिपरत्वायोगादभिमतासिद्धिरिति, तदपि विचारणीयम् । किं मन्त्रत्वादेव विधिपरत्वासिद्धिः ? उत विनि- युक्तत्वात् ? यद्वा विनियुक्तत्वे सति मन्त्रत्वात् ? न प्रथमः, यच्छन्दाद्यनुपहतविधिशक्तीनां मन्त्राणां विधिपरत्वस्य मीमांसकैरेव स्वीकृतत्वात् । 
> वसन्ताय कपिञ्जलानालभते इत्यादिषु [मन्त्रत्वप्रसिद्ध्या ] मन्त्रत्वं विधिपरत्वं च वर्णितं मीमांसकाचार्यैः । न द्वितीयः, ययं ऋतुमधीते तेनतेनास्येष्टं भवतीति तत्तत्क्रतुफलतुल्यफलप्राप्त्यर्थे जपाध्ययने विनियुक्तस्यापि ब्राह्मणभागस्य तत्तद्विधिपरत्वानपायात् । अन्यथा क्रतूनामेव निर्मूलत्वप्रसङ्गात् । न च तृतीयः, विनि- युक्तत्वमन्त्रत्वयोर्द्वयोरपि विधिशक्तिविरोधित्वाभावे समुच्चितयोरपि तयोस्तद्विरोधित्वे प्रमाणाभावात् । बिनियुक्तानां 

> 
४८ 
श्रीमद्वेदान्तदेशिकग्रन्थमाला 
मन्त्राणां विधिपरत्वं न दृष्टमिति चेन्न 
> वसन्ताय कपिञ्जलानालभते इत्यस्यैव कृत्स्नवेदजपाद्यनुप्रवेशेन विनियुक्तस्य मन्त्रस्यापि विधिपरत्वस्वीकारात् । उक्तं च भगवता शौनकेन- 
, 

> शौनकोऽहं प्रवक्ष्यामि नित्यं विष्ण्वर्चनं परम् । प्रवः [पान्थ] प्रान्तमन्धसो ऽधीत्यर्धर्चविधानतः ॥

इति *। 

> प्रवः[पान्थ ] प्रान्तमन्धसो ऽधीयाय ते महेश्वराय विष्णवेऽर्चते इत्ययमर्धर्चो बच्छावाकशस्त्रतया द्वादशाहे विनियुक्तः । येषु तु मन्त्रेषु विधिपरत्वं न दृश्यते तेष्वपि न विनियुक्तत्वेन मन्त्रत्वेन तत्समुदायेन चा विधिपरत्व मपक्रान्तम् अपि त्वनुवादलिङ्गप्राप्तार्थत्वादिभिः । न ह्येष्वपि मन्त्रेषु तैरेव विधिपरत्वाभावस्स्यात्, सर्वानुवादलिङ्ग- मानमर्थ विद्यमानत्वात् - 
> यदाग्नेयोऽष्टाकपालः 
> उपरि हि देवेभ्यो धारयति इत्यादिषु । असूत्रयच्च भगवान् जैमिनि:-
> वचनानि त्वपूर्वत्वादिति, 
> विधिस्तु धारणेऽपूर्वत्वादिति च । आह च भगवान् बादरायणः- 
> विधिर्वा धारणवदिति । 
1 

> दक्षिणे तु भुजे विप्रः इत्यत्र बिभृयादिति विधिरेव प्रतीयते । अयमस्यार्थः यो विप्रः - ब्राह्मणः, स भगव- चिह्नभूतं सुदर्शनं शङ्खं च विभृयात् । तथा सति हि विप्रत्वानुरूपं कृतं भवतीति भावः । 
> विष्णुं क्रान्तं वासुदेवं विजानन् विप्रो विप्रत्वं गच्छते तत्त्वदर्शी इति वचनात्तस्य तत्त्वदर्शित्वं हि सिद्धम् । ततश्च सर्वान्तरात्मत्वेन सर्वशेषिणं वासुदेवं विशेषतो यथावस्थितं जानन् ब्राह्मणः स्वात्मनः शेषत्वानुरूपं शेषिणो वासुदेवस्य लाञ्छनं चक्रं शङ्ख च बिभृयादिति वेदवित्सिद्धान्तः,

इति *। ब्रह्मशब्देन परपक्व फलितोऽयमेवार्थः । अस्य चैवमकामो [पनिबन्ध]- पाधिनिबद्धविधिप्राप्तत्वान्नित्यत्वं सिद्धम्, विप्र इति निर्देशेनैव नियोज्याकाङ्गाशान्तेः नियोज्यान्तरकल्पनानवकाशात् । यद्यपि चास्योपासनाङ्गत्वं श्रुत्यन्तरे प्रतीतम् ; तथाऽपि ज्योतिष्टोमादीनामिव नित्यत्वमपि न विरुध्यते, विनियोगभेदात् । उपवीतादिवदिति हि स्मरन्ति । भगवच्छास्त्रोक्तकालविशेषादिकमपि न नित्यत्वविरुद्धम्, वसन्ताष्टवर्षादिवत् । ब्राह्मणस्य विशेषेण वैष्णवस्य विशेषतः इत्यपि वचनं न ब्राह्मणमात्रस्यावश्यकर्तव्यत्वादितरप्रतिषेधपरम् अपि त्वकरणे प्रत्यवाय- लाघवपरम् । सामान्यतोऽसत्यवचननिषेधेऽप्याहितामौ तस्मादाहिताभिर्नानृतं वदेदिति निषेधवचनमाहिताग्नेरसत्य- वचने प्रत्यवाय भूयस्त्वमन्यस्यासत्यवचने प्रत्यवायाल्पत्वं च ज्ञापयति, न पुनरन्यस्यासत्यवचनमनुमन्यते ; तद्वदत्रापि । 
J 
, 
न च वाच्यं धारणे फलविशेषस्योदाहरिष्यमाणानेकश्रुतिसिद्धत्वाद्विध्यपेक्षितस्य च रात्रिसत्रन्यायेन वाक्यशेष - श्रत्यन्तराद्यवगतस्य हानायोगेन विश्वजिन्यायानवतारात्कामाधिकारत्वे च प्रवृत्तिशैध्यहेतौ संभवति नित्यत्वकल्पनायोगात् 
> दक्षिणे तु भुजे विप्रः इति फलनिर्देशरहितविधिवाक्येऽपि श्रुत्यन्तरसिद्धमेव फलमिति ; उक्तोत्तरत्वात्, निराकाङ्क्षस्य नित्यत्वेन स्मृतस्य फलान्तरापेक्षानियमाभावात् । विनियोगभेदात्तु मोक्षाधिकारे नित्यकर्मान्वयस्येव निःश्रेयससाधन- सहकारित्वमप्युपपद्यत एव । अस्तु वोपासनाङ्गत्वेनास्य तदेकफलत्वम् । तथाऽपि मुमुक्षुणा तावदुपासके नावश्यं कर्तव्यमिति सिद्धम्, अङ्गाननुष्ठानेऽङ्गिनो वैकल्यात् । अत्रापि विप्रवचनं न क्षत्रियादिव्यवच्छेदार्थम् ; तेषामपि वचनान्तरेण विहितत्वात् । यथा - अष्टवर्ष ब्राह्मणमुपनयीत तमध्यापयेत्, 
> युक्त छन्दांस्यधीयीत मासान्विप्रोऽर्ध- पञ्चमानित्यादिषु ब्राह्मणविप्रशब्दौ न क्षत्रियाद्यध्ययननिवारणाय प्रयुक्तौ, क्षत्रियवैश्ययोरप्युपनीतयोरध्ययनस्य सिद्ध- त्वात् । ततश्च प्रकृष्टाधिकारित्वमात्रादकरणे प्रत्यवायभूयस्त्वाच्चात्र विशेषनिर्देशः । तुशब्दोऽवधराणार्थः ; दक्षिण एव 
व्याख्यानविभागे सच्चरित्ररक्षा -- प्रथमोऽधिकारः 
४९ 
सुदर्शनं सन्य एव शङ्खमित्यर्थः । यद्वा दक्षिणसव्यशब्दप्रयोगनैफल्यायोगादेव नियमसिद्धेः *मूले बाह्वोः इत्यादि- वाक्यान्तरप्रतिपन्नभुजांशविशेषद्योतनार्थस्तुशब्दः । वैशब्देन प्रसिद्धतासंप्रतिपत्तिरेव सिद्धा । 

> ब्रह्मविदो विदुरित्यपि परब्रह्मभूत परमपुरुष प्रतिपादकवेदवित्सिद्धान्तप्रसिद्धिपरमेवेति । तथा कठशाखायाम् धृतोर्ध्वपुण्ड्रः इत्यादि । अत्रोर्ध्वपुण्ड्रादिवच्चक्रादिधारणस्यापि ध्यानात्वं स्पष्टम् । अत्र चक्रशब्दो वचनान्तरविहित- शङ्खादेरप्युपलक्षणार्थ: । व्यापनशीलत्वाद्विष्णुः ; तेनाप्यन्तर्यामित्वे तात्पर्याच्छेषित्वं सूचितम् । परं परात्परमित्यु- भाभ्यामशुद्धेभ्यस्संसारिभ्यश्शुद्धेभ्योऽसंसारिभ्यश्च व्यावृत्तिः । यद्वा परमिति केबलपर्यायः । विष्णु केवलं ध्यायी- तेत्यर्थः । महतो महान्तं - स्वरूपतो गुणतो वा ये पदार्था उत्कर्षवन्तस्तेभ्यस्सर्वेभ्योऽप्यतिशयितोत्कर्षवन्तमित्यर्थः । यद्वा सर्वेभ्यः पृथुभ्यः पृथुतरमित्यर्थः । सदा हृदि स्थितं परात्परं यदिति पृथग्वाक्यम्, ततश्च यच्छब्दस्सामान्यतो वस्तुमात्र- त्वेनानुवदति; अन्यथा लिङ्गविरोधात् । तमेवंभूतं विष्णुं तत्प्रतिपादकेन स्वरेण - स्वरप्रधानतया स्वरशब्दनिर्दिष्टेन प्रणवाख्येन मन्त्रेण यो महात्मा ध्यायति स भगवत्प्रातिविरोधिभ्यः [सर्वेभ्यः] पापेभ्यो मुच्यत इति वाक्यशेषार्थः । स्वरप्रधानतया स्वरत्वं चान्नातं प्रणवस्य यद्वेदादौ स्वरः प्रोक्तो वेदान्ते च प्रतिष्ठितः

इति *। एकायनब्राह्मणे च- 
> ओङ्कारः स्वरः मकारो व्यञ्जनं यः स्वरस्सा प्रकृतिः इति स्वरप्राधान्यमेवोक्तम् । 
। 
अयमत्र विध्यर्थः– सर्वपापप्रमोक्षकामः ऊर्ध्वपुण्ड्रचक्रादिधारी प्रणवेन प्रतिपादकेन विष्णुं ध्यायेदिति । यो महात्मा स ध्यायेदित्यनध्याहारेण वा योजना; यो ध्यायति स महात्मा भवेदिति वा वचनव्यक्तिः । 
तथा ऋचि-
> प्रते विष्णो अब्जजक्रे इत्यादि । स्तवप्रियं स्तव्यं भगवन्तं तुष्टृषन्नभिमुखयति - विष्णो

इति *। त इति निर्देशेनानिष्टनिवर्तकत्वेष्टप्रापकत्वाद्यपेक्षितसकला कारयोगित्वमभिप्रेतम् । अनिष्टनिवृत्त्याद्यर्थं हि कस्यचिल्लाञ्छन- धारणम् । अत्राब्जशब्देन शङ्ख उच्यते ; भगवचिह्नत्वेन प्रसिद्धेः श्रुत्यन्तरैकाथ्यानुसारादब्जजलजादिशब्दानां शङ्खेऽपि रूढत्वाच्च । पद्मपरत्वेऽपि न दोषः, चक्रादिवत्पद्मस्यापि तच्चित्वेन धार्यत्वानुशासनात् । तच्च भवेयु- स्सर्वदा तस्माच्छङ्खचक्रगदाम्बुजैरित्यादिषु वक्ष्यते । पवित्रे इत्यनेन धर्मान्तरवदस्यापि ध्यानविरोधिरजस्तमोवृद्धिहेतुभूत- पापनिबर्हणद्वारोपकारकत्वमिति ज्ञापितम् । निरुक्तवायं पवित्रशब्दः एकायनीये 
> पवित्रमिति पुनः कस्य वक्ता, पुनाति च त्रायते चेत्यतः पवित्रमिति । उपपद्यते च भगवत इव तत्संबन्धिनोरपि तयोः पवित्रत्वम् । ध्यानाङ्गत्वेन श्रुत्यन्तरसिद्धे तस्मिन् ध्यानफलभूतसंसारतारणाख्यफलनिर्देशश्च नानुपपन्नः । तर्तवे- तर्तुमित्यर्थः । चर्षणीन्द्राः -- ज्ञानवन्तः प्रकाशवन्तो वा विचक्षणासरा योगिवर्या इत्यर्थः । प्रशब्दस्य दधत इत्यनेन वा तर्तव इत्यनेन वाऽन्वयः * व्यवहिताश्चेत्यनु- शासनात् । धारणे प्रकर्षश्च लाञ्छनत्वेन शरीरावियुक्ततया सार्वकालिकत्वम् । प्रकर्षेण तरणं चापुनरावृत्तिलक्षणमात्यन्ति- कत्वम् । एवं शङ्खचक्रे केचिद्धारयन्ति । अन्ये पुनः परिपूर्णानुष्ठायिनो धर्मप्रवर्तकाः पुरातनाः परमर्षयः पञ्चाप्यायुध- रूपाणि तावकानि लिङ्गानि पञ्चस्वपि भुजशिखरयुगलललाटमूहदाख्येषु स्वावयवेषु धारयन्तीत्याह - अन्ये पुराणा

इति *। 
1 स्मृतेश्चायमर्थो व्यक्तीभविष्यति । एवं शिष्टाचारप्रदर्शनद्वाराऽवश्यकर्तव्यत्वविधावस्य मन्त्रस्य तात्पर्यम् । जन्माम्भोधि- तरणकाम विष्णुलिङ्गानि चक्रादीनि भुजमूलादिषु स्थानेषु विभृयादिति विध्यर्थः । 
-- 
तथा यजुषि - * निचिक्षेप सुषणमित्यादि । अस्यायमर्थः मध्ये बाहुं - बाहोर्मध्ये । * पारे मध्ये षष्ट्या वेति समासः । तत्र छान्दसो बाहुमितिनिर्देशः । बाहुमिति व्यस्तं पदं वा षष्ठ्यर्थे द्वितीया; सुप्तिङादेश्छन्दसि 
R-7 
५० 
श्रीमद्वेदान्तदेशिकप्रन्थमाला 
व्यत्ययस्यानुशिष्टत्वात्। अत्र श्रुत्यन्तरसिद्ध भुजशिखरमध्यविवक्षैवेत्येके ; अन्ये तु वक्षस्येव बाहुमध्यत्वप्रसिद्धिप्रकर्षातदर्थ- परत्वे च द्वयोरपि विकल्पतस्समुच्चयतो वा सुदर्शनधारणस्थानत्वे विरोधाभावात् तथा च कैश्चिन्महात्मभिरनुष्ठानदर्श- नात्, बाहुमध्यशब्देन वक्ष एव व्यपदिश्यत इत्याहुः । यः प्राचीनोऽनुष्ठाता बाहुमध्ये विष्णोरिदं विष्णोरसाधारणचिह्नमिदं भूरितेज:- प्रभूततेजोविशिष्टं सुदर्शनमदधत् दधार । * दघ धारणे इति धातौ लङन्तं पदम् । स हि प्राक्तनोऽनुष्ठाता भिद्यमानं सुषणं निचिक्षेप - सु[ संभक्तं ]व्यक्तं बाधमानं पापादिकं निरस्तवानित्यर्थः । अथवा यो बाहुमध्ये दधाति स हि निक्षिपेदिति वाक्यार्थः ; *छन्दसि लुललिटः इति लिडर्थेऽपि लुङादिविधानात् । अथवा प्राचीनोऽनुष्ठाता परायुधै- भिंद्यमान सुषणं सुसहनीयमायुधविशेषं निचिक्षेप - परित्यक्तवान् ; तैरप्रतिहन्यमानं सुदर्शनं बाहुमध्येऽदधत् - परिगृहीत- वानित्यर्थः । रक्षणासमर्थ परित्यज्य रक्षणसमर्थं गृहीतवानित्युक्तं भवति । किं च स एव सुदर्शनधारी, घृतं वा सुदर्शनं दिवानक्तं प्रधर्षति । प्रघर्षणधात्वर्थसामर्थ्यात्प्रतिभटान्बाह्याभ्यन्तरानित्यध्याहरणीयम् । यद्वा यद्दिवानक्तं भूरितेज- स्त्वात्परान्प्रधर्षति तत्सुदर्शनमित्यन्वयः । तेजस्त्वमनन्यापेक्षता वा पराभिभवनसामर्थ्यं वा; यद्वा विग्रहगतं तेजो वा विवक्षितम् । ततश्च सुदर्शनत्ववद्दु दर्शनत्वं चास्यास्तीति ज्ञापितम् । उक्तं च श्रीपौष्करे चक्राब्जाध्याये चक्रस्वरूपकथने भगवतैव ब्रह्मरुद्रेन्द्रदेवानामस्य रश्मिचयश्च यः । अपहृल्लोचनानां वै सुदूराच्च निरीक्षणात् ॥ 
तेनेदं भुवि विख्यातं नाम्ना दुर्दर्शनं द्विज । प्रणतानां च भक्तानां यस्माच्च सुलभं सदा ॥ ददाति दर्शनं तेषां स्मृतं तस्मात्सुदर्शनम् ।

इति *। 
उक्तं चाहिर्बुध्न्येन- 
* स्वतेजसा जगत्सर्वं पूरयन्तं महाबलम् । उद्यत्प्रद्योतनशतप्रभाविख्यातपौरुषम् ॥ इत्यादि । 
} 
एवं श्री विष्णुधर्मे -* सहस्रमिव सूर्याणामित्यादिकमपि भाव्यम् । एवं सुदर्शनधारणस्य विरोधिनिरसनौपयिकत्वात्तदपे- क्षिणस्तद्धारयेयुः अन्ये तु जननभागिनस्संसरन्तीत्यभिप्रायेणाह - विभृयुस्तज्जनासः

इति *। जनासः जनाः, आज्जसे- रसुक् इति छान्दसोऽसुक् । दिवानक्त बिभृयुरिति वाऽन्वयः । अङ्कनरूपत्वादविभक्तं सदा वहेयुरित्युक्तं भवति । 
* स्वमुद्रालङ्कृतश्चापि यस्सदा चक्रटच्चरेत् । स देशिको निबोद्धव्यः सर्वैस्सामयिकादिकैः ॥ 
इति श्रीसात्त्वतवचनमप्येतद्विषयम् । तत्तदिष्टप्राप्तितत्तदनिष्टनिवृत्तिकामस्सदा सुदर्शनं विभृयादित्यर्थः । 
तथा ऋक्सामपठितं वाक्यम् - * चमूषच्छयेनः इत्यादि । अस्यार्थः- द्रप्सः - भगवद्विभूत्येकदेशभूतः, श्येनः- श्येनजातीयः, शकुनः -- पक्षी वैनतेय इत्यर्थः । वैनतेयस्य कर्माधीनपदलाभत्वकथनं कर्मवश्यत्वाभिनयकृतम् । यद्वा अन्योऽत्र श्येनजातीयः पक्षी विवक्षितः । गां विन्दतीति गोविन्दः, गोशब्देन महीवाक्प्रभृतयो विवक्षिताः; * गवा- दिषु विन्देस्संज्ञायामिति शः । छान्दसत्वावृज्वद्भावः ; ऋदन्तता वा । तस्यायुधानि बिभृत्वा अङ्कनरूपेण सार्वकालिकत्व- लक्षणविशेषेण धारयित्वा । अत्र वक्ष्यमाणेषु केषुचित्स्वरो बाहुलकेन ग्राह्यः । बिभृत्वेति कन्नन्तं वेदं पदम् ; चमूष - दभूत्-भगवत्सेनाधुरन्धरोऽभूदित्यर्थः । यद्वा चमूशब्देन नित्यसूरिपरिषद्विवक्षिता, तत्र सीदति निषीदतीति चमूषत्, नित्यसूरिपरिषन्मध्यवर्तीत्यर्थः । क्रियापेक्षायामभूदिति योग्यक्रियाध्याहारः । अत्रायुधानीति बहुत्वे प्रतीते कपिञ्जन्यायेन त्रित्वपरिग्रहौचित्येऽपि पञ्चानामायुधानामविशेषेण प्रसिद्धिप्रकर्षादुपबृंहणानुग्रहाच्च पञ्चति व्यवस्थाप्यते । इदं च सङ्ख्या- विशेषस्थापनम् * लिङ्गान्यङ्ग इति पूर्वोदाहृतेऽपि भाव्यम् । एवम्, अपामूर्ध्नि समुद्रं सचमानः अन्योऽपि कश्चिद्भगव 
व्याख्यानविभागे सच्चरित्ररक्षा --- प्रथमोऽधिकारः 
५१ 
च्छरीरतया तद्दप्सः तदंशभूतो जीवस्संसारोत्तितीर्षया भगवदीयानि पञ्चायुधानि बिभ्रत् तत एव महिषः तुरीयं धाम महिषो विवक्तीत्यन्वयः । अच्छब्दोऽन्यभूतस्याप्युपलक्षणम् । पञ्चम्यामाहुतावापः पुरुषवचसो भवन्ति, * अप एव ससर्जादौ इत्यादिवच्छरीररूपेण परिणताचिद्दव्यस्येत्यर्थः । संवन्धसामान्ये षष्ठी । अपामूर्मिम् - अचिद्द्रव्यसंबन्धिनमूर्मिम्, ऊर्मिशब्दाभिलक्ष्यमशनायादिषट्कम्, जन्मादिविकारजातं वा । एकवचनं समुदायाभिप्रायम् । समुद्र - समुद्रिक्त- मित्यर्थः । यद्वा [अपामूर्मिं] समुद्रं - सागरम् । ऊर्मिमत्त्वादूर्मिरिति लक्षणयोच्यते । अचिद्रव्यसंबन्धिनमूर्मिमन्तं संसारसागरमित्यर्थः । अथवा समुद्रमपामूर्ति - समुद्रिक्तं गर्भोदकानां पुञ्जमित्यर्थः । सचमानः ; * षच समवाये इति धातुः, अनुप्रविशन्, तन्मध्ये निमज्जन्नित्यर्थः । एतेन दुःखमयसंसारसागरनिममत्वात्तदुत्तितीर्षायोगित्वमप्यस्तीति फलितम् । महिषः - मह पूजायामिति धातोः * अविमोष्टिषजिति टिषच् ; पूजित इत्यर्थः । यथा राजचिह्नधारी राज्ञा जगता च पूज्यते तद्वदयमपि भगवता देवमनुष्यादिभिः नित्यसूरिभिश्च पूज्यत इति भावः । महत्पर्यायश्च महिषशब्दः पठितः । तुरीयं चतुर्थं, धाम - तेजः ; व्यूहन्रयाज्जाप्रदादिपदत्रयात् परं वासुदेवसंज्ञं तेज इत्यर्थः । यद्वा धामशब्दः स्थानपरः; तेन मुक्तप्राप्यं परमपदं विवक्षितम् । तु कर्मवश्यानां प्राप्यात्स्थानत्रयाद्विलक्षणत्वेन सर्वस्मात्सरमित्यर्थः । सर्वमपि सांसारिकं भोगस्थानमुदाहृत्य एते वै निरयास्तात स्थानस्य परमात्मनः इति मोक्षधर्मेऽभिहितम् । विवक्ति स्तुत्या सेवते । धातूनामनेकार्थत्वादत्र योग्यार्थे तात्पर्यं ग्राह्यम् । यद्वा गोविन्दस्यायुधानि वित्त एव चमूषदादिपद- सप्तकैर्निरुक्तविशेषावसितैर्गुणैर्विशिष्टस्तुरीयं धाम प्राप्नोतीत्येकवाक्यता । संसारनिवृत्तिपूर्वकतुरीयधामप्राप्तिकामो गोविन्द - स्यायुधानि बिभृयादिति विध्यर्थः । 
एवमपि सर्वत्र धारणमात्रं प्रतीयते न त्वङ्कनमिति चेन्न ; 
। 
एभिर्वयमुरुक्रमस्य चिह्नरङ्किता लोके सुभगा भवेम । तद्विष्णोः परमं पदं ये गच्छन्तीह लाञ्छिताः ॥ इत्याथर्वणे व्यक्तमभिधानात् । उरुः प्रभूतः क्रमोऽधिष्ठानं यस्य स तथोक्तः ; विश्वान्तर्यामीत्यर्थः । यद्वा त्रिविक्रमा- वतारकृतः पदविक्षेप एव क्रमशब्देन विवक्षितः । पद्यत इति पदं प्राप्यं स्थानमिह विवक्षितम् । नास्य स्वरूपार्थत्वं, वैयधिकरण्यसिद्धभेदे बाधकाभावात् स्थानविशेषस्यापि प्राप्यत्वे बहुश्रुतिसद्भावाच्च । परो मा अस्मादिति परमम् । तदिति स्वरूपविभवादिभिः प्रसिद्ध वैलक्षण्याभिप्रायम् । तदयमन्वयार्थ :- ये यादृशास्तादृशा अपि उरुक्रमस्य चिह्न - लञ्छितास्ते तद्विष्णोः परमं पदं गच्छन्ति । अतो वयमप्युरुक्रमस्य [ चक्रादि ] चिरङ्कितास्तस्मिन्परमपदशब्दाभिधेये भगवल्लोके भगवतोऽन्तरङ्गकिङ्करतया सुभगा :- वल्लभा भवेमेति । मुमुक्षूणामिदमनुसन्धानम् । लोकशब्दस्यैतल्लोकविषयत्वं वा ; अस्मिँल्लोके सद्भिरभिनन्दनीया भवेमेत्यर्थः । यद्वा सुभगाः - भगवत्समाश्रयणौपयिकभाग्यविशेषभाज इत्यर्थः । तदेवमङ्कनलाञ्छनशब्दाभ्यां विशेषतो निर्देशात् भरणादिशब्दस्तत्र पर्यवसितः; सामान्यशब्दस्य समानप्रकरणोक्त- विशेषपर्यवसानस्य न्याय्यत्वात् । परमपदप्राप्तिसौभाग्यविशेषकाम उरुक्रमस्य भगवतश्विरङ्कितो भवेदिति विध्यर्थः । 
" 
नन्वत्रापि तप्तैश्चिक्षैरङ्कनं न प्रतीयते, मृत्तिकाचन्दनाद्यालिसैरङ्कनोपपत्तेः तथा च कैश्चिदनुष्ठीयमानत्वादिति चेन्न ; * चक्रं बिभर्ति वपुषाऽभितप्तमित्याद्युग्वेदखिलवचनवैरस्यात् । देवानां बलं - रक्षकमित्यर्थः । [अमितस्य – सर्वत्र परिपूर्णस्य |] विष्णोश्चक्रमित्यन्वयः । नाकम् - अर्क -दुःखं, तद्रहितं परमपदम् । दुरिता विधूय - दुरितान्यवधूयेत्यर्थः ।५२ 
श्रीमद्वेदान्तदेशिकग्रन्थमाला 
अत्र दुरितशब्देन सांसारिकपुण्यमपि संगृहीतम् । * न सुकृतं न दुष्कृतमित्युक्त्वा * सर्वे पाप्मानोऽतो निवर्तन्ते इति पाप्मशब्देनोपसंहारात् मुक्तस्य च * सुकृतदुष्कृते धनुते, पुण्यपापे विधूय इति द्वयोरपि निवृत्तिश्रुतेः ; अत्र * प्रयान्ति यद्यतयो वीतरागाः इति मुक्तप्राप्यस्यैव प्रतीतेः । अत्र विधिस्तु सुगमः । 
नन्वेतदपि तप्तकाञ्चनादिनिर्मितसुदर्शनादिधारणे चरितार्थम् । यथोक्तं ज्योति बार्हस्पत्ये मुहूर्तविधाने- 
* जातस्य तु कुमारस्य धारयेत्पञ्चमे दिने । चक्रं कृत्वा सुवर्णेन पडरं मन्त्रसंयुतम् ॥

इति *। 
संग्रहश्च -- * जातस्य पञ्जमदिने शुभदे मुहूर्ते पञ्चायुधाभरणधारणमिष्टमाहुः । 
* 
नाभिप्रदेशपरिलम्बिसुवर्णसूत्रप्रोतं शिशोर्ग्रहनिवारणकैश्च युक्तम् ॥

इति *। 
* कृतचक्रधारीति वचनान्तरमपि तथा सत्यनुगुणमिति चेन्न ; * नेमिना तप्ततनुर्ब्रह्मणस्सायुज्यं सलोकतामाप्नोतीति सामोपनिषदैकार्थ्यात् * कृतचक्रधारीत्यत्रापि णिनेरवश्यंभावार्थत्वात् सदा धारणं प्रतीयते । तच्चानरूपत्वेऽनुगुणम् ; काञ्चनादिनिर्मितस्याभरणान्तरखदेव सदातनत्वाभावप्रसङ्गात् । ततञ्च कृतशब्देन स्मृतिसिद्धप्रतिष्ठार्चनादिसंस्कृतत्वं विवक्षितम् । ब्रह्मणस्सायुज्यमिति ; सायुज्यं समानभोगादियुक्तत्वम्, परमं साम्यमुपैतीति श्रुतेः, * मम साधर्म्य - मागताः, सर्गेऽपि नोपजायन्ते प्रलये न व्यथन्ति चेति स्मृतेश्च । सूत्रं च - * भोगमात्रसाम्यलिङ्गाच्चेति । सालोक्यादि- त्रयस्यापि ब्रह्मासायुज्यान्तर्भूतत्वज्ञापनायात्र सालोक्याभिधानम् ; देवतान्तरप्राप्तौ हि सालोक्यादिभेदावाप्तिः । यद्वा भगवत्प्राप्तावपि श्रीविष्णुलोकादिषु द्वार [ पाला ] कादिष्विव तथाविधभेदोऽस्तीति तदपेक्षिणां प्राप्तिभेदद्योतनाय पृथङ्- निर्देशः । यथाहु:- 
* लोकेषु विष्णोर्निवसन्ति केचित्समीपमृच्छन्ति च केचिदन्ये । 
अन्ये तु रूपं सदृशं भजन्ते सायुज्यमन्ये स तु मोक्ष उक्तः ॥ 
इति । यथाभिलषितं ब्रह्मसायुज्यादिप्राप्तिकामः चक्रेण तप्ततनुर्भवेदित्युक्तं भवति । नेमिना तप्ततनुरित्यत्र चक्रधारणं न प्रतीयते इति चेन्न ; नेमिशब्देन नेम्यवयव[कस्य ] चक्रस्य लक्ष्यमाणत्वात् । * पवित्रमित्यभिः अनिर्वै सहस्रारः सहस्रारो नेमिः इति तत्पूर्ववाक्यानुरोधाञ्च । चक्रपर्यायश्च नेमिशब्दो माधवार्येण नामानुक्रमण्यामुक्तः -* चक्रं चारिः पविर्नेमिः पृथक्चक्रस्य वाचकाः

इति *। एवं पविशब्दस्यात्र चक्रपर्यायत्वेन पठनात् रथचक्रस्य धारायां वज्रे च पविरीरितः इति वेदनिघण्टुन्तरपठितः पविशब्दशब्दान्तरम् ; लाक्षणिको वां क्वचित्प्रयोगः । उपक्रमगतोऽर्थान्तर- प्रसिद्धोऽग्निशब्दस्तत्र कथमिति चेत्; सौदर्शनस्य धान्नः * सोमसूर्य दहनप्रभोज्ज्वलं चक्रमेतदुदितं महामुने इत्या- द्यहिर्बुध्न्यवचनैस्तेजस्त्रयीमयत्वश्रवणात् । यद्वा * साक्षादप्यविरोधं जैमिनिः इति शारीरकसूत्रे प्रतिपादितेनाग्रनयनेन तस्याग्नित्वम् ; एवं च नेतृवाचिनेमिशब्दोऽप्यनुगुणः । अथवा नेमिना तप्ततनुरिति विधीयमानाङ्कनदशायामग्नि- तप्तत्त्वज्ञापनायाभिशब्दः । अत्रानिशब्दस्य प्रसिद्धाग्निमात्रपरत्वे * अनिर्वै सहस्रारः सहस्रारो नेमिरिति क्रमेणाग्नि- शब्दार्थविवरणं न घटते । 
} 
एवं पवित्रशब्दस्य सुदर्शनपरत्वश्रुतेः पवित्रं ते विततम् * चरणं पवित्रम्, * लोकस्य द्वारमचिमत् इत्यादिष्वपि सुदर्शनपरत्वं व्याचख्युः । पवित्रं ते विततमित्यत्र पवित्रशब्द: निखिललोकरक्षादीक्षितस्य भगवतस्सुदर्शनस्य संज्ञा विज्ञायते । श्रुतिरेव हि पवित्रसंज्ञा सुदर्शनस्य नामेति स्वयमेव स्पष्टीकरोति । तद्यथा - पवित्रमित्यभिरित्यादि । 
I 
व्याख्यानविभागे सच्चरित्ररक्षा - प्रथमोऽधिकारः 
५३ 
पावयितृत्वाचातृत्वाच्च पवित्रमिति । पवित्रशब्दश्च रथनेमिविषयतया यास्केन नैगमे काण्डे निरुक्तः ; यथा - * पविः रथनेमिर्भवति पुनाति भूमिमिति । तत्र श्रुतिश्च तेनैवोदाहृता-उत पविर्या रथानामष्टिं भिन्दन्नोजसा

इति *। 
; 
एकायनब्राह्मणनिरुक्तिश्च पूर्वं प्रदर्शिता । तदयनस्यार्थः - ब्रह्मणस्पते इत्यनेन समानत्वात्पवित्रं विततमित्युभय- मपि संबुद्ध्यन्तम् । ते इति तृतीयार्थे षष्ठी । वितत, पवित्र, ब्रह्मणस्पते, त्वयाऽततननूरिति संबन्धः प्रभुरिति षष्ठ्यर्थे प्रथमा । प्रभोः सर्वेश्वरस्य गात्राणि विश्वतः - विश्वानि, पर्येषि - परिवारयसीत्युक्तं भवति । यद्वा प्रभुत्वं विश्वेषामाश्रि- तानां गात्राणि पर्येषीत्यर्थः । एवं सुदर्शन संबोधनेन कैश्चिद्व्याख्यातम् । व्याख्यानान्तरमपि -- चक्रशरीरिणं केवलं वा भगवन्तं नारायणं वेदवैदिकानां गोप्तारं ब्रह्मणसते इति संबोधयन्नाह - पवित्रं ते विततमिति । तवायुधत्वलाञ्छन- त्वाभरणत्वैः शेषभूतं परमपावनं सुदर्शनं विततमित्यर्थः । विततं विस्तृतं प्रमाणेषु प्रमातृषु भुवनेषु वा । विश्वतः- * सार्वविभक्तिकस्तसिः ; विश्वस्येत्यर्थः । विश्वस्य प्रभुत्वं तव गात्रभूतानि चेतनाचेतनात्मकानि सर्वाणि तत्त्वानि पर्येषि - परितो गच्छसि, व्याप्नोषीत्यर्थः । विश्वतः इति विश्वानिति वाऽर्थः । गात्रशब्देनोपासकानां वा गात्राणि विव- क्षितानि । ततश्च प्रभुत्वं शेष भूतानामस्माकं गात्राणि तेन विततेन लाञ्छनभूतेन शरीरभूतेन च पवित्रेण पर्येषि, लाञ्छितानि कृत्वा स्वीकरोषीत्युक्तं भवति । तेन पवित्रेणामितप्तेन अतप्ततनू :- अदग्धगात्र इत्यर्थः । तत एव अयमामः - अपक्ककषाय इत्यर्थः । तदिति ब्रह्मोच्यते ; * यत्तत्पदमनुत्तमम्, * तदिति वा तस्य महतो भूतस्य नाम भवति इत्यादिदर्शनात् । ऋग्वेदे -* तत् आमः इति पदभेदाध्ययनादन्यत्रापि तथैवाङ्गीकर्तुमुचितम् । यो भवतश्चक्रेणा- लाञ्छितः स त्वां न प्राप्नोतीत्युक्तं भवति । ये पुनः श्रुतासः श्रिताः, पक्का इत्यर्थः । तेन 
1 
1 
* कषायपक्तिः कर्माणि ज्ञानं तु परमा गतिः । कषाये कर्मभिः पक्के ततो ज्ञानं प्रवर्तते ॥ इत्याद्युक्तं विवक्षितम् । इदित्यवधारणे । ये सुदर्शनं वहन्तः परिपक्कज्ञानाः, त एव तत्समासत - परब्रह्मभूतं त्वां संप्राप्नुयुरित्यर्थः । 
- 
पवित्रशब्दस्य सुदर्शनपर्यायत्वं न केवलं श्रुतिसिद्धम् ; अपि तु नैघण्टुकैरप्युक्तम् । तथा हि पञ्चायुधानां प्रस्तावे 
* सुदर्शनमरं चक्रं पवित्रं चरणं हरेः । शङ्खो जन्यो भवः पाण्डुः पाञ्चचन्यः परावर: ॥

इति *। काठके- * चरणं पवित्रं विततं पुराणं.... दधातु

इति *। अस्यार्थः चरणं प्राणे चक्रे इति नैघण्टुकाः । श्रीशास्त्रे च * पवित्रं चरणं चक्रं लोकद्वारं सुदर्शनम् | पर्यायवाचका ह्येते चक्रस्य परमात्मनः ॥

इति *। एवं पवित्र चरणशब्दयोश्चक्रवाचकत्वेऽपि तत्तन्निर्वचनसिद्धार्थप्रतिपादनपरत्वादत्र न पौनरुक्तयशङ्का । पवित्रशब्दार्थः प्रागेवोक्तः । चरणशब्दश्चात्र रथचरणाकारत्वात्परगतिसाधनत्वाद्वा । पुराणे- पुरातनम्, अनादीत्यर्थः । पुरातनत्वेऽपि नवमिति च काचिन्निरुक्तिः । विश्वकर्मादिभिश्चक्रवत्पर्वतादिषु तन्निर्माणमिदानीन्तनशिल्पिभिश्चक्रादिनिर्माणवत् । तत्रापि तत्तच्छक्त्यनुप्रवेशात्तत्तत्कार्य करत्वोपपत्तिरिदानीन्तन चक्रयन्त्रादिवत् । येन पूतः - यदनेन संस्कृत इत्यर्थः, पूर्वोक्त्यैका- र्थ्यात् । तरति दुष्कृतानि - भगवत्समाराधनानर्हताहेतुभूतपापान्यतिलङ्घयतीत्यर्थः । यद्वा परम्परया सांसारिकं सर्वमपि कर्मातिक्रामतीत्यर्थः। एतत्सर्वसाधारणमुक्तम् ; तत्स्वस्मिन्नाशास्ते, तेनेति । शुद्धेन - नित्यास्पृष्टदोषेणेत्यर्थः । नूता इत्यादिकं पूर्ववत् । अतितरेमेत्यन्वयः । लोकस्य द्वारं भगवल्लोकप्राप्त्युपायभूतमित्यर्थः । यद्वा लोकस्य - जनस्य पुरुषार्थप्राप्त्युपाय- भूतमित्यर्थः । अर्चिज्योतिर्महः शब्दैर्ज्याला किरणप्रकाशादिभेदस्य विवक्षितत्वान्न पौनरुक्त्यम् । भ्राजमानं - शोभमानम् ; 
५४ 
श्रीमद्वेदान्तदेशिक ग्रन्थमाला 
तेन सुदर्शनत्वादिकं विवक्षितम् । * अमृतस्य धारा बहुधा दोहमानमिति ; समस्तजरामरणसन्तानोच्छेदकस्य नित्यस्य परमपुरुषार्थस्यानुभवप्रकारादीन् पङ्गोरुपरि गङ्गानिपातवत्स्वयमेवायन्नलभ्यान्संपादयतीत्यर्थः । लोके - - प्राप्तिदशायां भगवल्लोके; यद्वा, अस्मिँल्लोके उपासनदशायाम् । सुधितान् - सुखितानित्यर्थः । सुप्रतिष्ठितान् दधात्विति तदपेक्षिता- शासनं वा । विनियोगान्तरानुरूपमर्थान्तरमर्थान्तराविरुद्धमिति प्रागेवोक्तम् । एवं वाक्यान्तराण्यपि भाव्यानि । 
तदेवं प्रत्यक्षैः प्रत्यक्षवत्पठ्यमानैश्च श्रुतिवाक्यैर्विशदं प्रतिपन्नस्यार्थस्य विद्यमानैरप्युपबृंहणैर्नैवापेक्षा | अतः कल्प- सूत्रकारैर्मन्वादिभिश्चास्मर्यमाणत्व चोद्यमपास्तम् । न च सर्वं सर्वैः स्मर्यते, तथा सत्यन्यनैरपेक्ष्यप्रसङ्गात् । कतिकति कल्पसूत्रकारैर्मन्वादिभिश्चानुपात्ता इतिहासपुराणायुर्वेदधनुर्वेदगन्धर्ववेदार्थशास्त्ररत्रशास्त्रशिल्पशास्त्रादिषु संगृह्यन्ते । अस्ति च शाण्डिल्यस्मृति:- 
* पशुपुत्रादिकं सर्वं गृहोपकरणानि च । अङ्कयेच्छङ्खचक्राभ्यां नाम कुर्याच्च वैष्णवम् ॥ कारयित्वा सुवर्णेन पञ्चायुधगणं हरेः । बध्नीयात्कण्ठदेशे तु बालानां सूतिकागृहे ॥ न मुद्रासनानि शयनानि महीतलम् । स्थापयेत्क्षेत्रमध्ये तु शिलां चक्रादिमुद्रिताम् ॥ मुक्तामणिसुवर्णाद्यैः कृत्वा चक्रादिभूषणम् । यथार्हं विभृयुस्सर्वे पुमांसस्स्त्रीजनोऽपि च ॥ 
इत्यादिका । [तथा च वसिष्ठस्मृति:- 
* अष्टमात् षोडशाद्वाऽहाद्धार्य चक्रादिभूषणम् । प्रतप्तैरङ्कनं पश्चात्सदा वा भूषणं स्त्रियः । 
जातकर्मणि वा कुर्याच्चौलोपनयनेऽपि वा । वेदाध्ययनकाले वा चक्रचिह्नं विधानतः ॥ इत्यादिका | ] 
सन्ति चेतिहासाः । यथा श्रीविष्णुधर्मे यशीतितमेऽध्याये यमकिङ्करसंवादे - 
एतेन, 
* भवतां भ्रमतामत्र विष्णुसंश्रयमुद्रया । विनाऽऽज्ञाभङ्गकृनैव भविष्यति नरः कचित् ॥ इत्यादि । * वसति मनसि यस्य सोऽव्ययात्मा पुरुषवरस्य न तस्य दृष्टिपाते । 
तव गतिरथवा ममास्ति चक्रप्रतिहतवीर्यबलस्य सोऽन्यलोक्यः ॥ 
इति श्रीविष्णुपुराणगतयमकिङ्करसंवादवचनमपि गतिसामान्यन्यायेन व्याख्यातम् ; * परिहर मधुसूदनप्रपन्नानिति प्रपन्नप्रकरणौचित्याद्वाचिकमानसिकशुद्धिवत्कायिकशुद्धेरपि वक्तव्यत्वात्स्ववाक्यौचित्यादध्याहारादिनिरपेक्षत्वाच्च । अयमे- वार्थो मात्स्येऽन्यत्र च यमकृष्णार्जुनसंवादेऽपि स्पष्ट:- 
* मच्चकाङ्कितदेहो यो मद्भक्तो भुवि दुर्लभः । नैवाप्नोति वशं मृत्योरप्याज्ञाभङ्गकृन्नरः ॥ नान्यं देवं नमस्कुर्यान्नान्यं देवं निरीक्षयेत् । नान्यप्रासादमारोहेन्नान्यदायतनं विशेत् ॥ चक्राङ्कितस्सदा तिष्ठेन्मद्भक्तः पाण्डुनन्दन ॥

इति *। 
एवं चक्रादिधारणान्मृत्युवशत्वाभावः श्रीविष्णुतत्वेऽपि नरकप्रस्तावे प्रोक्त:- 
* चक्रादिधारणं पुंसां परसंबन्धवेदनम् । पतित्रतानिमित्तं हि वलयादिविभूषणम् ॥ 
वैष्णवेभ्यो हि बिभ्यन्ति देवा नरकरक्षकाः । अवमानक्रिया तेषां संहरत्यखिलं जगत् ॥ कालेनैतावता तेषु नरकेषु तु कश्चन । न दृश्यते महावीर्य प्रभावात्परमेष्ठिनः ॥

इति *। 
व्याख्यानविभागे सच्चरित्ररक्षा - प्रथमोऽधिकारः 
एवं भारतेतिहाससारतया सर्वशिष्टपरिगृहीतेतिहाससमुच्चये द्वात्रिंशेऽध्याये श्रीपुण्डरीकाख्याने- 
५५ 
* केचिच्चकाङ्कितास्तत्र प्राणिनः पुण्यदर्शनाः । विचरन्ति यथाकामं पुण्यतीर्थप्रशंसिनः ॥ इत्यादि । न चैतत्तत्र प्रतिक्षेप्यपक्षानुप्रविष्टम् ; अङ्गिनो नारायणोपासनस्यैवानन्तरं विधीयमानत्वात्, पूर्वोत्तरगतनानागम- नानापक्षविकल्पानुप्रविष्टत्वाभावात्, सालग्रामक्षेत्र प्रशंसारूपत्वाच्चास्य वाक्यस्य । तथा- 
* नारदोऽहमनुप्राप्तस्त्वद्दर्शनकुतूहलात् । प्रभवो भगवद्भक्ता मादृशां सततं द्विज ॥ 
स्मृतस्संभाषितो वाऽपि पूजितो वा द्विजोत्तम । पुनाति भगवद्भक्तश्चण्डालोsपि यदृच्छया ॥ 
इति भगवद्भक्तप्रशंसातात्पर्यदर्शनाच्च । तिष्ठतु चान्यत्सर्वं स्पष्टमुक्तं हि भगवता व्यासेनैव पञ्चमे वेदे भीष्मपर्वणि चतुर्थेऽह्नि देवगु- 
* ब्राह्मणैः क्षत्रियैर्वैश्यैश्शूद्रैश्व कृतलक्षणैः । अर्चनीयश्च सेव्यश्च नित्ययुक्तैरस्वकर्मसु ॥ 
1 
सात्त्वतं विधिमास्थाय गीतः संकर्षणेन यः ॥

इति *। 
1 
लाञ्छनं लक्ष्म लक्षणमिति पर्यायः । न चैतदासत्त्या शूद्रमात्रविषयमिति वक्तुं युक्तम्, चतुर्णामपि समुचिताना - मविशेषेण तदन्वयप्रतीतेः । ये तु कृतलक्षणैरित्येतत्कृतचीर्णाचारैरिति व्याचख्युः, तेषां नूनमाग्रहग्रहेण पदार्थज्ञान- मपि मुषितम् ; लक्षणशब्दस्याचारवाचकत्वेन प्रसिद्ध्यभावात्प्रसिद्धार्थे बाघकाभावेनोपचारस्याप्रसिद्धयोगस्य वाऽङ्गीकारा- योगात् । आचारबोधकत्वानुरूपस्य च योगोपचारयोर्निमित्तस्य निर्वचनसादृश्यसंबन्धादेः स्फुटस्यादर्शनात् ; यथा- कथञ्चिदन्यथाकरणेऽतिप्रसङ्गात् । ये तु कृतयज्ञोपवीतादिलक्षणैरिति व्याचख्युस्तेऽपि तेनैवाग्रहग्रहेण शूद्रैश्चेति पदस्य तदन्वयस्य वा विस्मारिताः । न चान्यत्किञ्चिदस्ति शूद्रचिह्नं येनादिशब्देन तत्संग्रहस्स्यात् । 
ननु शूद्राणामपि - * कृतयज्ञोपवीतादिलक्षणैरित्यादौ कृतयुगे यज्ञोपवीतादिधारणमितिहासादिषु श्रुतमिति चेत्, अहो महत्त्वमैतिहासिकत्वस्य, यद्गुन्थानां तात्पर्यार्थवदाभिधानिकार्थमपि तिरोधत्ते । आदिकृतयुगे शूद्राणामभाव एव हि महाभारतादिषु प्रपश्चितः । ततश्च तत्र काले सर्वेषां यज्ञोपवीतधारणवचनमपि पश्चाद्धृत्तिभेदेन शूद्रीभविष्यतां तदातन- ब्राह्मणविशेषाणां तद्धारणेन चरितार्थम् । अस्तु वा तदानीं वचनबलाच्छूद्राणामपि तद्धारणम् ; तथाऽपि नात्र लोके तद्विवक्षा शक्या, तेषामाद्यत्रेतायुगात्प्रभृति तत्प्रसङ्गा[त्; अत्र च ]भावात् ; ततश्च कालविशेषस्यानन्तरश्लोकेऽभिहितत्वात्- 
* सात्त्वतं विधिमास्थाय गीतस्संकर्षणेन यः । द्वापरस्य युगस्यान्ते आदौ कलियुगस्य च ॥

इति *। इदं च कालविशेषविधानं न कालान्तरनिषेधपरम्, सार्वकालिकत्वेन वचनान्तरशतैर्विहितत्वात् । अत एव गीतिकाल - विशेषपरत्वेऽपि न दोषः । किं च भगवत्समाराधनविधायके वाक्ये तदसाधारणं किञ्चिदङ्गत्वेन विधातुं युक्तम् । यद्यपि च वर्णाश्रमाचारपरित्यागशङ्कानिवृत्त्यर्थं यज्ञोपवीतादिविधानमपि युक्तम् ; तथाऽपि - * सन्ध्याहीनोऽशुचिर्नित्यमनस्सर्वकर्मसु 
* ब्रह्मसूत्रपरित्यागाद्ब्रह्मचारी गृही बनी । परित्राट् चापि पतितस्तस्मात्तन्न परित्यजेत् ॥ 
इत्यादिस्मृतिशतसुप्रतिष्ठितत्वादस्यार्थस्यात्र न तद्विधानापेक्षानिबन्धः । तदेवमाचारयज्ञोपवीतादेस्सर्वदेवतार्चनसाधारणत्वान्नात्र विशेषविध्यपेक्षेति युक्तमनुसंधत्स्व । किंच सात्त्वतं विधिमास्थाय गीतस्संकर्षणेन यः इति भगवच्छास्त्रपुरस्कारेण समाराधनविधानात् कृतलक्षणपदस्यापि तदनुसारेण व्याख्या युक्ता । तत्र हि ब्राह्मणादीनां भगवदर्चनप्रवृत्तानां चक्रादेरवश्यधार्यत्वम् कृतलक्षणशब्दस्य च तद्विषयत्वं सुस्पष्टम् । यथा श्रीविष्णुमन्दिरे प्रतिष्ठाध्याये- 
५६ 
श्रीमद्वेदान्तदेशिकग्रन्थमाला 
* प्रतिष्ठादिवसं ज्ञात्वा ऋत्विग्भिर्द्विजसत्तमैः । एकान्तिमुनिमुख्यैस्तु कृतचक्रादिलक्षणैः ॥ 
यजमानः प्रकुर्वीत वेद्यादिस्थापनं पुरा ॥

इति *। 
तथा पारमेश्वरे च प्रतिष्ठाध्याये- 
* येषु व्यक्तेषु चिह्नानि नाभिव्यक्तानि सत्तम । तान्यपि स्वानि चिह्नानि ललाटे चांसपट्टयोः ॥ पृष्ठे वाऽप्यङ्कपट्टे वा पाणिपादतलेषु वा । मूर्ध्नि वा दधते तस्मात्तत्र तत्र निरीक्षयेत् ॥ 
यस्मादलक्षणा व्यक्तिर्विद्यते न कदाचन । एवं तदीया विमाश्च क्षत्रिया वैश्यजातयः ॥ मौद्गल्याद्यास्तथाऽन्ये च न तचिह्नविवर्जिताः । भवेयुस्सर्वदा तस्माच्छङ्खचक्रगदाम्बुजैः ॥ लोहॆरनलसन्तप्तैस्तत्तन्मन्त्राधिवासितैः । पूजितैरर्ध्यगन्धाद्यैरङ्कितव्याः क्षणेन तु ॥ त्रय्यन्तज्ञानसंपन्ना यथोक्ताचारनिष्ठिताः । विप्राद्यास्ते च शूद्राश्च यदैवं कृतलक्षणाः ॥ तदा तु योग्या विज्ञेयाः समयश्रवणादिषु । शास्त्रोदितासु सर्वासु सामग्रीषु महामते । यागोपकरणान्येवमर्ध्यपाद्यादिकान्यपि । सँल्लाञ्छ्यानि यथायोगं शङ्खचक्रादिलक्षणैः ॥ तथा यानासनादीनि विभोस्सर्वाणि यत्नतः । स्वात्मोपकरणं सर्वमासनादिविवर्जितम् ॥ अङ्गुलीयकपर्यन्तं भूषणं कटकादिकम् । उत्तमाङ्गसमुद्धार्य सर्वमुष्णीषपूर्वकम् ॥ चक्रादिलाञ्छितं कुर्यात्तदीयाश्च गवादयः । विप्रादिवल्लाञ्छितव्यास्तदीया भूरुहादयः ॥ लान्छितव्या यथायोगं चक्रशङ्खादिलक्षणैः । आराधकायाः कर्मण्या एवं चक्रादिलाञ्छिताः ॥ देवतान्तरचिद्वैस्तु अकर्मण्याश्च लाञ्छिताः । यत्र वा भगवन्मूर्ती लाञ्छनं न प्रदृश्यते ॥ तत्र वै लक्षणन्यासं न कुर्यात्स्वेच्छया द्विजः । यथास्थितैव सा व्यक्तिः पूज्या व्यापक मन्त्रतः ॥ तदन्ये लाञ्छितव्यास्स्स्सर्वे पूर्वमलान्छिताः ॥

इति *। 
श्रीविष्णुचे तृतीयपादे प्रथमे पटले- 
* एवं विज्ञापिताश्शिष्याश्च कलिङ्गसमन्विताः । देवा एव भवन्त्येते नान्येषां कर्मकारकाः ॥

इति *। द्वितीये पटले - इति तेनाभ्यनुज्ञातश्चकलिङ्गधरो भवेत् ।

इति *। 
नवमे पटले - संस्कारव्यञ्जितात्मानः प्रतिचिन्हेन लाञ्छिताः । देवाभिधानवन्तश्च त्यक्तास्पदपरिग्रहाः ॥ 
तमेव सर्वभावेन संप्रयान्तु महामुने ।

इति *। 
अत्रान्तिमे पटले -* चक्रादिधारणं पुंसामित्यादि प्रागेवोक्तम् । तत्रोपरितने चतुर्थे पटले- 
* ब्रह्मचारी गृहस्थो वा वानप्रस्थोऽथ भिक्षुकः । एते ह्याश्रमिणः प्रोक्ताश्चत्वारः क्रमयोगतः ॥ इत्यारभ्य * चक्रलिङ्गधरास्सर्वे समयत्रतनिष्ठिताः

इति *। भवेयुरिति शेषः । पराशरसंहितायां गृहाचप्रतिष्ठायाम्- * श्रोत्रियो विष्णुभक्तस्तु गृहस्थ शास्त्रवित्तमः । चक्रलिङ्गधरो विप्रः प्रतिष्ठां कर्तुमर्हति ॥ तेन प्रतिष्ठि [ते] तस्तत्र सन्निधत्ते सदा हरिः । देवतान्तरभक्तो वा समबुद्धिरथापि वा ॥ नास्तिको वेदहीनो वा न प्रतिष्ठां समाचरेत् ॥

इति *। 
नारदीयपद्धतौ च- 
व्याख्यानविभागे सच्चरित्ररक्षा --- प्रथमोऽधिकारः 
* गृहस्थः श्रोत्रियो विप्रो नित्यकर्मरतश्शुचिः । शान्तश्चक्रधरो दान्तरसद्भक्तो दोषवर्जितः ॥ 
शास्त्रज्ञः कर्मदक्षश्च प्रतिष्ठां कर्तुमर्हति ॥

इति *। 
सर्वसंहितासारभूते श्रीसात्वते च विभवमूर्तिपरिच्छेदे - 
न च वाच्यम् 
* नास्त्रैर्वस्त्रैर्ध्वजैर्येषां व्यक्तिर्व्यक्ता जगत्तये । तेऽपि लाञ्छनवृन्दं तु धारयन्त्यडिगोचरे ॥ 
ललाटे बांसपट्टे वा पृष्ठे पाणितलद्वये । तनूरुहचये मूर्ध्नि कर्मिणां प्रतिपत्तये ॥ अपि संसारिणो जन्तोस्स्वभावाद्वैष्णवस्य च । न जहात्याच्युतं लिङ्गं किं पुनर्विभवाकृतेः ॥

इति *। 
५७ 
* असूयत शुभाचारं वासुदेवपरायणम् । शुभलक्षणसंपन्नं चकाङ्कितमनुत्तमम् ॥ इति लैङ्गवच[नात् ]नवत् इदमपि सहजचिह्नपरमिति ; तस्मिन्नपि लैङ्गवचने सहजचिह्नपरत्वे नियामकाभावात्, *शुभलक्षण- संपन्नमित्यनेन गतार्थत्वात्, शुभाचारमितिवत्पाश्चात्यार्थवर्णनोपपत्तेश्च । अस्तु वा तत्र शुभलक्षणशब्दस्य गोबलीवर्द- न्यायात्सङ्कोचः, अत्र तु संहितान्तरश्रुत्याद्यनुसारादङ्कनविषय[मेवेति ]मिति मन्तव्यम् । एवं सनत्कुमारसंहितादिष्वपि -- 
* सर्वपापविनाशार्हं रथाङ्गस्य तु धारणम् । सर्वकल्याणदमिह पश्चात्संसारनाशनम् ॥ सुवर्णरूप्यताम्राद्यैर्लोहेन च तथैव वा । तथा स्थानमष्टारं सुनाभिं च सुवृत्तकम् ॥ 
ज्वालाचतुष्कसंयुक्तं कृत्वा चैव विधानतः । अभौ प्रताप्य विधिवद्धारयेद्भक्तिसंयुतः । इत्यादि द्रष्टव्यम् । तदेवं भगवच्छास्त्रे समाराधकादीनां सर्वेषामपि चक्रादिलाञ्छनधारणस्यावश्यकर्तव्यतयाऽभिहितत्वात् प्रमाणा- न्तरगवेषणं चापवरकनिहितहिरण्यनिधेः पुरुषस्य कोद्रवाद्यर्थं कृपणजनयाचनमिति परिहसन्ति सन्तः । तेनाहितलक्षण- पर्यायतया कृतलक्षणशब्दस्याप्रसिद्धरूढिविशेषाश्रयणमपि निरस्तम् । अतः -* ब्राह्मणैः क्षत्रियैर्वैश्यैश्शूद्रैश्च कृतलक्षणैरिति चक्रादिविषयमेव । 
एतेन यदुक्तं हरिवंशे सप्तचत्वारिंशच्छततमेऽध्याये यात्रारम्भे- 
* चक्राङ्किताः प्रवेष्टव्या यावदागमनं मम । नामुद्रिताः प्रवेष्टव्या यावदागमनं मम ॥ इति, तदपि यथोपलम्भं सामान्यतस्सर्वजनविषयमेवेति निर्व्यूढम् । यद्यपि तत्र नगररक्षाभिधाने तात्पर्यम् ; तथाऽपि भगव- दसाधारणचिह्नमिदमित्यपि सिद्धं भवति, * वैष्णवानां विशेषतः इत्यादिवचनान्तरानुसाराच्च । न च नगररक्षौपयिक- भटादिमात्रविषयमिदमिति वक्तुं शक्यम्, तावन्तं कालं ब्राह्मणादेस्तत्र संचारनिरोधे प्रमाणाभावात्, ब्राह्मणादेश्चकाङ्कित- त्वाभावे प्रमाणाभावाच्च, प्रत्युत श्रुतिस्मृत्यादिविहितत्वेन तद्वत्त्वादेव । नन्वचक्राङ्कितस्यापि ब्राह्मणादेर्निवारणमत्रानुपयुक्त- मिति चेन्न, अभागवतानां ब्राह्मणानामप्यसितमनसामाशयपरिज्ञानायोगेन तन्निवारणस्यापि नगररक्षणौपयिकत्वात् । अतो ये चक्रातास्ते प्रवेष्टव्या एव न तु निवारणीयाः; ये तु न चक्राङ्कितास्ते न प्रवेष्टव्या इति वचनव्यक्तावनुवादांशस्य पुरोवादसापेक्षत्वेन श्रुत्याद्युपस्थापितब्राह्मणादिसर्ववर्णसंभवभगवदसाधारणजनविषयोऽयं ये चक्राङ्किता इत्यनुवादः ; तद्व्यतिरिक्तविषयश्च निषेधः । ये प्रवेष्टव्यास्ते चाङ्किता एव स्युरिति वचनव्यक्त्या लोहितोष्णीषन्यायेन विशेषण - विधानतात्पर्येऽपि नगरप्रवेशस्य प्रतिनियतजातिविषयत्वाभावेन साधारण्येनानुवादात्तत्तज्जातीयेषु चत्राङ्किता एव प्रवेष्टव्या नामुद्रिताः इति वाक्यार्थस्स्यात्, तथाऽपि ब्राह्मणादेस्तद्वत्त्वं सिद्धम् । 
R---8 
५८ 
पाने- 
पौराणिकानि च परशतानि वचांसि । 
श्रीमद्वेदान्तदेशिकग्रन्थमाला 
* धारयेद्विष्णुभक्तस्तु चक्रं बाहौ तु दक्षिणे । वामे तु शङ्खराजानं धारयेद्विष्णुमाप्नुयात् ॥ 
चक्रेणैवाङ्कितो विद्वान्वासुदेवं समाश्रयेत् । भावभक्ति समास्थाय ब्रह्मलोकं प्रयास्यति ॥

इति *। श्रीभागवते - चक्राङ्कितस्य सान्निध्ये तपः कुर्यात्प्रयत्नतः । स्नानं दानं जपं होमं तत्सर्वं चाक्षयं भवेत् ॥ 
संवत्सरेण यत्पापं मनसा कर्मणा कृतम् । तत्सर्वं नश्यते तेषां सकृच्चकाङ्कदर्शनात् ॥ 
ज्वरदाहभयं चैव चोरानिजभयं तथा । तत्सर्वं प्रशमं याति यत्र चक्राङ्कितो वसेत् ॥

इति *। आग्नेये - * पञ्चायुधानि वार्याणि भक्तिश्रद्धोपबृंहितैः । ललाटे मूर्द्धि हृद्वाहोरेकत्रैकं पृथक्पृथक् ॥ 
ललाटे तु गदा धार्या मूर्ध्नि चापस्ततः परम् । नन्दकं चैव हृन्मध्ये शङ्खचक्रे भुजद्वये ॥ [य]तथा च विधिवत्कृत्वा पञ्चायुधविधानतः । तत्तन्मन्त्रेण मन्त्रज्ञः प्रतिष्ठाप्य पृथक्पृथक् ॥ वह्निमध्ये समारोप्य विधिवत्पूजयेत्पुनः । अयेद्विधिवद्ब्रह्मन्नप्रमत्तस्समाहितः ॥ 
वर्णाश्रमेषु निष्ठानामन्येषां च विधानतः । कर्तव्यं भगवद्भक्तैस्सिद्वैर्मुक्तैश्चः योगिभिः ॥ चादिधारणाह्मविष्णुलोके महीयते ।

इति *। 
सिद्धैः - सिद्धिकामैः; मुक्तै:--मुमुक्षुभिरित्यर्थः । आदिकर्मणि क्तः, आशंसायां वा । भविष्यत्पुराणे- 
* चक्राङ्कितभुजं दृष्टा यस्तु तं नाभिवादयेत् । तिर्यग्योनिशतं प्राप्य विष्ठायां जायते क्रिमिः ॥

इति *। ब्रह्मकैवर्ते - * चक्राङ्कितभुजं मत्यै यो निन्दयति सर्वदा । स याति नरकं घोरं यावदा भूतसंप्लवम् ॥

इति *। लैङ्गये- अष्टाक्षरविदस्सर्वे विष्णुचक्राङ्कितास्तथा । श्रावका वासुदेवस्य तथैव नटनर्तकाः ॥ 
अन्ये च वैष्णवास्तत्र सर्वे चक्रेण लाञ्छिताः ।

इति *। 
श्रीवाराहे-- * वासुदेवाऊनं कुर्यादात्मनो बाहुमूलयोः । सोऽश्वमेधफलं प्राप्य विष्णुलोके महीयते ॥

इति *। तत्रैव क्षेत्रमाहात्म्ये- 
* मच्चत्राङ्कितदेहो यो मद्भक्तो भुवि दुर्लभः । मामेवैष्यति धर्मात्मा मदेकान्तेन चेतसा ॥ चक्रातिभुजाः केचिद्यत्र कुत्र वसन्ति वै । योजनानि तथा त्रीणि मम क्षेत्रं वसुन्धरे ॥ ये केचिद्यत्र पुरुषा विष्णुचक्राङ्कमुद्रिताः । तेषां दर्शनमात्रेण महापातकनाशनम् ॥ भूतप्रेतपिशाचाश्च डाकिन्यश्च वसुन्धरे । तत्सर्वं प्रशमं याति यत्र चक्राङ्कितो वसेत् ॥ इत्यादयः | स्कान्दे यमवचनम् - 
* येषां चत्राङ्कितं गात्रं शूद्रेष्वपि च दृश्यते । ते वै स्वर्गस्य नेतारो ब्राह्मणा भुवि देवताः ॥

इति *। * शूद्रेष्वपि च दृश्यते इत्यस्य स्थाने लोकेषु परिदृश्यते इति वरदराजीयस्मृतिसंग्रहे यमस्मृतिपाठस्संगृहीतः । वामनेऽपि - लीलयाऽपि लिखेद्यस्तु बाहुमूले सुदर्शनम् । कुलकोटिं समुद्धृत्य स गच्छेत्परमं पदम् ॥

इति *। मात्स्ये- * चक्राङ्कितभुजाः केचिच्छङ्खाङ्कितभुजास्तथा । शङ्खचक्रधराः केचित्कुले विष्णुपरिग्रहे ॥ 
शङ्खचकानं कुर्यादात्मनो बाहुमूलयोः । कलत्रापत्यभृत्येषु पश्चादिषु च मुक्तये ॥ 
मञ्चकाङ्कितदेहो यो मद्भक्तो भुवि दुर्लभः । नैवाप्नोति वशं मृत्योरप्याज्ञाभङ्गकृन्नरः ॥

इति *। 
व्याख्यानविभागे सच्चरित्ररक्षा - प्रथमोऽधिकारः 
श्रीगारुडे - * विष्वक्सेनस्स्वयं चक्रमादायात्मविभूषणम् । प्रयच्छति महातेजा हरिभक्तानुकम्पया ॥ 
तथा- 
विष्णुचक्राङ्कितं गात्रं पवित्रमिति वै श्रुतिः । चक्राङ्किताय दातव्यं हव्यं कव्यं द्विजोत्तमैः ॥ अचक्रधारिणं विप्रं यश्श्राद्धे भेोजयिष्यति । रेतोमूत्रपुरीषादीन् स पितृभ्यः प्रयच्छति । इत्यादि । * अभिनैव तु संतप्तं चक्रमादाय वैष्णवम् । दाहयेत्सर्ववर्णानां हरिसालोक्यसिद्धये ॥ 
तथा ब्रह्माण्डे श्रीविष्णुरहस्ये त्रयस्त्रिंशेऽध्याये - 
* श्रावका वासुदेवस्य तथैव नटनर्तकाः । अन्ये च वैष्णवास्तत्र सर्वे चक्रेण लाञ्छिताः ॥

इति *। तत्रैव प्रथमेऽध्याये- 
* वैष्णवा मुनयः [पूज्याः ]पुण्या विष्णुलक्षणलक्षिताः । ध्यायिनो योगनिरताः सदा विष्णुपरायणाः ॥

इति *। तत्रैव मोक्षधर्मे उमामहेश्वरसंवादे श्रीवैष्णवमाहात्म्ये- 
* शङ्खचक्राङ्कितान् भक्त्या यः पूजयति मानवः । स साक्षाद्विष्णुसामीप्यं लभते नात्र संशयः ॥ इत्यारभ्य महता ग्रन्थेनायमर्थः प्रपञ्चितः । उपपुराणेषु ब्रह्माण्डसंहिताभेदरूपे वायव्ये- 
* उपवीतादिवद्धार्याः शङ्खचक्रादयस्तथा । ब्राह्मणस्य विशेषेण वैष्णवस्य विशेषतः ॥ विद्या विभूषणं पुंसस्तस्या वृत्तं विभूषणम् । विष्णुभक्तिर्विभूषाऽस्य सा चक्राद्यभूषणा । इत्यादि । आदित्यपुराणे- 
* चक्रादि धारयेद्विप्रो ललाटे मस्तके भुजे । पातकादिविशुद्धयर्थं भवक्लेशविनाशिनम् ॥ 
विहगेशेशनामाङ्काः शङ्खचक्राङ्किता नराः । निशङ्काश्च निरातङ्कास्ते सङ्कर्षणकिङ्कराः ॥ [शङ्खचकोर्ध्वपुण्ड्रादिरहितो ब्राह्मणाधमः । सजीवन्नेव चण्डालस्सर्वकर्मबहिष्कृतः ॥ स्वर्णस्तेयं सुरापानं गुरुतल्पायुतानि च । सर्व दहति निश्शेषं सकृच्चकाङ्कदर्शनम् ॥ इत्यादीनि परशतानि प्रमाणानि विद्यन्ते । ग्रन्थगौरववशादत्र न लिख्यन्ते ॥] 
५९ 
यद्यप्येते श्रुतिस्मृत्यादयो न दृश्येरन्; तथाऽपि नेदमनुष्ठानं हेयम्, होलकाधिकरणन्यायात्सर्वदेशवर्तिनो- ऽप्याचाराः प्रत्यक्षश्रुत्याद्यविरुद्धाः सर्वेषामप्युपादेया इति निरणैषुः ; दृश्यते च सर्वेष्वपि च देशेषु भगवत्पराणां सुदर्शनादिधारणम् । तत्राप्यङ्कनविधिमनुस्मरन्ति प्रायशो विद्वांसः । केचित्तु नूनमुष्णालवो यथाकथञ्चिदपि धारण- मुपादेयमिति प्रशस्तया मृत्तिकया लाञ्छयन्त्यङ्गानि । तुलसीकाञ्चनलोहताम्रादिनिर्मितां वा मुद्रां धारयन्ति । किंच * आत्मदास्यं हरेस्स्वाम्यं स्वभावं च सदा स्मरेत्यादिभिस्स्वतस्सिद्धं भगवद्दास्यमनुवर्तेतेति सामान्यतो विहिते तदुचित- मनुष्ठीयमानमनिवार्य पद्यकरणनामधारणवत् । न चाङ्गुलिविच्छेदस्यापि प्रसङ्गः, तस्याननुष्ठाननिरस्तत्वात् । सर्वदेश- वर्तिभिरननुष्ठानं दुर्निश्चयमिति चेन्न, यथादृष्टि निरूपणमात्रस्यैव [कर्त]वक्तव्यत्वात् ; अन्यथाऽतिप्रसङ्गात्, व्याप्त्या- देवानुदयप्रसङ्गात् । यद्यपि तस्याप्यनुष्ठानं क्वचित्स्यात्, ततस्तस्यापि न्यायबलादुपादेयत्वमेव स्यात्, न तु तत्प्रसङ्गेन ततोऽन्यस्य निषेधः । एतेन देवतान्तरचिह्नधारणप्रसङ्गोऽपि परिहृतः, तस्य स्वसैद्धान्तिकैरन्यैश्च निषिद्धत्वेनाधर्मत्वाच्च । नन्वयमप्याचारो विप्रतिपन्नत्वाद्धेयः स्यादिति चेत्, तत्किं विप्रतिपत्तिमात्रेण : उत प्रमाणादर्शनात् ? अथ प्रमाण- विरोधादिति ? नाद्यः, अतिप्रसङ्गादेः प्रागेव खिलनिरूपणे प्रतिपादितत्वात् ; धारणप्रतिकोटित्वेनाधारणस्यापि विप्रति- 
६० 
श्रीमद्वेदान्तदेशिकग्रन्थमाला 
पन्नतया हेयत्वप्रसङ्गाच्च । न द्वितीयः, प्रमाणप्रदर्शनात् । नापि तृतीय:, विषयव्यवस्थया विरोधस्य प्रशमितत्वात् । न च कैश्चिदननुष्ठानात्त्याज्यत्वम्, अतिप्रसङ्गादेव । न च शिष्टाननुष्ठानात्, तत्र सर्वशिष्टाननुष्ठानासिद्धेः ; कतिपय- शिष्टाननुष्ठानस्यातिप्रसङ्गित्वात् । 
* वैणवीं धारयेद्यष्टि सोदकञ्च कमण्डलुम् । यज्ञोपवीतं वेदं च शुभे रौक्मे च कुण्डले ॥ 
इति मनुविहितेषु यष्ट्यादिषु यज्ञोपवीतातिरिक्तानां कतिपयशिष्टैरधारणदर्शनाच्च । न च सुदर्शनादिधारिणस्सर्वेऽप्यशिष्टा इति वक्तुं शक्यम् ; तदन्येषां सर्वेषामशिष्टत्वप्रसङ्गस्यापि दुर्निवारत्वात् । श्रुत्यादिविधिनिपेधशास्त्रानुविधानात्तेषां शिष्टत्वमिति चेन्न, प्रस्तुतविषये विप्रतिपन्नत्वात् ; अर्थान्तरविषयानुष्ठानस्योभयत्र समत्वात् । तैरपि तेषां संबन्धादिषु परिग्रहाद्वैशिष्ट्यमभ्युपगतमिति चेत्तुल्यम्, तत एवैतेषामपि तैस्तदभ्युपगमात् । वर्जयन्ति केचित्तानिति चेत्; एतेऽपि केचिदन्यान्वर्जयन्त्येव ; यथाप्रमाणमितरेषु तेषामनादरणमाग्रह मूलमिति विशेषः । अतो मध्यस्थबुद्धीनां प्रत्यक्षश्रुत्यादि- चोदितेष्वपि केचिदाचाराः सार्वत्रिकाः केचित्तु न ; तत्र कचित्केचित्कांश्चिदाचरन्ति, अन्यत्रान्ये त्वन्यान् सर्वेऽपि सर्वं संभ्रमादिभिर्नाचरन्तीति दुर्निवारोऽयं घण्टापथः । 
एवं * लक्ष्मत्वादात्मभर्तुरित्यादिना पूर्वोक्तास्सर्वे हेतवो निर्व्यूढाः । * लक्ष्मत्वादात्मभर्तुरित्यस्य स्वाभाविक- दास्यानुवर्तन विधिसिद्धसमुचितविशेषानुष्ठानपरत्वेनानैकान्त्यानवतारात् । * प्रकृतिपरिणतिग्रन्थिदाहात्मकत्वादित्यस्य * अतप्ततनूरित्यादिना सिद्धत्वात् । *कृतचक्रधारी विष्णुं परं ध्यायतीत्यादिभिः कर्माङ्गत्वादोनां स्थितत्वात् । *प्रियत्वा- दित्यस्य संदिह्यमानार्थे साधूनामन्तःकरणप्रवृत्तिः प्रमाणमित्यस्मिन्नर्थे तात्पर्यात् । उक्तं च महाकविगिरिति मीमांसा- चार्यैरप्युपात्तम् - * सतां हि संदेहपदेषु वस्तुषु प्रमाणमन्तःकरणप्रवृत्तयः

इति *। * हेतुत्वात् सद्गृहीतेरित्यादिकस्यापि शास्त्रानुसारेण सदसद्विवेकौपयिकत्वतात्पर्येणातिप्रसंगाभावात् । * द्रावणात्किङ्करादेरित्यादिकस्यापि प्राक्प्रदर्शितयम- किङ्करसंवादादिसिद्धत्वात् । अतस्सिद्धं ब्राह्मणादिभिस्सुदर्शनादिकमवश्यं धार्यम्, मुमुक्षुभिस्तु विशेषत इति ॥ श्रीमद्वेङ्कटनाथेन सम्यगेतत्समर्थितम् । श्रुतिस्मृतीतिहासादिसिद्धं चकादिधारणम् ॥ अयमनवमसूक्तैरादिभक्तैर्यथावद्विदितनिजसुतत्त्वो विश्वमन्यादभव्यात् । रथचरणनिरूढव्यञ्चनानां जनानां दुरितमथन हेलादोहली देहलीशः ॥ 
इति सच्चरित्ररक्षायां सुदर्शनपाञ्चजन्यधारणविधिर्नाम 
प्रथमोऽधिकारः । 
॥ ऊर्ध्वपुण्ड्र धारण विधिर्नाम द्वितीयोऽधिकारः ॥ 
अथोर्ध्वगतिकामानामूर्ध्वपुण्ड्रस्य धारणम् । तिर्यक्पुण्ड्रादिहानं च शास्त्रस्समभिदध्महे ॥ 
सन्त्यत्र बहूनि श्रुतिस्मृतीतिहासादिवचांसि । तत्र तावन्महोपनिषदि - 
* धृतोर्ध्वपुण्ड्रः परमेशितारं नारायणं साङ्ख्ययोगाधिगम्यम् | 
ज्ञात्वा विमुच्येत नरस्समस्तै स्संसारपाशैरिह चैव विष्णुम् ॥

इति *। 
व्याख्यानविभागे सच्चरित्ररक्षा - द्वितीयोऽधिकारः 
६१ 
धृतोर्ध्वपुण्ड्रो ज्ञात्वेत्यन्वयः । मुमुक्षुर्नरः धृतोर्ध्वपुण्ड्रो ध्यायेदिति विध्यर्थः । साङ्ख्ययोगाधिगम्यं - ज्ञानयोग- कर्मयोगाभ्यां भक्तिद्वाराऽधिगम्यमित्यर्थः । नारायणविष्णुशब्दयोरन्यतरस्य संज्ञात्वमितरस्य निर्वचनविवक्षया विशेषण- परत्वं चात्र बोध्यम् । समस्तैस्संसारपाशैरिति बन्धहेतुभूतैः पुण्यपापरूपैः कर्मभिस्तन्मूलैश्च रागादिभिरित्यर्थः । इह चैव मुच्येतेत्येतत् * तमेवं विद्वानमृत इह भवतीत्यादिवत् । तच्चोत्तरपूर्वाघा श्लेषविनाशादिपरमिति सूत्रकारैरेव निर्णीतम् -* समाना चामृत्युपक्रमादमृतत्वं चानुपोप्येत्यादिभिः । यद्वा 
* यः करोत्यूर्ध्वपुण्ड्रं तु सन्ध्यावन्दनकर्मसु । तेनाहं सुलभो ब्रह्मन्नेकस्मिन्नेव जन्मनि ॥ 
यावज्जीवमिदं पुण्यनूर्ध्वपुण्ड्रं दधाति यः । जन्मन्यनन्तरे मुक्ति सद्यः प्राप्नोति दुर्लभाम् ॥ इत्याद्युपबृंहण भूतब्रह्माण्डवचनानुसारेणै[त] कस्मिन्नेव जन्मनि मोक्षे तात्पर्यम् । यथा 
* जन्म कर्म च मे दिव्यमेवं यो वेत्ति तत्त्वतः । त्यक्त्वा 
त्यक्त्वा देहं पुनर्जन्म नैति मामेति सोऽर्जुन ॥ इति श्रीमदवताररहस्यतत्त्वविज्ञानस्य शीघ्रं समस्तप्रतिबन्धकनिवर्तकत्वेन संपूर्णविद्यानिष्पत्तेरेकस्मिन्नेव जन्मनि मोक्षहेतुत्वं, तद्वद्वक्ष्यमाणमन्त्रध्यानादिविशिष्टोर्ध्वपुण्डधारण नियमस्यापीति भाव्यमिति । 
या पुनरिदानीं ब्रह्माण्डादिग्रन्थेष्वतिवितत विप्रकीर्णत्वादिना केषाञ्चिदतिशङ्का वर्तते; साऽत्र न कर्तव्या, संप्रतिपन्नश्रुतिस्मृत्यादिविरोधाभावात्, अविरोधिनामनाप्तत्वकल्पने गौरवादतिप्रसङ्गाच्च । तथा कठशाखायाम्- 
* घृतोर्ध्वपुण्ड्रः कृतचक्रधारी विष्णुं परं ध्यायति यो महात्मा । 
स्वरेण मन्त्रेण सदा हृदि स्थितं परात्परं यन्महतो महान्तम् ॥

इति *। 
अस्यार्थः श्रीमत्सुदर्शनधारणाधिकारे सर्वो व्याख्यातः । तथा नारदीयसंहितायां चतुस्सप्ततितमेऽध्याये -* अर्चनाङ्ग ब्रवीत्यन्या ऊर्ध्वपुण्ड्रं तथा श्रुतिः इत्युक्ता समुपात्ता काचित्काटकश्रुतिः । 
* धृतोर्ध्वपुण्डः परमेशितारं नारायणं पूजयति स्म भक्त्या । 
अर्ध्यादिभिः पौरुषसूक्तमन्त्रैस्संप्राप्नुयाद्विष्णुपदं महात्मा ॥ 
इत्यादीनि च वाक्यानि श्रूयन्ते । तत्र यः पूजयति स्म स विष्णुपदं संप्राप्नुयादिति यत्तच्छब्दाध्याहारेण योजना । अन्यत्सुगमम् । तस्यामेव संहितायामे कोनसप्ततितमाध्यायप्रभृतिभिष्षभिरध्यायैरयमर्थः प्रपञ्चितः ; स्वावसरे चोपा- दास्यामहे । तथा भल्लशाखायाम् - अर्चनादौ यज्ञमूर्तरूर्ध्वपुण्डमित्यारभ्य कुलं तारयते सप्त स गच्छेद्वैष्णवं पदमिति । तत्रैव देवतान्तरभक्तस्याप्यूर्ध्वपुण्ड्रधारणमभ्युदयावहमिति व्यक्तमुक्तम्- 
1 
* अन्यदेवेषु ये भक्ता जपहोमपरायणाः । ऊर्ध्वपुण्डं धारयन्ते इत्यादिना । तथाऽऽथर्वणे -* हरेः पादाकृति- मात्मनो हिताय मध्ये च्छिद्रमूर्ध्वपुण्ड्रं यो धारयति स परस्य प्रियो भवति स पुण्यवान्भवति स मुक्तिभाग्भवति -

इति *। अनेन संस्थानविशेषस्य विहितत्वात्सर्वशाखाप्रत्ययन्यायेन श्रुत्यन्तरेष्वप्येतदेव संस्थानमभिहितमिति गम्यते । इदं चोर्ध्व- पुण्ड्रधारणं सर्वजातिसाधारणम् । क्षत्रियादिष्वर्धचन्द्रादिभेदः ; तत्रापि वैष्णवानामूर्ध्वपुण्ड्रधारणमेव कार्यम्; अवैष्ण- वानामपि विप्रमात्राणामेतदेवेति व्यक्तं स्मरन्ति; यथा अनिवैश्यगृह्ये- 
* त्रिपुण्ड्रं ब्राह्मणो विद्वलीलयाऽपि न धारयेत् । धारयेत्प्रयतस्सम्यगूर्ध्वपुण्डं प्रयत्नतः ॥

इति *।472- 
६२ 
उक्तं च बोधायनेन- 
श्रीमद्वेदान्तदेशिकप्रन्थमाला 
* होमपूजादिसमये सायं प्रातस्समाहितः । ऊर्ध्वपुण्ड्रधरो विप्रो भवेच्छुद्धो न चान्यथा ॥

इति *। अन्यथेत्यनेन त्रिपुण्ड्रादेर्धारणमूर्ध्वपुण्डादेरधारणं च निषिध्यते । आह च वृद्धजाबालि :- 
शातातपश्च- 
* शस्त्रधार्य[स्त्र ]सिधारी च धनुर्धारी धनापहः । तिर्यक्पुण्ड्रधरो विप्रः स चण्डालसमो भवेत् ॥

इति *। 
त्रिपुण्ड्रं ब्राह्मणो विद्वाँलीलयाऽपि न धारयेत् । त्रिपुण्डधारणाद्विप्रः पतत्येव न संशयः ॥ यच्छरीरं मनुष्याणामूर्ध्वपुण्डं विना भवेत् । द्रष्टव्यो नैव तद्देहः श्मशानसदृशो हि सः ॥

इति *। पुराणेषु च मात्स्ये -* न त्रिपुण्ड्रं द्विजः कुर्यान्न तत्पूजां तथैव च

इति *। तत्रैव- 
* त्रिपुण्ड्रं ब्राह्मणो विद्वाँल्लीलयाऽपि न धारयेत् । धारयेत्प्रयतस्सम्यगूर्ध्वपुण्डं तु नित्यशः ॥

इति *। श्रीनारदीये च पद्मपुष्पाकार। दिकानग्निशिखाकारपर्यन्तानूर्ध्वपुण्ड्र संस्थान भेदानभिधाय 
* उक्तानि लक्षणान्येवं ब्राह्मणस्येति तत्स्मृतम् । त्रिपुण्ड्रं शूद्रकल्पानां शूद्राणां च विधीयते ॥ इत्यन्तेन वर्णानुरूपसंस्थानं विधायानन्तरमुच्यते - 
* सर्वजातिषु यो मर्त्यो विष्णुभक्तो भवेन्मुने । तस्योर्ध्वपुण्ड्रकरणे अधिकारो बुधैस्मृतः ॥

इति *। तथा पारमेष्टयसंहितायां शारीरभगवत्क्षेत्रवर्णनाध्याये- 
* श्वेतमृत्तिकया वाऽपि श्यामया पीतयाऽपि वा । ऊर्ध्वपुण्ड्रं द्विजैः कार्य वैष्णवैश्च विशेषतः ॥ ध्यानहोमजपाश्चैव सर्वाः पुण्याः क्रियास्तथा । विफलिष्यन्ति विप्राणामूर्ध्वपुण्डं विना कृताः ॥ चन्दनागरुभिश्चैव कर्तव्यं क्षत्रियैर्बुधैः । वैश्यैश्च बिल्वमूलेन शूद्रैर्भूत्या सतोयया ॥ 
1 
A 
सर्वैः श्वेतमृदा कार्य मूर्ध्वपुण्डं यथाविधि । ऋजूनि सान्तरालानि अङ्गेषु द्वादशस्वपि ॥

इति *। चन्दनागरुभिरित्यादिकं सामान्यक्षत्रियादिविषयम् । सर्वैरित्यादि तु विशेषविषयम् । तथा ब्रह्मरात्रे - 
* ब्राह्मणस्योर्ध्वपुण्ड्रं स्यात्क्षत्रियस्यार्धचन्द्रकम् । वैश्यस्य वर्तुलाकारं शूद्रस्यैव त्रिपुण्डकम् ॥ त्रिपुण्डं ब्राह्मणो विद्वलीलयाऽपि न धारयेत् । धारयेत्प्रयतस्सम्यगूर्ध्वपुण्ड्रं प्रयत्नतः ॥ ब्राह्मणस्य न कर्तव्यं तिर्यक्पुण्ड्रस्य धारणम् । स शूद्र इति मन्तव्यस्तिर्यक्पुण्ड्रस्य धारणात् ॥ ममार्चने विशेषेण ऊर्ध्वपुण्ड्रधरो द्विजः । कुलं तास्यते सप्त स गच्छेत्समतां मम ॥ उपवीतं शिखाबन्धमूर्ध्वपुण्डं विना कृतम् । अपवित्रकरं कर्म विप्रस्य विफलं भवेत् ॥

इति *। तत्रैवाध्याये पश्चादपि चतुर्णां वर्णानामूर्ध्वपुण्ड एव विशेष उक्तः- 
* ब्राह्मणस्य गदाकारं चक्राकारं नृपस्य तु । वैश्यस्य पद्मपत्रामं शूद्राणां शङ्खसन्निभम् ॥ 
पद्मपत्रायतं शस्तं सर्वेषां भोगसिद्धये । एवं वैष्णवचिस्तु सततं चिह्नितो भवेत् ॥ पिशाचभूतवेताल कूष्माण्डाद्या महागणाः । अस्यान्तिके न तिष्ठन्ति वैष्णवस्य महात्मनः ॥ प्रणवेनैव मन्त्रेण मृदा वै मामनुस्मरन् । ललाटे धारयेन्नित्यं मत्सायुज्यमवाप्नुयात् ॥

इति *। 
व्याख्यानविभागे सच्चरित्ररक्षा-द्वितीयोऽधिकारः 
ब्रह्माण्डे - * सर्ववर्णेषु मद्भक्ताः कुर्वीरन्नूर्ध्वपुण्डकम् । ब्राह्मणाश्च विशेषेण जपहोमपरायणाः ॥ 
किमत्रोक्तेन बहुना धारयेदूर्ध्वपुण्ड्रकम् । यो न धारयते मत्यों मामकं चिह्नमीदृशम् ॥ तं त्यजामि दुरात्मानं मदोयाज्ञातिलङ्घिनम् । तस्मान्मां प्राप्तुमिच्छद्भिर्वैष्णवैर्विमलाशयैः ॥ ऊर्ध्वपुण्डमिदं धार्यं सद्यः संसारमोचनम् । यमश्वोद्विजते नित्यमूर्ध्वपुण्ड्रधरान्नरात् ॥ नैनमन्तिमकाले तु बाधन्ते यमकिङ्कराः ॥

इति *। 
६३ 
तदेवं सर्वेषां विप्राणामन्येषामपि वैष्णवानामूर्ध्वपुण्डधारणमेव कार्यम् | अर्धचन्द्रवृत्तादिविधिस्तु ब्राह्मणव्यतिरिक्तजाति- ष्वप्यवैष्णवविषय इति सिद्धम् । 
अस्य चोर्ध्वपुण्डधारणस्य नित्यनैमित्तिकादिसर्वकर्माङ्गत्वपवित्रत्वमङ्गलत्वफलातिशयहेतुत्वादिभिस्स्वतः पुरुषार्थ- साधनत्वं च प्रपञ्चयन्ति । तथा हि श्रीविष्णुस्मृतौ- 
* उपवीतं शिखाबन्धमूर्ध्वपुण्ड्रं विना कृतम् । अपवित्रकरं कर्म विप्रस्य विफलं भवेत् ॥

इति *। आह च बोधायनः- 
* होमपूजादिसमये सायं प्रातः समाहितः । ऊर्ध्वपुण्डधरो विप्रो भवेच्छुद्धो न चान्यथा ॥

इति *। स्मृत्यन्तरेषु च - 
* स्वाध्याये भोजने चैव होमे मङ्गलकर्मणि । ऊर्ध्वपुण्डधरो नित्यं रक्षसां चापनुत्तये ॥

इति *। * स्नात्वा ललाटे तिलकं मृदा कुर्यादतन्द्रितः । पाषण्डपतितादीनां दर्शनस्यापनुत्तये ॥

इति *। अत्र तिलकशब्दोऽपि सामान्येनोर्ध्वपुण्ड्रमभिधत्ते श्रुतिस्मृत्यन्तरानुरोधात् ; अभियुक्तप्रयोगतश्च ;- 
दक्षः- 
; 
* उद्धरत्युपरि भक्तजनानित्यूर्ध्वताश्रयणसूचितशक्तिम् । 
ऊर्ध्वपुण्ड्र तिलकं बहुमानाकि विभर्षि वरद स्वललाटे ॥

इति *। 
में 
वामने * रक्षार्थमघनाशार्थं मङ्गलार्थं च भामिनि । धारयेदूर्ध्वपुण्ड्रं तु शिरसाऽहर्निशं सदा ॥ इत्यादि । तथा पाराशर्यसंहितायाम्- 
* निरूर्ध्वपुण्ड्रस्तु भवेन्न कदाचिदपि द्विजः । वैष्णवश्चेद्विशेषेण सर्वकर्माणि नार्हति ॥

इति *। आह च भार्गव:- 
* यज्ञो दानं तपो होमो भोजनं पितृतर्पणम् । सर्वे भवन्ति विफला ऊर्ध्वपुण्ड्रं विना कृताः ॥ 
द्रष्टव्यं नास्य कार्यं तच्छमशानसदृशं स्मृतम् ॥

इति *। 
ब्रह्माण्डे च - * मदाराधनकाले च सदा यज्ञादिकर्मणि । अवश्यं धारयेदेतदूर्ध्वपुण्ड्रं द्विजोत्तमः ॥ 
यज्ञदानतपोहोमजपस्वाध्यायकर्मसु । तत्फलप्राप्तयेऽवश्यं धारयेदूर्ध्वपुण्ड्रकम् ॥ 
श्रौतस्मार्तक्रियाः सर्वा ऊर्ध्वपुण्ड्रमकुर्वताम् । जायन्ते निष्फला ब्रह्मन् बाधिताश्च भवन्ति ताः ॥ मत्प्रियार्थं शुभार्थं वा रक्षार्थं चतुरानन । मद्भक्तो धारयेन्नित्यमूर्ध्वपुण्ड्रमतन्द्रितः ॥ 
ऊर्ध्वपुण्ड्र ऋजुः सौम्यो ललाटे यस्य दृश्यते । चण्डालोऽपि विशुद्धात्मा पूज्य एव न संशयः ॥ 
६४ 
श्रीमद्वेदान्तदेशिकग्रन्थमाला 
अशुचिश्चाप्यनाचारो मनसा पापमाचरन् । सद्यश्शुद्धो भवेत्तात ऊर्ध्वपुण्ड्रधरो नरः ॥ ऊर्ध्वपुण्ड्रधरो विप्रो मृतो वा यत्रकुत्रचित् । श्वपचोऽपि विमानस्थो मम लोके महीयते ॥

इति *। तत्रैवाध्यायान्तरेऽपि यः श्लोका एव किञ्चिद्भिन्नाः कृताः । तथोत्तरत्र - 
- *पन 
पाषण्डदर्शनस्पर्शसंभाषणपरोऽपि यः । सोऽपि पूतो भवेद्ब्रह्मन्नूर्ध्वपुण्ड्रस्य धारणात् ॥ 
ब्रह्मचारी गृहस्थो वा वानप्रस्थोऽथवा यतिः । अवश्यं धारयेत्पुण्यभूर्ध्वपुण्ड्रं सुशोभनम् ॥ यो मासमात्र सततं धारयेदूर्ध्वपुण्डकम् । चित्तप्रसादं शान्ति च मद्भक्ति लभते च सः ॥ यावज्जीवमिदं पुण्यमूर्ध्वपुण्ड्रं दधाति यः । जन्मन्यनन्तरे मुक्तिं सद्यः प्रामोति दुर्लभाम् ॥ विद्याविनयसंपन्ना ब्राह्मणा वेदपारगाः । मयि भक्ति न कुर्वन्ति चण्डालसदृशा हि ते ॥ ऊर्ध्वपुण्ड्रं मृदा धार्यं विप्रेण ब्रह्मवादिना । * उद्धृताऽसीति मन्त्रेण वैष्णवेन विशेषतः ॥

इति *। पारमेष्ट्यसंहितायाम्- 
धृतोपुण्डो विधिवन्नामानि द्वादश न्यसेत् । नमोन्तान्यञ्जलिं कुर्यान्नामान्युक्त्वा यथाक्रमम् ॥ जपं होमं तर्पणं वा दानमाराधनं हरेः । अन्यानि शुभकर्माणि पश्चात्कुर्याद्विजोत्तमः ॥ द्विजराजन्यवणिजां शूद्राणामन्त्यजन्मनाम् । एतत्सामान्यतः प्रोक्तं पितृदेवार्चनादिपु ॥ शिखोपवीतवद्धार्थमूर्ध्वपुण्ड्रं द्विजन्मनाम् । विना कृताद्विफलाः क्रियाः सर्वा महामते ॥ तस्मात्सर्वेषु कार्येषु धार्यं विप्रस्य धीमतः । भूतप्रेतपिशाचादिकूश्माण्डब्रह्मरक्षसाम् ॥ रेवतीपूतनामातृडाकिनीगुह्यकादिनाम् । रक्षाकारं दुर्ब्रहाणां संसारग्रहनाशनम् ॥ ऊर्ध्वपुण्ड्रात्परं नान्यद्दृष्टं ज्ञातं श्रुतं मया ।

इति *। 
तथा ब्रह्मरात्रे - पूजाकाले च होमे च सायं प्रातः समाहितः । सावित्रीजपकाले च वेदाध्ययन एव च ॥ 
याने च भोजने चैव शयने च विशेषतः । मन्त्रानुच्चार्य विधिना धारयेदूर्ध्वपुण्ड्रकान् ॥ रक्षार्थं वंशवृद्ध्यर्थं मङ्गलार्थं तु पद्मज । आभिरङ्गुलिभिः पुण्ड्रान्धारयन्ननधो भवेत् ॥ दृष्ट्वा प्रयाणकाले तु ऊर्ध्वपुण्ड्राङ्कितं नरम् । मृत्युरभ्यर्चनं कुर्याद्गुप्तं वैष्णवतेजसा ॥ सर्वपापविनिर्मुक्तः सायुज्यमधिगच्छति । 
तत्रैवाध्याये -- * शयने होमकाले च सायं प्रातः समाहितः । मन्त्रमुच्चार्य विधिना धारयेदूर्ध्वपुण्ड्रकम् ॥ 
एवं यः कुरुते नित्यं मत्सायुज्यमवाप्नुयात् । इत्यादि । 
तत्रैव- 
* मद्भक्तो धारयेन्नित्यमूर्ध्वपुण्ड्रमतन्द्रितः । जितेन्द्रियो जितक्रोधः फलमेष्यति कर्मणाम् ॥ 
दैवे च मानुषे पित्र्ये कर्मण्येव विशेषतः । रक्षार्थं पापनाशार्थं वर्धनार्थं ममात्मज ॥ 
ताभिरङ्गुलीभिश्च कारयेन्न स्पृशेन्नखैः । 
ऊर्ध्वपुण्ड्र ऋजुः सौम्यो ललाटे यत्र दृश्यते । चण्डालोऽपि विशुद्धात्मा पूज्य एव न संशयः ॥ अशुचिश्चाप्यनाचारो मनसा पापमाचरन् । शुचिरेव भवेन्नित्यमूर्ध्वपुण्ड्रधरो नरः ॥ 
ऊर्ध्वपुण्ड्रधरो नित्यं मम लोके महीयते । श्वपाको वाऽथ गोनो वा मामेवैष्यत्यसंशयम् ॥ 
व्याख्यानविभागे सच्चरित्ररक्षा - द्वितीयोऽधिकारः 
ऊर्ध्वपुण्ड्रमृजुं कुर्यान्मम पादमनुस्मरन् । सर्वापयो विनिर्मुक्तस्सायुज्यं मोक्षमृच्छति ॥

इति *। 
श्रीनारदप्रोक्तायां श्रीमदष्टाक्षरब्रह्मविद्यायाम्- 
* असङ्ख्याताच्च सङ्ख्यातः सहस्रगुण उच्यते । सङ्ख्यातादपि साहस्र ऊर्ध्वपुण्डतनोर्जपः ॥

इति *। श्रीनारदीये सप्ततितमेऽध्याये- 
* ऊर्ध्वपुण्ड्राङ्कितो मत्यों यत्कुर्यात्कर्म वैदिकम् । तत्सर्वं सफलं तस्य भवत्येव न संशयः ॥ नित्यं नैमित्तिकं चैव लौकिकं कर्म वैदिकम् । ऊर्ध्वपुण्ड्राङ्कितः कुर्यात्तत्तत्फलमवाप्नुयात् ॥ ऊर्ध्वपुण्ड्राङ्कितं गात्रं चण्डालस्यापि दृष्टवान् । पुरुषो हर्षयुक्तश्च भवत्येव महामुने ॥ सर्पं दृष्ट्वा यथा लोके दर्दुरा भयसंयुताः । ऊर्ध्वपुण्ड्राङ्कितं तद्वत्कम्पन्ते यमकिङ्कराः ॥ ऊर्ध्वपुण्ड्रेण संयुक्त म्रियते यस्तु मानवः । चण्डालोsपि विशुद्धात्मा विष्णुलोके महीयते ॥ यो बिना चोर्ध्वपुण्ड्रेण यत्कुर्यात्कर्म वैदिकम् । निष्फलं तस्य तत्कर्म भस्मनीव हुतं हविः ॥ तस्मात्कर्मादिषु श्रेष्ठमूर्ध्वपुण्ड्रं विचक्षणः । धारयेत्प्रयतः सम्यक् तत्कर्मफलसिद्धये ॥ ऊर्ध्वपुण्ड्रं विना यस्य शरीरं भवति द्विज । तं दृष्ट्वा गगने सूर्यो निरीक्ष्यः साधुभिस्सदा ॥ ऊर्ध्वपुण्ड्रेण संयुक्त विष्णुभक्तश्व यो नरः । तस्य लोकस्य सिद्धिः स्याद्विष्णोरमिततेजसः ॥ केवलस्योर्ध्वपुण्ड्रस्य धारणादपि मानवः । देहजैः पापसङ्घातैर्मुच्यते नात्र संशयः ॥ 
श्वपचोऽपि द्विजश्रेष्ठ ऊर्ध्वपुण्ड्रेण संयुतः । विष्णुभक्तस्तु भवति विष्णुलोकं स गच्छति ॥ ऊर्ध्वगत्यां हि यस्येच्छा तस्योर्ध्वं पुण्ड्रमुच्यते । ऊर्ध्वगत्या तु देवत्वं प्राप्नोतीह न संशयः ॥ ऊर्ध्वं नयति यत्पुण्ड्रं प्राणिनः पापकारिणः । तस्याख्या ह्यूर्ध्वपुण्ड्रेति तस्मात्तद्धारयेद्बुधः ॥

इति *। 
अतस्सिद्धं कर्माङ्गत्वादिभिरूर्ध्वपुण्ड्रस्य अवश्यधार्यत्वम् । 
अस्य च निर्माणे मृदेव प्रशस्ततमा ; द्रव्यान्तराणि तु अधिकारिविशेषप्रतिनियतान्येव । 
६५ 
ननु, भस्मनोऽपि शुद्धतमद्रव्यत्वादूर्ध्वपुण्ड्रवारणे मुख्यत्वमेष्टव्यमिति चेन्न ; भस्मनः स्वतः शुद्धत्वासिद्धेः । भस्माद्यधिष्ठितदेशस्य हि चण्डालाद्यधिष्ठितदेशवत्तत्तदनुगुणशोधनानि द्रव्यशुद्धिप्रकरणेषु विधोयन्ते । न हि शुद्धद्रव्य- संस्पृष्टप्रदेशस्य कचिच्छोधनमुपदिश्यते । आह च शङ्खः- 
* दीपाग्निर्दीपतैलं च भस्म चास्थि रजस्वला । एतानि ब्राह्मणः स्पृष्ट्वा सवासा जलमाविशेत् ॥

इति *। तथा निषिध्यमानतुषलोष्टाद्यशुद्धद्रव्यसमभिव्याहारबलात्स्वतोऽशुद्धत्वमेव हि भस्मनः प्रतीतम् । यथोक्तं गौतमेन * न भस्मकेशतुषकपालामेध्यान्यधितिष्ठेदिति । उक्तं चापस्तम्वेन भस्मतुषाधिष्ठानं पदा पादस्य प्रक्षालनमधिष्ठानं च वर्जयेदिति । एवमन्यत्रापि । ननु * भस्मकरीषच्छायासु मूत्रं न विसृजेदिति प्रशस्तसहपाठोऽपि दृश्यत इति चेन्न । करीषस्य प्रशस्तत्वेऽपि छायायाः प्राशस्त्यनियमाभावात् ; अप्रशस्ता एव हि स्तुहिकरञ्जादिच्छायाः । तस्मादशुद्धमेव स्वतो भस्म । कथं तर्हि * आग्नेयं भस्मना स्नानं वायव्यं गोरजस्स्मृतमिति स्नानकरणतया तस्य विधिरिति चेत्, इत्थम्- न हि तत्र भस्मनः स्वतः शुद्धत्वमभिधीयते । अपि त्ववगाहनाद्यशक्तविषयामुख्यस्नानविधानपरतया तस्य तदानीं शुद्धयापादकत्वमात्रम् । न च क्वचिच्छुद्धिहेतोस्सर्वत्र शुद्धत्वमिति नियमः सुरापशोधकामिस्पृष्टसुराया अवकीर्णि- पशुभूत गर्दभादेश्व स्वतश्शुद्धत्वप्रसङ्गात् । एतेन- 
R-9 
६६ 
श्रीमद्वेदान्तदेशिकग्रन्थमाला 
* मद्यं पीत्वा गुरुदारांश्च गत्वा स्तेयं कृत्वा ब्रह्महत्याश्च कृत्वा । 
भस्मच्छन्नो भस्मशय्याशयानो रुद्राध्यायी मुच्यते सर्वपापैः ॥ 
इति । शातातपवचनमपि निर्व्यूढम् ; अस्यापि प्रायश्चित्तत्रतविशेषविधिपरत्वादिति । यत्पुनरथर्वशिरसि अग्निरिति भस्मेत्यादिना * विसृज्याङ्गानि संस्पृशेदित्यन्तेन समन्त्रकं भस्मग्रहणं विहितम् ; तदपि * व्रतमेतत्पाशुपतमिति तत्र विधीयमानपाशुपतव्रताङ्गमिति न सार्वत्रिकं भवितुमर्हति । उक्तं चैतद्वरदगुरु भिस्तत्त्वसारे- 
* प्रस्तुत्य रुद्रवपुषः पुरुषोत्तमस्य विद्यामथर्वशिरसीरितमङ्गमस्याः । 
भस्मप्रसक्तिरितरत्र न चास्ति यद्वत्सौत्रामणीप्रकरणोक्तसुराग्रहस्य ॥

इति *। 
अग्निहोत्रभस्मग्रहणं तु कल्पसूत्रकाराद्यननुशिष्टत्वात् न क्रियाङ्गम्; भस्मापेक्षायां तु शुद्धस्थलात्तदुपादानमुचितमिति तत्र तहः । एतदभिप्रायेण ह्युक्तं ब्रह्माण्डे- 
* अथ द्रव्यं प्रवक्ष्येऽहमूर्ध्वपुण्डस्य पद्मज । मृच्चन्दनजलान्याहुस्तथा भस्माग्निहोत्रजम् ॥ इत्यादिकम् । अस्तु वा शुद्धत्वं भस्मनोऽपि, वचनबलात् प्राणान्वापि मृदेव प्रशस्ततमा । वैष्णवैस्तु भस्म परित्याज्य- मेव । न हि वचनविरोधे न्यायप्रसरो मीमांसकैरनुमतः । सन्ति च बहूनि वचांसि । तथा हि- 
मार्कण्डेये- 
ये - * ऊर्ध्वपुण्ड्रं मृदा धार्यं विप्रेण ब्रह्मवादिना । * उद्धृताऽसीति मन्त्रेण वैष्णवेन विशेषतः ॥

इति *। पारमेष्ठ्यसंहितायाम्- 
* श्वेतमृत्तिकया वाऽपि श्यामया पोतयाऽपि वा । ऊर्ध्वपुण्ड्रं द्विजैः कार्यं वैष्णवैश्व विशेषतः ॥ इत्यादि । तथा कुण्ठिनप्रोक्ते श्रीकृष्णमन्त्रकल्पे- 
* स्नात्वा विधानतः पूर्वमूर्ध्वपुण्ड्रं तु धारयेत् । मृदैव वैष्णवः कुर्यादलाभे चन्दनेन वा ॥ 
न भस्मना कदाचिच्च ऊर्ध्वपुण्ड्रं समाचरेत् ॥

इति *। 
ब्रह्मरात्रे - * चन्दनं पञ्चगव्यं च बिल्वं पञ्चाङ्गमृत्तिका । न प्राण्यङ्गसुगन्धानि श्रीपत्रं भस्म तोयकम् ॥ 
वैष्णवेन विशेषेण धार्या पञ्चाङ्गमृत्तिका । चन्दनं पञ्चगव्यं च ब्राह्मणेन विशेषतः ॥

इति *। 
एतद्ब्राह्मणस्य भस्मादिनिषेधपरम्, न तु चन्दनादेः मृद्वत्प्रशस्ततमत्व परमिति स्वप्रकरणसमानप्रकरणाभ्यां व्यक्तम् । 
अतोऽत्र [प्रशस्त ] मृदलाभदशायां ब्राह्मणस्य चन्दनपञ्चगव्ययोरनुमतिमात्रम्- 
* श्रीकामो धारयेद्वित्वं श्रीपत्रं चन्दनं तु वा । राजा प्राणिसुगन्धानि चन्दनं चागुरुं तथा ॥ 
भस्म विच्छूद्रयोः क्तं पञ्चगव्यं विशोऽपि वा । शूद्रेणैव सदा धार्यं भस्म तोयकमेव च ॥ इत्यादि । तथा - मृदैव वैष्णवः कुर्यादलाभे चन्दनेन वा । न भस्मना कदाचिच्च द्रव्येणान्यतमेन वा ॥ 
चन्दनं प्राणिगन्धं च श्रीपत्रमगुरुं तथा । राजसद्रव्यमेवैतद्वदन्ति ब्रह्मवादिनः ॥ पञ्चगव्यं च बिल्वं च श्रीपत्रं भस्म तोयकम् । तामसद्रव्यमेवैतत्सात्त्विकी पञ्च मृत्तिका ॥

इति *। तथा किञ्चिदनन्तरमतिक्रम्योक्तम्-- 
* सौभाग्यैश्वर्यविज्ञानं चन्दनं समुदाहृतम् । आयुष्यमगुरुश्चैव श्रीपत्रं शान्तिदं स्मृतम् ॥ इत्युपक्रम्य, 
व्याख्यानविभागे सच्चरित्ररक्षा — द्वितीयोऽधिकारः 
1 
६७ 
* मुक्तिदा पञ्चमृच्चैव श्रीकरो बिल्व एव च । सर्वगन्धानि वश्यानि पुण्या केदारमृत्तिका ॥

इति *। श्रीनारदीये च मृच्चन्दनादिविकल्पो व्यवस्थितविषय: ; मृदलाभदशायां चेतरद्रव्यग्रहणमिणि निर्णीतम् । तथा हि- * मृद्दव्यं प्रथमं श्रेष्ठं तत्र कारणमुच्यते इत्युक्त्वा, उद्धृताऽसीत्यादिकां * प्रतिष्ठितमित्यन्तां श्रुतिमुपादाय, 
* तस्मात्तु मृत्तिका ग्राह्या सर्वद्रव्येषु नित्यशः । मृत्तिकायाः प्रधानत्वं वक्ति तत्रापरा श्रुतिः ॥ इत्युक्त्वा, * अश्वकान्तेति मन्त्रमुपादाय प्रत्यक्षा श्रुतिरित्याह तस्माच्छ्रेष्ठतमा तु मृदित्युक्तम् । अनन्तरं च, 
, 
* ब्राह्मणस्य तु मृत्प्रोक्ता क्षत्रियाणां च चन्दनम् । वैश्यस्य बिल्वमूलं तु शूद्राणां भस्म चोच्यते ॥ इति वर्णव्यवस्थथा द्रव्याणि विभज्यालाभदशायां प्रतिनियतानुकल्पफलविशेषादि मूलाधिकारिविशेषाभिप्रायेणोक्तम्- 
* सर्वेषां वा यथायोगं मृत्तिका वाऽथ चन्दनम् । विल्वमूलं तथा भस्म निर्दिष्टानि पुरातनैः ॥ तस्मादन्यतमं तेषां मृदित्वा मन्त्रसंयुतम् । ऊर्ध्वपुण्ड्रं नरः कुर्याद्रक्षसां चापनुत्तये ॥

इति *। एवमन्यान्यपि तथाविधानि वचनानि मृदलाभदशापेक्षया प्रवृत्तानीति मन्तव्यम् । तथा नारदीयसंहितायां चतुर्विशाध्याये 
* ऊर्ध्वपुण्डं मृदा शुक्ल यो धत्ते नित्यमात्मवान् । तस्य प्रसादं कुरुते विष्णुर्लोकनमस्कृतः ॥

इति *। स्मृतिषु वृद्धवसिष्ठस्मृतौ - 
ऊर्ध्वपुण्ड्रं मृदा कार्यं यतीनां च विशेषतः । भस्मचन्दनगन्धादीन्वर्जयेद्यावदायुषम् ॥

इति *। इदं च यतितुल्यभगवदसाधारण्याद्वचनान्तरानुरोधाच्चान्येषामपि वैष्णवानां ग्राह्यम् । एवं श्रीपाद्मसंहितायाम्- 
* प्रशस्ते पर्वताग्रादौ जातया श्वेतमुत्स्त्रया । उच्चार्य केशवादीनि नामान्यज्ञे यथाक्रमम् ॥ 
इत्यादि । तत्रैव समाराधनमधिकृत्य- 
* पूजकोऽलङ्कृतः स्रग्वी शुक्लाम्बरधरः शुचिः । शुक्लोत्तरीयवान् रम्यचन्दनाद्यनुलेपनः ॥ 
चन्दन श्वेतमृत्स्नाम्बु कल्पिताग्र्योर्ध्वपुण्ड्रकः ॥

इति *। 
पारमेश्वरे कुमुदादीनां ध्यानोपदेशे तेषामूर्ध्वपुण्डधारणोक्त्यनन्तरमुक्तम्- 
* एवं तदीया विप्राश्च क्षत्रिया वैश्यजातयः । मृदैव वा चन्दनेन कल्पितैरूर्ध्वपुण्ड्रकैः ॥ 
द्वादशैकचतुर्भिर्वा भूषितास्स्स्सदा द्विजेति । 
मृदैव वा चन्दनेनेति-मृदैव, तदलाभे चन्दनेन वेत्यर्थः । आदित्यपुराणे गौतमशाप:- 
* त्रिपुण्ड्रधारिणो नित्यं भस्मोद्धूलनतत्पराः । भविष्यथ त्रयीबाह्या मिथ्याज्ञानप्रलापिनः ॥

इति *। * अन्ये भस्मजटोपेता यथोक्तं गौतमात्पुरा इति च । 
एवं वाराहेऽपि - * गोवध्याकरणं मह्यं यावत्पश्यति योगवित् । ऋषीणां मायया सर्वमिति संचिन्त्य तत्र वै ॥ 
शशाप ताजटाभस्समिथ्यात्रतधरांस्तथा ॥

इति *। 
तत्रैव क्षेत्रमाहात्म्याभिधानभागे-- 
कुलीनो ब्राह्मणो विद्वान्भस्मधारी भवेद्यदि । वर्जयेत्तादृशं देवि मद्योच्छिष्टघटं यथा ॥

इति *। मार्कण्डेये - * ऊर्ध्वपुण्ड्रं मृदा धार्यं विप्रेण ब्रह्मवादिना । * उद्धृताऽसीति मन्त्रेण वैष्णवेन विशेषतः ॥

इति *। 
६८ 
ननु भागवतासाधारणे श्रीसाचते- 
श्रीमद्वेदान्तदेशिकग्रन्थमाला 
* जलनिर्मथितेनैव ऊर्ध्वपुण्ड्रचतुष्टयम् । हृद्यंसयोललाटे च कुर्याद्दीपशिखाकृति ॥ 
3 
इति विधानात् भस्मापि वैष्णवैर्ग्राह्यमिति चेत् किं विहितत्वमात्रेण नैस्तद्ायम् ! उत तान्प्रति विहितत्वेन ? नाद्यः, अतिप्रसङ्गात् ; तान्प्रति तन्निषेधशतस्योक्तत्वात् । अत एव न द्वितीयोऽपि तान्प्रति विहितत्वासिद्धेश्च । ननु भगवत्समाराधनाधिकृतः * नाविष्णुर्विष्णुमर्चयेदित्यादिभिः विष्णुभूतः किमवैष्णवः इति चेत्, शान्तं पापम्, केनैव- मुक्तम् ? तान्प्रति विहिते वैष्णवान्प्रति विहितत्वं नास्तीति वदता त्वयैवेति चेत्, हन्त विशे; तत्र हि पूर्वमेव धृतोर्ध्वपुण्ड्रस्य समाराधितवासुदेवस्याद्मिकार्यसमनन्तरमिदं विधीयमानं तत्रत्याद्मिकार्यानुप्रविष्टं मन्तव्यमायुष्मता; न पुनर्वैष्णवमात्रप्रयुक्तोऽयं विधिः ; नापि समाराधनस्यापि सार्वत्रिकः । न हि क्वचित्कर्मणि विहितं सार्वत्रिकं भवितु- मर्हति, अतिप्रसङ्गादिति । एतेन विखनस्सूत्राद्युक्तमपि तत्कर्ममात्राङ्गत्वेन निर्व्यूढम् । एवं च यान्यपि कल्पेषु- 
* अन्नाद्यकामो जुहुयादेवमेव समाहितः । तद्भस्म धारयेन्नित्यं भवेदन्नाद्यवान्भुवि ॥ इत्यादीनि वचनानि, तान्यपि तत्तत्कामानधिकृत्य प्रवृत्तानीति न पूर्वोक्तेन निषेधेन विरुद्धानि ॥ 
, 
ननु समस्तभागवतसार्थसंगृहीतवकुलधरमहर्षिदृष्टे द्रमिडनिगमे $ कथं भगवत्किङ्करलाञ्छनतथा भस्मोर्ध्वपुण्ड्र - प्रतिपादनम् ? इत्थम् - सादृश्यमूलम्रान्तिप्रतिपादनपरत्वात्तस्य वाक्यस्य । यद्वा, न तत्र भस्मासाधारणः शब्दः प्रयुक्तः तत्र हि प्रयुक्तः शब्दो भगवद्भक्तपादरजसि तेनैव प्रयुक्तः; अतो दिव्यचूर्णविषयतयाऽपि तच्छक्यं निर्वोढुम् । नन्वस्तु 
। तत्र तथा ; धवलचूर्णपरामर्शेन भगवत्का मुकनायिकोन्मादप्रशमनाभिधानं कथमिति चेन्न, पूर्ववाक्यपरामर्शाद्धवलचूर्णपरा- मर्शेन तच्छान्तिरिति वाक्यार्थपरत्वात् । अनन्तरगाथायां भगवद्भक्तपादरजसा तच्छान्तिसिद्धान्तिता । धवलशब्दस्यापि *सितमनसमितिवत् विशुद्धमात्र परतयोत्तरैकार्थ्यं वा । एतेन भगवत एव वलक्षचूर्णधारणवचनमपि निर्व्यूढम् । चक्षुषि च तद्धारणं तत्र विहितमिति अञ्जनपरत्वमाहुराचार्याः । वलक्षशब्दोऽपि पूर्ववत् । न हि तत्र वलक्षशब्दोऽपभ्रंश- प्रयुक्तः, अपि त्वञ्जनार्थतयैव द्रमिडादिभाषारूढं शब्दान्तरमेवेति तद्भाषाविदः । बकुलधरमहर्षेश्व श्रुतिस्मृत्याद्युपबृंहण- प्रवृत्तत्वान्न तद्विरोधेन निर्वाहः शक्यः । अतो मृदेवोर्ध्वपुण्ड्रे प्रशस्ततमा । सैव च वैष्णवैरुपादयेति सिद्धम् । 
इयं च भगवत्क्षेत्रत्वविशेषितेष्वेव पर्वताग्रादिषु मृत्तिका ग्राह्या । तथा हि पारमेष्ठथसंहितायां मध्यमखण्डे शारीर भगवत्क्षेत्रवर्णने- 
* गिरौ नदीतटे वाऽथ वल्मीके जलधेस्तटे । श्रीमतुलसिकामूले विष्णुक्षेत्रे यदि द्विज ॥ 
सर्वतः सन्ति सरितो वल्मीकाः सन्ति भूतले । पर्वताः सन्ति बहवः समुद्राः सर्वतो वृताः ॥ तत्रतत्र च न ग्राह्या मृत्तिका मुनिसत्तम । ग्राह्या भगवतः क्षेत्रे तद्वर्णानां फलं शृणु ॥

इति *। ब्रह्माण्डे च - सिन्धुतीरेऽथ वल्मीके बिल्वमूले जलाशये । पर्वताग्रे नदीतीरे मम क्षेत्रे विशेषतः ॥ 
अन्येष्वपि च तीर्थेषु नलिनीमूलकेषु च । स्थानेष्वेतेषु गृह्णीयात्कुर्यान्नान्यत्र मानवः ॥

इति *। तत्रैवाध्यायान्तरे -- * पर्वताग्रे नदीतीरे मम क्षेत्रे विशेषतः । सिन्धुतीरेऽथ वल्मीके तुलसीमूलमाश्रिते ॥ 
मृद एताश्च संग्राह्या वर्ज्याश्चान्यत्र मृत्तिकाः ॥

इति *। 
$ नीरु शेव्वे इडक्काणिल ( ४. ४. ७) इति गाथाऽत्रानुसन्धेया । 
व्याख्यानविभागे सच्चरित्ररक्षा - द्वितीयोऽधिकारः 
६९ 
Exga 
अत्र * मम क्षेत्रे विशेषत इत्येतत्सर्वत्रान्वेतव्यम्, विशेषत इत्येतदाञ्जस्याद्वचनान्तरानुरोधाच्च । यत्तु तत्र त्रिचतुर- वचनव्यवधानेन पृथगेवोक्तम्- 
* मूले कृष्णतुलस्या यत्तन्मेऽतीव प्रियं भवेत् । मत्सायुज्यं च सारूप्यं सालोक्यं वा लमेत सः ॥ इति, तद्भगवत्क्षेत्रत्वप्रसिद्ध्यभावेऽपि कृष्णतुलसीसंबन्धमात्रेण भागवतत्वं सिद्धमिति ज्ञापनार्थम् ; तुलसी मात्रात्कृष्णतुलस्या वैशिष्टयज्ञापनार्थं वा । तथा ब्रह्मरात्रे - 
* तस्मात्सर्वप्रयत्नेन संग्राह्याः पञ्च मृत्तिकाः । पर्वताग्रे नदीतीरे मम क्षेत्रे विशेषतः ॥ सिन्धुतीरेऽथ वल्मीके तुलसीमूलमाश्रिते । मृद एतास्तु संग्राह्या वर्जयेदन्यमृत्तिकाः ॥

इति *। अत्र पर्वताग्रनदीतीरसिन्धुतीरवल्मीक्तुलसीमूलानि पञ्चापि विशेष्यन्ते, मम क्षेत्रे विशेषत

इति *। तथा भरद्वाजसंहितायाम्- 
* प्रशस्ते पर्वताग्रादौ यत्रास्ते मधुसूदनः । तत्रोद्धृतमृदा कार्यमूर्ध्वपुण्ड्रं विधानतः ॥

इति *। तथा नारदीये सप्ततितमेऽध्याये- 
* श्वेता प्रधानतो ग्राह्या ऊर्ध्वपुण्ड्रस्य धारणे । सा च स्थानविशेषेण विशेषफलदा भवेत् ॥ इत्युपक्रम्य श्रीमद्वेकटाद्रिश्रीमुष्णवृषभाद्रिश्रीरङ्गादिभगवदसाधारणस्थानगतपुष्करणीषु मृत्तिकाया ग्राह्यत्वमुक्तम् । गङ्गा- तीरमृत्तिकाया अपि विष्णुपादसंबन्धपुरस्कारेण ग्राह्यत्वं प्रदर्शितम् । तथा हि- 
1 
* विष्णुपादाब्जसंभूता गङ्गा नाम महानदी । तस्यास्तीरे समुद्भूतां मृदं सूर्ध्ना तु धारयेत् ॥

इति *। यच्च तत्र सामान्येनोक्तम्- 
* महानदीनां पुण्यानां तीरे मृच्चापि साधिनी । गिरीणाम संभूता पुण्यानां मृत्तिका शुभा ॥ 
साधनं चोर्ध्वपुण्ड्रस्य आश्रमेषूत्तमेषु च ॥ इति, 
1 
तदप्यत्र पूर्वानुपात्तभगवत्संबन्धिस्थलविशेषान्तरपरम् । पूर्वापरपरामर्शादत्रापि पुण्यत्वमुत्तमत्वं च भगवत्संबन्धाधीनमेव विवक्षितमिति गम्यते । उपसंहारे चैतद्व्यक्तम्- 
अन्यानि क्षेत्रजातानि पुण्यानि हरिमेधसः । तेषामपि मृदा कार्य मूर्ध्वपुण्ड्रं हितेच्छुभिः ॥

इति *। अतस्सिद्धं भगवत्क्षेत्रत्वविशेषितेष्वेव पर्वताग्रादिषु भगवदसाधारणतुलसीमूलादिषु वा संग्राह्येयमूर्ध्वपुण्ड्रमृत्तिकेति । 
श्वेतैव चेयं मृत्तिका मुमुक्षुभिर्धार्या । तथा हि श्रीनारदीये सप्ततितमेऽध्याये - 
* श्वेता प्रधानतो ग्राह्या ऊर्ध्वपुण्ड्रस्य धारणे । सा च स्थानविशेषेण विशेषफलदा भवेत् ॥

इति *। तथा पारमेष्ट्यसंहितायाम्- 
* श्यामं शान्तिकरं पीतं पुष्टिदं रक्तमृत्तथा । वश्यं श्वेतं तथा पुण्यं मोक्षदं मुनिसत्तम ॥

इति *। 
यत्तत्रानन्तरमुक्तम्- 
* श्वेतमृत्तिकया वाऽपि श्यामया पीतयाऽपि वा । ऊर्ध्वपुण्डं द्विजैः कार्यं वैष्णवैश्च विशेषतः ॥ इति, तदपि प्रथमोदितव्यवस्थानुसारेण तत्तत्फलकामविषयतया भाव्यम् । किंचास्य वचनस्य वैष्णवानां भस्मादिवर्जने 
श्रीमद्वेदान्तदेशिक ग्रन्थमाला 
त्रिपुण्डादिवर्जने च तात्पर्यं स्फुटमित्यन्यपरैतद्वचनानुसारेण न पूर्वमन्यथा कार्यम् । नापि तुल्यविकल्पश्शक्यः । अत्रापि प्राधान्येन श्वेतमृत्तिकैव प्रथममुपात्ता, अनन्तरं श्यामादिवर्णनमपि भस्मादिभ्यः श्वमादिवर्णविशिष्टाना अपि मृत्तिकायाः प्राशस्त्यपरम् । किंचात्र मृत्प्राधान्यादौ तात्पर्यम् अनन्तर श्लोकैर्व्यक्तम्- 
* ध्यानहोमजपाश्चैव सर्वाः पुण्याः क्रियास्तथा । विफलिप्यन्ति विप्राणानृपु विना कृताः ॥ 
चन्दनागुरुभिश्चैव कर्तव्यं क्षत्रियैर्बुधैः । वैश्यैश्च बिल्वमूलेन शूद्रैर्भूत्या सतोयया ॥ 
सर्वैः श्वेतमृदा कार्यसूर्ध्वपुण्ड्रं यथाविधि । ऋजूनि सान्तरालानि अङ्गेषु द्वादशस्वपि ॥

इति *। 
सर्वैरित्यादिकं वैष्णवविषयम् ; पूर्वं तु सर्वसामान्यमिति स्थलान्तरेऽप्युक्तम् । 
तथा ब्रह्माण्डे -* द्रव्याणां तु गृहीतानां वर्णतः फलमुच्यते । श्यामं शान्तिकरं प्रोक्तं रक्तं वश्यकरं तथा ॥ 
श्रीकरं पीतमित्याहुः वैष्णवं श्वेतमुच्यते ॥

इति *। 
तत्रैवाध्यायान्तरे -* द्रव्याणामेव सर्वेषां फलमेवं विधीयते । श्यामं शान्तिकरं प्रोक्तं रक्तं वश्यकरं भवेत् ॥ 
श्रीकरं पीतमित्याहुः मुक्तिदं श्वेतमुच्यते ॥

इति *। 
ब्रह्मरात्रे - * श्यामं शान्तिकरं प्रोक्तं रक्तं वश्यकरं भवेत् । श्रीकरं पीतमित्येव मुक्तिदं श्वेतमुच्यते ॥

इति *। भरद्वाजसंहितायाम्- 
* असङ्कलितया स्निग्धश्वेतया लक्ष्णया मृदा । ऊर्ध्वपुण्ड्राणि सौम्यानि कुर्यात्सुरभिगन्धया ॥ 
न पीतया नासितया नातिगौर्या न रक्तया । न धूम्रवर्णया नापि रूक्षया नासुगन्धया ॥

इति *। 
अयं वर्णान्तरनिषेधो मुमुक्षुविषयः । सुरभित्वविधिरविशेषात्सर्ववर्णसाधारणः । एकस्मिन्नपि वर्णविशेषे वचनभेदेन फलान्तरं विहितमविरोधात् समुच्चेयम्, तत्तत्कामिनां तत्तत्सिद्धिरिति । अतश्वेतैव मृत्तिका प्रशस्ततमा ; वर्णान्तर - विशिष्टास्तुविहिता इति न वर्णविशेषस्य सर्वपुरुषेषु विकल्प

इति *। 
1 
एवमङ्गुलयोऽपि तत्तत्पुरुषार्थभेदेन व्यवस्थाप्यन्ते । तथा हि पारमेष्ट्यसंहितायाम्- 
* अनामिका कामदा स्यान्मुक्तिदा च प्रदेशिनी । कनिष्ठाऽऽयुष्यदा प्रोक्ता अङ्गुष्ठः पुष्टिदो भवेत् ॥ 
निषिद्धा मध्यमा प्रोक्ता चोर्ध्वपुण्ड्रविधौ मुने ॥

इति *। 
1 
श्रीनारदीये - * दक्षिणस्य तु हस्तस्य अङ्गुल्यस्संप्रकीर्तिताः । आयुष्कामेन मन ग्राह्या तत्र कनिष्ठिका ॥ 
अपत्यकामी यो मर्त्यो अङ्गुल्याङनामिकाख्यया । ऊर्ध्वपुण्ड्रस्य करणे निषिद्धा मध्यमाऽङ्गुलिः ॥ 
निष्फलं चोर्ध्वपुण्डं स्यात्तया केवलया कृतम् । मुक्तिः सिद्धा प्रदेशिन्या कृतेन मुनिसत्तम ॥ तस्मात्तया कृतं पुण्यं पापं हरति तन्नृणाम् । अङ्गुष्ठेनार्थकामस्तु नित्यं कुर्यादतन्द्रितः ॥ सर्वाभिरङ्गुलीभिर्वा नित्यं कुर्यात्समाहितः । चतुर्भिर्वा ततः कुर्यात्कृतं तत्र प्रशस्यते ॥ 
येनोर्ध्वपुण्ड्र सौम्यं स्यादार्जवं च कृतं भवेत् । तेन कुर्यात्प्रकारेण तादृशं फलदं भवेत् ॥

इति *। 
तथा ब्रह्माण्डे - * अङ्गुष्ठं मोक्षदं प्रोक्तं मध्यमाऽऽयुष्करी भवेत् । अनामिका नित्यवश्या तर्जनी पापनाशिनी ॥ इति | तत्रैवाध्यायान्तरे- 
* अङ्गुष्ठ [भ] मुक्तिदं प्रोक्तं मध्यमाऽऽयुष्करी तथा । अनामिका कामदोक्ता मुक्तिदा च प्रदेशिनी ॥

इति *। 
व्याख्यानविभागे सच्चरित्ररक्षा — द्वितीयोऽधिकारः 
७१ 
ब्रह्मरात्रे - * अङ्गुष्ठं [पुष्टि] मुक्तिदं प्रोक्तं मध्यमाऽऽयुष्करी तथा । अनामी कामदा प्रोक्ता मुक्तिदा तर्जनी स्मृता ॥ 
कनिष्ठिका कदाचिच्च न योग्या भवति ध्रुवम् । ब्राह्मणस्य विशेषेण कल्पिताऽनामिका स्मृता ॥ 
अङ्गुष्ठमेव राज्ञश्च तर्जनी विश एव च । शूद्रस्य मध्यमा प्रोक्ता सर्वेषां वाऽप्यनामिका ॥ 
तर्जनी भिक्षुकस्यैव वनस्थस्य तु मध्यमा । अनामिका गृहस्थस्य अङ्गुष्ठाग्रमथापि वा ॥ अङ्गुष्ठेन ब्रह्मचारी सर्वेषां स्यादनामिका ।

इति *। 
तस्मिन्नेवाध्याये - नाचरेद्वामहस्तेन न नखैरपि कारयेत् । आत्मनैवात्मनोऽङ्गेषु नेतरेण तु कारयेत् ॥

इति *। अयं वामहस्तनिषेधो दक्षिणाशक्तविषयः शक्त्यनुसारेण शास्त्रप्रवृत्तेः । तथा भरद्वाजसंहितायाम् - 
* ऊर्ध्वपुण्ड्रविधौ मोक्षमङ्गुष्ठं तर्जनी श्रियम् । मध्यमा पशुपुत्रादि मोक्षैश्वर्यमनामिका ॥ 
वश्यं कनिष्ठिका कुर्यान्न चान्येन विधीयते । यथाकामं तु सर्वाभिर्न नखैरिति केचन ॥

इति *। अत्र मध्यमाकनिष्ठिकयोर्निषेधः ; कचिच्च तयोरेव फलान्तरसाधनतया विधिश्च दृश्यते ; तत्कथमुपपद्यते ? उच्यते- विशेषविधाने सति सामान्यनिषेधो विहितव्यतिरिक्तविषयतया व्यवस्थाप्यः । अतो विधायक वाक्यावगतफलविशेष- निरपेक्षान्प्रति तन्निषेधः । यद्वा तत्तद्वाक्यप्रकृतफलविशेषापेक्षया निषेध इत्यासत्तेर्व्यवस्थापनीयम् - या चात्र वर्णाश्रम- विषयतयाऽङ्गुलिव्यवस्था सा तत्तत्फलविशेषनिरपेक्षणात्ततत्कर्माङ्गत्वादिमात्रेणोर्ध्वपुण्ड्रकरणदशायामिति मन्तव्यमिति । 
क्रियमाणस्य चोर्ध्वपुण्ड्रस्य हरिपादसंस्थानत्वं सान्तरालत्वं च * हरेः पादाकृतिमित्यादिकया श्रुत्या प्रागुपात्तया प्रदर्शितम् । सन्ति च पुराणादिष्वपि तथात्वे वचांसि । तथा हि श्रीवाराहे- 
* एकान्तिनो महाभागा मत्स्वरूपविदोऽमलाः । सान्तरालान्प्रकुर्वीरन्पुण्ड्रान्मम पदाकृतीन् ॥ 
रक्षार्थं मङ्गलार्थं च पवित्रार्थं वरानने । मन्त्रमुच्चार्य विधिवद्धारयेदूर्ध्वपुण्डकान् ॥

इति *। 
स्कान्दे- * ऊर्ध्वपुण्ड्रं द्विजः कुर्याद्दण्डाकारं सुशोभनम् । मध्यच्छिद्रं वैष्णवस्तु नमोऽन्तैः केशवादिभिः ॥

इति *। ब्रह्माण्डेऽपि - * अथ कर्म प्रवक्ष्येऽहमूर्ध्वपुण्ड्रस्य तत्त्वतः । ऋजुं सुपार्श्वमूर्ध्वाय मूर्ध्वपुण्ड्रं मतं मम ॥ 
सान्तरालमृजुं सौम्यं सुपार्श्व सुमनोहरम् । यः करोत्यूर्ध्वपुण्ड्रं स ममातीव प्रियो भवेत् ॥ मत्सायुज्यं च सारूप्यं सालोक्यं वा लभेत सः । यश्चिन्तयन्मां सततं धारयेदूर्ध्वपुण्ड्रकम् ॥ विमलान्यूर्ध्वपुण्ड्राणि सान्तरालानि यो नरः । करोति विपुलं तत्र मन्दिरं मे करोति सः ॥ ऊर्ध्वपुण्ड्रस्य मध्ये तु विशालेऽतिमनोहरे । लक्ष्म्या सार्धं समासीनो रमेऽहं तत्र निर्वृतः ॥ 
निरन्तरालं यः कुर्यादूर्ध्वपुण्ड्रं द्विजाधमः । स हि तत्र स्थितं विष्णुं श्रियं चैव व्यपोहति ॥ इत्यादि । आह च मरीचिः- चतुरङ्गुलमूर्ध्वा व्यङ्गुलं विस्तृतं मृदा । द्विजः पुण्ड्रमृजुं सौम्यं सान्तरालं तु कारयेत् ॥ 
अच्छिद्रमूर्ध्वपुण्ड्रं तुः य करोति विमूढधीः । स पर्यायेण तान्याति नरकानेकविंशतिम् ॥ 
विमलान्यूर्ध्वपुण्ड्राणि सान्तरालानि यो नरः । करोति विपुलं तत्र मन्दिरं मे करोति सः ॥ 
तथा पारमेष्ट्यसंहितायाम् - * ऋजूनि सान्तरालानि अङ्गेषु द्वादशस्वपीति । 
तथा ब्रह्मरात्रे -* ऊर्ध्वपुण्ड्रं द्विजः कुर्याद्दण्डाकारं सुशोभनम् । मध्ये च्छिद्रं विजानीयाद्वैष्णवानां विशेषतः ॥७२ 
श्रीमद्वेदान्तदेशिकग्रन्थमाला 
मद्भक्तोऽपि विशुद्धात्मा मृद्धारी चेन्मम प्रियः । निरन्तरालं यः कुर्यादूर्ध्वपुण्डं विमोहितः ॥ स हि तत्र स्थितं विष्णुं श्रियं च पिदधाति हि । बहुना किं प्रलापेन हृद्यं सौम्यं सुदर्शनम् ॥ ऋजुं सुपार्श्वनृर्थ्यायं कुर्यादत्यच्छमध्यमम् । पार्श्वयोर्घनविन्यासमूर्ध्वपुण्ड्रमिहोच्यते ॥

इति *। 
अत्यच्छमध्यममित्यन्तरालविधिपरमेव, तत्प्रसङ्गात्, न पुनरत्यच्छमृद्विन्यासपरम् । एवम् * मध्येऽच्छान्पार्श्वतस्स्थिता- निति वचनान्तरमपीति । यद्वा अत्यच्छमृद्विन्यासेऽपि अन्तरालाविरोधात्तावन्मात्रस्यातिमात्र [ वर्जन ] निर्बन्धो न कार्य इति तात्पर्यम् । तदेवं हरिपादसंस्थानत्वं सान्तरालत्वं च सोपबृंहणश्रुतिसिद्धम्, भगवदसाधारण्यातिशयलिङ्ग चेति, तदेव भागवतैरङ्गीकार्यम् ; निरन्तरालं तु निषिद्धमेवेत्यनादरणीयम्; संस्थानान्तराणि त्वमुख्यानीति विभागः । 
ननु दीपशिखादण्डाकारादिसंस्थानस्य कथं वैष्णवैर्हेयत्वम् ? तदपि प्रमाणभूतशास्त्रविहितमेव । यथा ईश्वर- संहितायाम् -* लक्ष्म दीपशिखाकारं ललाटे तु मृदा चरेदिति । भगवच्छास्त्ररत्नभूते श्रीसात्त्वते च- 
* जलनिर्मथितेनैव ऊर्ध्वपुण्ड्रचतुष्टयम् । हृद्यंसयोर्ललाटे च कुर्याद्दीपशिखाकृति |

इति *। ब्रह्माण्डे - * ऊर्ध्वपुण्ड्राणानि द्रव्यवर्णानि कर्म च । स्थानमन्त्राङ्गुलीश्चैवं प्रवक्ष्यामि फलानि च ॥ 
वर्तिदीपाकृतिं चैव वेणुपत्राकृतिं तथा । कुर्यात्स्वाङ्गेषु मनसा चिन्तयन्मां सदा नरः ॥

इति *। 
तत्रैवाध्यायान्तरे - 
* वर्तिदीपाकृतिं चैव वेणु[शङ्ख]पत्राकृतिं तथा । पद्मस्य मुकुलाकारं कुमुदस्योत्पलस्य वा ॥ 
मत्स्य कूर्माकृतिं चैव शङ्खाकारमथापि वा । ऋजुं संभाव्यमूर्ध्वाग्रमूर्ध्वपुण्ड्र मिहोच्यते ॥

इति *। पारमेष्ट्यसंहितायाम्- 
* शृणु वत्स यथान्यायमङ्गानि गदतो मम । लक्षणानि च सर्वेषां मृत्पुण्ड्राणां यथाविधि ॥ 
वेणुपत्राकृति चैव दीपाकारं तथैव च । अब्जकुड्लसङ्काशं शङ्खाकारं तथैव च ॥ मत्स्याकृति तथा प्रोक्तं कूर्माकारं तथैव च । एवं सलक्षणं प्रोक्तं द्विजानां मुनिसत्तम ॥ बालेन्दुवरक्षत्रियाणां वैश्यानां वर्तुलाकृति | त्रिपुण्डं शूद्रजातीनां विधिरेष सनातनः ॥ ऊर्ध्वपुण्डधरा ये वै ते तु भागवताः स्मृताः । क्षत्रिया वाड्थ वैश्या वा शूद्रा वा मुनिसत्तम ॥ ब्राह्मणानां च सर्वेषामुत्तमौ मत्स्यकूर्मकौ । सर्वे ह्यूर्ध्वमुखाः प्रोक्ता मुने मत्स्याकृति विना ॥ अधोमुखं त्वेककोणं न्यूनमन्यत्ततोऽधिकम् । मध्यं किंचित्तु वक्रं स्यादूर्ध्वभागविशालकम् ॥ सान्तरालमृजुं मध्ये मात्स्यमेतत्कृतो विधिः । समकोणमधोभागमूर्ध्वभागं [वि]सकोणकम् ॥ नीरन्धमेव तत्प्रोक्तं लक्षणं कमठाकृतेः ॥

इति *। 
तथा ब्रह्मरात्रे - 
* दीपाकारं ततश्चापि वेणुपत्रसमाकृति । पद्मस्य मुकुलाकारं कुमुदस्योत्पलस्य वा ॥ 
मत्स्याकारं तथा वाऽपि कूर्माकारं तथाऽपि वा । शङ्खाकारमथाऽपि स्यान्मम पादाकृतिं तथा ॥ शूर्पाकारमिति प्राहुरेकचक्राकृतिं तथा । मोहिनीपुष्पसंकाशं चक्राकारमिदं बुधाः ॥ ऊर्ध्वपुण्ड्रं द्विजः कुर्याद्दण्डाकारं सुशोभनम् । इत्यादि । 
व्याख्यानविभागे सच्चरित्ररक्षा -- द्वितीयोऽधिकारः 
श्रीनारदीये एकोनसप्ततितमेऽध्याये- 
* यद्दृष्ट्ा वैष्णवश्चेति निस्संशयमभून्मुने । तादृशं लक्षण वक्ष्ये वैष्णवानां प्रधानतः ॥ 
वैष्णवौ द्वौ सदा सम्यक्सङ्गतौ तु परस्परम् । प्रणामं कुरुतस्तत्र तयोर्मध्ये स्थितो हरिः ॥ तस्मादवश्यं कर्तव्यं वैष्णवस्य तु लक्षणम् । ललाटमध्ये तिलक नूर्ध्वरूपं समाहितः ॥ यः कुर्यान्मन्त्रसंयुक्तमूर्ध्वपुण्ड्रमिति स्मृतम् । कर्तव्यं प्रथमं पद्मपुष्पाकारं सुपूजितम् ॥ कूर्माकारं ततः कुर्याच्छङ्खाकारं ततः परम् । अश्वत्थपत्र सदृशं कुर्यात्सर्वत्र पूजितम् ॥ अहमश्वत्थरूपेण पालयामि जगत्यम् । इत्याह भगवान्विष्णुः स्वयमेव ततः परम् ॥ अश्वत्थश्चास्मि वृक्षाणामित्याह परमेश्वरः । वेणुपत्रसमाकारं पूजितं ब्रह्मणा पुरा ॥ दीपाकारं ततः श्रेष्ठमूर्ध्वपुण्डस्य नित्यशः । मालतीपुष्पसङ्काशं श्रेष्ठं सर्वत्र पूजितम् ॥ तिन्त्रिणीपत्रसदृशं कुर्यादग्निशिखोपमम् । उक्तानि लक्षणान्येवं ब्राह्मणस्येति तत्स्मृतम् ॥ 
७३ 
इत्यादि । एवं च विकल्पितेषु मत्स्य कूर्मसंस्थानयोरेवोत्तमत्वं प्रतीतम् ; न तु हरिपादसंस्थानस्य । अतोऽस्य सर्वाति- शायित्वे किं प्रमाणम् ? इति चेत्; दत्तोत्तरमिदम् । तथा हि-सोपबृंहण श्रुतिसिद्धस्य भगवदसाधारण्यातिशयलिङ्गत्वौचित्या- तदेव हि भगवच्छेषत्वज्ञान पौष्कल्यवद्भिर्विचक्षणैरुपादेयम् । मत्स्य कूर्मपद्माश्वत्थपत्रादिसंस्थानेष्वपि हि प्राशस्त्यवादो भगवद्विग्रह विशेषसाधर्म्य भगवच्चिह्नत्वभगवदनुप्रवेशविशेषादिनिबन्धन इति तत्रतत्रैव व्यक्तम् । अस्ति च - एकान्तिनो महाभागा इत्यादिविशेषविधिः । ततश्च बहुधा विकल्पितेष्वपि संस्थानेषु तात्पर्यपर्यालोचनयाऽस्यैव प्रधानत्वमवसितम् । यच्च कमठसंस्थानस्योर्ध्वपुण्डस्य नीरन्धत्वं विहितम्, तदपि तावन्मात्रनिष्ठमेव वचनबलात्स्वोक्रियते । अन्यत्र तु सान्त- रालत्वविधेर्निरन्तरात्वनिषेधस्य च सङ्कोचकाभावात्सान्तरालत्वमेव ग्राह्यम् । यच दीपाकार विधिपर श्रीसात्त्वतवचनं तदपि विशेषविषयमिति प्रागेव निर्णीतम् । एवमन्यदपि भाव्यम् । न च संस्थानान्तरस्य वैष्णवैरत्यन्ताननुष्ठाने वचनविरोध: ; एकान्तित्वरहितवैष्णवमात्रविषयतयाऽपि वचनस्य चरितार्थत्वात् । 
ननु भगवदर्चावतारेषु दीपशिखाकारोर्ध्वपुण्ड्रस्य दर्शनात् * यच्छीलस्वामीति न्यायेन भागवतैरपि तथैवानुष्ठेय- मिति चेन्न, वचनविरोधे न्यायस्यानवतारात् । अन्यथा भगवदनुष्ठितगोपकन्योन्मादनस्वकुलविनाशनबुद्धसमयप्रवर्त- नादेरपि प्रसङ्गात् । अतो न स्वामिकृतं सर्वं भृत्येनाप्याचरणीयम् । लोके चैतदेवं द्रष्टव्यम् । न च दीपशिखा - कारमेवार्चावतारेषूर्ध्वपुण्ड्रं कुर्वीतेति विधिरस्ति, येन संस्थानान्तराणि परित्यजेरन् । यदि च वचनं दृष्टं तदपि तन्मात्र- विषयमिति नास्माभिरनुष्ठेयम् । किं च अलङ्करणरूपतया हि भगवतस्तद्धारणम् ; तत्र शोभैव प्रधानभूतेति यथा शोभाभिमानस्तथैव कुर्वन्तीति किं विरुध्यते ? अतः श्रुत्यादिविहितहरिपादादिसंस्थानमेव भागवतैरुपादेयमिति स्थितम् । 
अथ पुण्ड्रसङ्ख्यां विचारयामः । बहुधा च विकल्पतः पुण्ड्रसङ्ख्या प्रोक्ता । तथा हि- 
5 
ब्रह्मरात्रे - * ललाटे कण्ठदेशे तु स्कन्धयोश्च त्रिके तथा । चतुरङ्गुलमानानि पञ्च पुण्ड्राणि धारयेत् ॥ 
हृदये चोदरे चैव पार्श्वयोः पृष्ठ एव च । बाह्वोर्मध्ये च सप्त स्युः पुण्ड्राण्यष्टाङ्गुलानि वै ॥ 
व्यूहं तु विद्यात्प्रथमं चतुरङ्गुलसंमितम् । अष्टाङ्गुलं द्वितीयं तु द्विविधं व्यूहसंज्ञितम् ॥ एवं यः कुरुते नित्यं मत्सायुज्यमवाप्नुयात् ॥

इति *। 
R-10 
७४ 
श्रीमद्वेदान्तदेशिकप्रन्थमाला 
तस्मिन्नेवाध्याये -* यङ्गुलं विस्तृतं रम्यं चतुरङ्गुलमायतम् । प्रथमव्यूह एव स्यात्पञ्चपुण्ड्रस्य लक्षणम् ॥ 
व्यङ्गुलं विस्तृतं हृद्यमङ्गलाष्टकमायतम् । द्वितीयं व्यूह एवं स्यात् सप्तपुण्ड्रस्य लक्षणम् ॥ इत्यूर्ध्वपुण्ड्रं यः कुर्यान्न मृत्योर्वशमाप्नुयात् । केशवादिनभोऽन्तं वै जप्त्वा द्वादशनामभिः ॥ तं स्मृत्वा देवदेवेशमूर्ध्वपुण्ड्रं समाचरेत् ॥

इति *। 
तत्रैवाध्याये पश्चादपि- 
* आदौ तु लक्षणोपेतां सुगन्धां सात्त्विकीं शुभाम् । वामेऽस्त्रशोधिते हस्ते वाग्यतः प्रणवेन तु ॥ 
निधाय जलमादाय गन्धद्वारेति सेचयेत् । अत्रमन्त्रेण रक्षां च कृत्वा दशसु दिवपि ॥ तारमन्त्रेण संमिश्रं मूलमन्त्रेण मन्त्रयेत् । नृसिंहबीजं च लिखेद्रक्षार्थं दोपशान्तये ॥ * शतवारेण मन्त्रेण तीर्थतोयं च निक्षिपेत् । तामेकीकृत्य तर्जन्या स्मृत्वा मम पदद्वयम् ॥ * विष्णोर्नुकेन मन्त्रेण मन्त्रयित्वा यथाक्रमम् । पश्चोपनिषदैर्मन्त्रैर्मूलमन्त्रेण मन्त्रयेत् ॥ 
द्वादशाक्षरमुच्चार्य प्रार्थयेदिष्टसिद्धये । सप्तभिर्वैष्णवैर्मन्त्रैर्मन्त्रयेन्मोक्षसिद्धये ॥ 
मृदं प्राक तारमन्त्रेण तर्जन्या मूर्ध्नि विन्यस्येत् । चतुश्चक्रधरं मां तु स्मृत्वा जाम्बूनदप्रभम् ॥ ललाटे केशवायेति धारयेदूर्ध्वपुण्डकम् । चतुश्शङ्खधरं देवं नीलजीमूतसन्निभम् ॥ कुक्षौ नारायणायेति मन्त्रमुच्चार्य धारयेत् । इन्द्रनीलनिभश्यामं चतुर्हस्तैर्गदाधरम् ॥ हृदये माधवायेति धारयेदङ्गलाष्टकम् । चतुर्भुजं धनुष्मन्तं चन्द्रमासदृशद्युतिम् ॥ गोविन्दायेति मन्त्रेण कण्ठे च चतुरङ्गुलम् । चनुर्हलधरं देवं पद्मकिञ्जल्कसन्निभम् ॥ विष्णवेऽष्टाङ्गुलमिदं धारयेद्दक्षिणोदरे । मुसलास्त्र महाविष्णुमरविन्दाभमेव च ॥ मधुसूदनमन्त्रेण धारयेद्दक्षिणे भुजे । खङ्गपाणिं चतुर्हस्तमग्निसन्निभतेजसम् ॥ त्रिविक्रमायमन्त्रेण धारयेद्दक्षिणे गले । चतुर्वज्रधरं देवं तरुणादित्यसन्निभम् ॥ वामनाय नमोऽन्तेन वामे कुक्षौ तु धारयेत् । पट्टिशायुधहस्तं च पुण्डरीकाभमेव च ॥ श्रीधरायेति मन्त्रेण भुजे वामे तु धारयेत् । चतुभिर्मुद्गरधरं भुजैर्विद्युत्समप्रभम् ॥ हृषीकेशेति मन्त्रेण धारयेद्वामके गले । पञ्चायुधधरं मां च सहस्रांशुसमप्रभम् ॥ पद्मनाभायमन्त्रेण पृष्ठे वै धारयेत्क्रमात् । पाशहस्तवरं देवं बालार्कशतसंनिभम् ॥ दामोदराय मन्त्रेण धारयेत्पश्चिमे गले । द्वादशाक्षरमुच्चार्य शेषं मूर्धनि विन्यसेत् ॥

इति *। तथा किञ्चिदतिलङ्घय- 
1 
भोगार्थी भोगसिद्ध्यर्थं कनिष्ठोपगया क्रमात् । अष्टाक्षरेण मन्त्रेण प्रत्यक्षरमनुस्मरन् ॥ ललाटे हृदि बाह्रो कुक्षिमध्ये च पार्श्वयोः । पृष्ठेऽपि चारैर्मन्त्रैर्विष्णुगायत्रियाऽन्वितैः ॥ ऊर्ध्वपुण्ड्राणि वै कुर्यान्मृदा वा चन्दनेन वा । मोक्षार्थी च विशेषेण द्वादशाक्षरविद्यया ॥ द्वादशैतानि पुण्ड्राणि कुर्याद्वादशनामभिः । षडक्षरेण मन्त्रेण भोगार्थी चन्दनेन च ॥ ललाटे हृदि कण्ठे च कुक्षौ बाह्वोर्यथाक्रमम् ॥

इति *। 
व्याख्यानविभागे सच्चरित्ररक्षा --द्वितीयोऽधिकारः 
श्रीनारदीये चतुस्सप्ततितमाध्याये- 
* स्थानानि संप्रवक्ष्यामि ऊर्ध्वपुण्ड्रस्य धारणे । केचित्तयोदशेत्याहुर्वेष्णवानां द्विजर्षभ ॥ तत्पक्षे संप्रवक्ष्यामि स्थानामि मुनिसत्तम ॥ ललाटे प्रथमं विद्यात्, 
इत्युपक्रम्य * त्रयोदशमथो मूर्ध्नि धारयेदूर्ध्वपुण्ड्रकम् । स्थानानि द्वादशाष्टौ चेत्याहुः केचिन्मनीषिणः ॥ 
द्वादशेति च यः पक्षः तस्मिशिरसि वर्जयेत् । अष्टौ वेति च यः पक्षः शिरआदीनि वर्जयेत् ॥ तत्र मन्त्रं प्रवक्ष्यामि ऊर्ध्वपुण्ड्रस्य धारणे । 
इत्यादिना द्वादश नामान्युक्त्वा - 
* द्वादशाक्षरमन्त्रेण मूर्ध्नि दद्यान्मृदं ततः । पक्षे तु द्वादशे कुर्याच्छिरोमात्रं विना पुनः ॥ अस्मिन्पक्षेऽपि वा कुर्यान्मन्त्रभेदेन मानवः । द्वादशाक्षरमन्त्रस्य प्रथमाक्षरैस्सह ॥ 
पुनः क्रमेण तत्कुर्यादूर्ध्वपुण्ड्रं स वैष्णवः । अष्टौ चेति च यः पक्षस्तस्य मन्त्रं वदाम्यहम् ॥ अष्टाक्षरस्य मन्त्रस्य प्रथमाद्यक्षरैस्सह । वर्जयित्वा गलस्थानि चत्वारि मुनिसत्तम ॥ 
इति प्रतिपादितम् । तत्तद्ध्यानस्य चावश्यंभावित्वमुक्तम्- 
* ध्यानं तत्संप्रवक्ष्यामि ऊर्ध्वपुण्ड्रस्य धारणे । येन नान्ना च यत्कुर्यात्तन्नामार्थं विचिन्तयेत् ॥ 
1 विनाकृतं तु ध्यानेन ऊर्ध्वपुण्ड्रं तु निष्फलम् ॥

इति *। 
७५ 
अत्र च पुण्ड्रसङ्ख्यानिरूपकमन्त्रविशेषनिर्देशदर्शनात् ब्रह्मरात्रोक्तं प्रणवेन ललाटे धारण ब्रह्माण्डोक्तम् * ऊद्ध- ताऽसीति मन्त्रेण धारणं चैकसङ्ख्या विषयमिति मन्तव्यम् । तथाऽन्यत्र- 
* वामहस्ते शुचिष्वप्सु निर्वृष्य मृदमुत्तमाम् । प्रदक्षिणं समुह्याथ मूलमन्त्रेण योजयेत् ॥ ऊर्ध्वपुण्ड्राणि कुर्वीत केशवाद्यैर्यथाक्रमम् । ऋजूनि स्फुटपार्श्वानि स्थानव्यापीन्यतन्द्रितः ॥ नासिकामूलमारभ्य ललाटे प्रथमं न्यसेत् । द्वितीयमुदरे नाभेरूर्ध्वं हृदि ततः परम् ॥ वक्षोsन्ते तत्परं पश्चात्कुक्षौ दक्षिणपार्श्वतः । भुजे षष्ठं ततः स्कन्धे तथा सव्ये त्र्यं भवेत् ॥ एकादशं द्वादशं च पृष्ठेऽधस्तात्तथोपरि । इति कुर्याद्यथाचारमूर्ध्वपुण्ड्राणि यत्नतः ॥

इति *। ब्रह्माण्डे - * ललाटे केशवं ध्यायेन्नारायणमथोदरे । माधवं हृदये चैव गोविन्दं कण्ठकूबरे ॥ 
उदरे दक्षिणे पार्श्वे विष्णुं व्याप्तं विचिन्तयेत् । तत्पार्श्वे बाहुमध्ये तु चिन्तयेन्मधुसूदनम् ॥ त्रिविक्रमं च तत्स्कन्धे वामपार्श्वे तु वामनम् । श्रीधरं बाहुके वामे हृषीकेशं तु स्कन्धके ॥ अपरे पद्मनाभं च त्रिके दामोदरं स्मरन् । तत्प्रक्षालनतोयेन वासुदेवेति मूर्धनि ॥ 
एवं हि धारयेन्नित्यं मद्भक्तस्तूर्ध्वपुण्ड्रकम् । धारयित्वा ततो मन्त्रैः केशवाद्यैश्च नामभिः ॥ अङ्गुलीभिः स्पृशेत्पुण्यमूर्ध्वपुण्डं मनोहरम् ॥

इति *। 
तत्रैवाध्यायान्तरे कतिपयपदावापोद्वापभेदेनेमानेव श्लोकानुक्त्वा अन्यदप्युक्तम्- 
* श्रीवत्सं दक्षिणे भागे विन्यसेत्पद्ममेव वा । मत्पूजाजपकालेषु सायं प्रातस्समाहितः ॥ 
एवं मन्त्रविधानेन धारयेदूर्ध्वपुण्ड्रकम् ॥ इत्यादि । 
७६ 
श्रीमद्वेदान्तदेशिकग्रन्थमाला 
तथा पारमेष्ट्यसंहितायां शारीरभगवत्क्षेत्रवर्णने- 
* विस्तारं त्र्यङ्गुलं प्रोक्तं द्व्यङ्गुलं वा ललाटके । तत्केशवाभिधानस्य विष्णोः स्थानमनुत्तमम् ॥ कुक्षौ तु नाभेरूर्ध्वं च द्वादशाङ्गुलमायतम् । तत्रापि व्यङ्गुलं प्रोक्तं विस्तरं मुनिसत्तम ॥ नारायणाभिधानस्य विष्णोः स्थानमनुत्तमम् । स्थानान्तरेऽपि च तथा कुर्यात्यादेशात ॥ 
। प्रोक्तं तत्र च देवर्षे विस्तारं चतुरङ्गुलम् । स्थानं लक्ष्मीसहायस्य माधवस्य शुभं मतम् ॥ कण्ठकूपेऽपि च तथा त्र्यङ्गुलायतविस्तृतम् । तद्गोविन्दाभिधानस्य विष्णोस्यानमनुत्तमम् ॥ दक्षिणे कुक्षिपार्श्वे तु आयतं द्वादशाङ्गुलम् । विस्तारं त्र्यङ्गुलं तत्र तद्विष्णोः परमं पदम् ॥ दक्षिणे तु भुजे कुर्यादायतं च दशाङ्गुलम् । यथापूर्वं तु विस्तारं मधुसूदनकेतनम् ॥ 
। जत्तौ त्र्यङ्गुलमायामं विस्तारं तु तथैव च । त्रिविक्रमाभिधानस्य केतनं तदिहोच्यते ॥ वामे च कुक्षिपा तु द्वादशाङ्गुलमायतम् ॥ विस्तृतं व्यङ्गुलं तच्च वामनायतनं महत् ॥ वामे भुजे च जत्रौ च कुर्याद्दक्षिणपार्श्ववत् । स्थानं च श्रीधरस्यापि हृपीकेशस्य वै क्रमात् ॥ 
भागेऽपरे तथा कुर्यादधस्ताज्जवनोपरि । वंशे व्यङ्गुलमायामं विस्तारं तु तथैव च ॥ 
I 
स्थानं तत्पद्मनाभस्य ऋषे स्थानमनुत्तमम् । तत्स्थानं पद्मनाभस्य स्थानमित्यन्वयः क्रमात् ॥ ककुदे च तथा कुर्यात्तयङ्गुलायामविस्तरम् । स्थानं दामोदराख्यस्य विष्णोरुक्तं महामुने ॥ एतानि द्वादशाङ्गानि तवोक्तानि महामुने । ऊर्ध्वपुण्डविधानं च लक्षणं च तथैव च ॥ दैवतं च तथा प्रोक्तं यथाऽऽह भगवानृषिः । धृतोर्ध्वपुण्डो विधिवन्न्यस्य नामानि द्वादश ॥ नमोऽन्तान्यज्ञ्जलिं कुर्यान्नामान्युक्त्वा यथाक्रमम् ।

इति *। 
पारमेश्वरे च- 
* एवं तदीया विमाश्च क्षत्रिया वैश्यजातयः । मृदैव वा चन्दनेन कल्पितैरूर्ध्वपुण्डकैः ॥ द्वादशैकचतुर्भिर्वा भूषिताः स्युस्सदा द्विज ।

इति *। 
ब्रह्माण्डे तु एषामायामप्रमाणमुत्तममध्यमादिरूपेण बहुधा प्रतिपादितम् । यथा- 
} 
* दशाङ्गुलप्रमाणं तु उत्तमोत्तममुच्यते । नवाङ्गुलं मध्यमं स्यादष्टाङ्गुलमथाधमम् ॥ 
सप्तषट्पञ्चभिः पुण्डुं मध्यमं त्रिविधं भवेत् । चतुस्त्रयं द्वयं कुर्यादधमं त्रिविधं भवेत् ॥

इति *। 
शेषं च स्मृतिचन्द्रिकादिषु द्रष्टव्यम् । एवं बहुप्रकार संख्याप्रधाने का सङ्ख्या प्रधानभूतेति चेदुच्यते-गुरुलघु- विकल्पस्यैकस्मिन्नसंभवाद्गुरोरेव तावत् मुख्यत्वं सिद्धम् ; यत्र तु कर्मविशेषाङ्गतया वा फलविशेषमुद्दिश्य वा न्यूनसङ्ख्या- विधानं तत्र विशेषवचनबलान्न्यूनतयैव तत्परिग्रहः । अन्यत्र त्वधिकपरिग्रह एव मुख्यः । द्रव्यालाभासामर्थ्यादि- दशासु तु गत्यन्तराभावान्न्यूनपरिग्रहः, अत्यन्ताकरणाद्यथाशक्तिकरणस्यापि नित्येषु शास्त्रीयत्वात्; काम्येष्वपि केषुचि- द्यथाशक्त्त्यनुष्ठानेऽपि तत्तद्यत्नानुरूपफलप्राप्तेः प्रतिपादितत्वात् यथा दानादिषु । उक्तं चाहिर्बुध्न्यसंहितायाम्- * अस्मिन्समाधिविरही ललितक्रियोऽपि यत्नोचितं लभत एव फलं मनुष्यः ।

इति *। तदयं संग्रह :- 
1 
व्याख्यानविभागे सच्चरित्ररक्षा -- तृतीयोऽधिकारः 
त्याज्यं विप्रैस्त्रिपुण्ड्रादिकमिति विहितं विष्णुभक्तैस्तथाऽन्यैः कर्माङ्गत्वादिनोर्ध्वग्रहणमिह सदा मृत्प्रशस्तेतरेभ्यः । विष्णुक्षेत्रोद्भवा सा सितरुचिरुचिराऽनामिकादेर्विकल्पः सच्छिद्रं कच्छपान्यद्धरिपदसदृशं मुख्यमन्यूनता च ॥ 
श्रीमद्वेङ्कटनाथेन श्रुतिस्मृतिशतैरिति । विधानमूर्ध्वपुण्ड्रस्य विस्तरेण निरूपितम् ॥ 
इति सच्चरित्ररक्षायां ऊर्ध्वपुण्ड्रवारणविधिर्नाम द्वितीयोऽधिकारः ॥ 
॥ अथ भगवनिवेदितोपयोगविधिर्नाम तृतीयोऽधिकारः ॥ 
अथ चक्षुष्मतां शास्त्रैश्चतुर्वर्गाभिलाषिणाम् । विष्णोर्निवेदितस्यैव भोज्यत्वं प्रतिपाद्यते ॥ 
। 
समर्थितं ह्येतत्संग्रहेणागमप्रामाण्ये भगवद्यामुनाचार्यपादैः । प्रपञ्चितं च वरदराजपण्डितैः सन्मार्ग- दीपिकायाम् । तदनुसारेणास्माभिरपि नातिसंक्षेपविस्तरमुपपाद्यते । 
तत्रैवं पूर्वपक्षी प्रत्यवतिष्ठते - भगवन्निवेदितं भोज्यमित्यत्र किं भोज्यद्रव्यत्वमात्रं विवक्षितम् ? उत भोक्तः प्रत्य- वायानाधायकत्वम् ? यद्वा भोक्तर्हितत्वमिति ? नाद्यः, अविवादात् । न द्वितीयतृतीयौ, दृष्टप्रत्यवायनिवृत्तौ दृष्टरूपहितत्वे च अविवादादेव ; अलौकिकस्य तु प्रत्यवायस्य प्रायश्चित्तादिशास्त्रावगतत्वेन तन्निषेधस्याशक्यत्वात् ; विध्यभावेनालौकिक- हितत्वासिद्धेश्च । स्मर्यते हि निर्माल्यं च निवेद्यं च भुक्त्वा चान्द्रायणं चरेदिति । तथा च मनुना चाभक्ष्य- प्रकरणे पठितम् - 
३ 
* वृथा कृसरसंयावपायसापूपमेव च । अनुपाकृतमांसं च देवान्नानि हवींषि च ॥

इति *। उच्छिष्टमात्रनिषेधाच्च निवेदितभक्षणमपि निषिद्धमेव । न च सामान्यतः प्रवृत्तस्य निषेधस्यामीषोमीयहिंसासोमोच्छिष्टादि- विधानवदत्रापवादो दृश्यते । न च वाच्यं पितृगुरुमर्तृस्वामिनामुच्छिष्टं पुत्रशिष्यभार्याभृत्यैर्भोज्यमितिधर्मज्ञसंमतत्वा- ज्जगदपेक्षया च भगवतः पितृत्वादेः * भगवतः अहं पुत्रः प्रेष्यः शिष्यश्चेति शास्त्रशतसिद्धत्वात्तदुच्छिष्टं सर्वेषां भोज्य- त्वेन संमतमिति ; उच्छिष्टभक्षणानुमतिहेतु भूत पितृत्वादेरनासिद्धेः सिद्धस्य जगन्निमित्तत्वादिमात्र रूपस्य तदप्रयोजकत्वात् ; प्रयोजकत्वे चातिप्रसङ्गात् । अस्ति हि कथंचित्तथाविधं पितृत्वादिकं हिरण्यगर्भरुद्रादेरपि कतिपयविषयेऽपि कारणत्व- शास्त्रप्रवर्तकत्वपतित्वादिभिस्तत्सिद्धेः ; अस्मदपेक्षया तेषां साक्षासितृत्वादिकं नास्तीति चेत्, न, प्रकृतेऽपि समानत्वात् ; पित्रादिभूततत्तत्पुरुषशरीरकत्वेन वा स्वशरीरात्प्रजासर्गकरणमात्रेण वा भगवतोऽपि हि पितृत्वम् ; न पुनस्समर्चनकर्मभूत- वासुदेवादिदिव्यमङ्गलविग्रहविशिष्टत्वेन । पित्रादिशरीरकत्वमपि हिरण्यगर्भादेर्नास्तीति विशेष इति चेत्सत्यम्, तथाऽपि पित्रादिशरीरकेण भगवता भुक्तोज्झितमेव भोक्तव्यत्वेनानुमतमिति मन्तव्यम् ; न तु शरीरान्तरविशिष्ट भुक्तोज्झितमपि । अन्यथा ब्रह्मरुद्रेन्द्रादिशरीरकभगवद्भुक्तोज्झितस्यापि भोक्तव्यत्वप्रसङ्गात् । पित्रादिभिरव्यवधानेन भुक्तोच्छिष्टं भोक्तव्यमिति नातिप्रसङ्ग इति चेन्न, वासुदेवादिविग्रहार्चने विग्रहद्वारेणैव भगवतोऽपि भोक्तृत्वाद्विग्रहमात्रव्यवधानस्यादोषत्वे सर्वेषामपि तद्विग्रहत्वस्य शास्त्रसिद्धत्वेनातिप्रसङ्गस्य दुष्परिहरत्वात् । अतो लोकसिद्धमेव पितृत्वादिकं तत्र विवक्षितम्, तच्च भगवतोऽप्यवतारेषु यदपेक्षया विद्यते त एव तदुच्छिष्टं भुञ्जीरन् न त्वन्य इति नियमः । यदि च पित्रादिभूता भगवानिति तदुच्छिष्टं भोक्तव्यं स्यात्ततस्तज्ज्येष्ठपुत्रत्वेन श्रुत्यादिसिद्धस्य हिरण्यगर्भस्योच्छिष्टमपि भोक्तव्यमित्यायातम्, ज्येष्ठ भ्रातुरपि पितृसमत्वं तदुच्छिष्टभोजनं च शास्त्रीयमेव । अत्र निषेधात्तत्परित्याग इति चेन्न, अत्रापि सामान्य- 
७८ 
श्रीमद्वेदान्तदेशिकग्रन्थमाला 
निषेधपर्यवसानस्य दर्शितत्वात् । किं च भगवतः पितृत्वादिवन्मातृत्वादेरपि * माता पिता भ्राता निवासः शरणं सुहृद्धति- र्नारायणः इत्यादिवाक्यसहस्रसिद्धत्वान्मात्राद्युच्छिष्टभक्षणस्याननुमतत्वाद्भगवद्भक्तोज्झितमप्यननुमतमेव किं न स्यात् ? ननु किं पितृत्वादिनिर्बन्धेन, वचनत एव तत्सिद्धेः सामान्यनिषेधस्यापि सङ्कोचनीयत्वात् श्रूयते च महोपनिषदि - * विष्णुनाऽत्तमश्नन्ति विष्णुना पीतं पिबन्ति विष्णुना वातं जिवन्ति विष्णुरसितं रसयन्ति तस्माद्विद्वांसो विष्णूपहृतं भक्षयेयुः

इति *। रहस्याम्नायत्राह्मणे च परित्राजकप्रकरणे - अथ यदि कारिणं नासादयेत्स्वयमन्नेन कुर्वीतेति । भोजनरूपं भगवत्समाराधनमिति शेषः । एतदेव वाक्यं ब्रह्मचारिवानप्रस्थप्रकरणयोरप्यान्नातम् । कौटुम्बप्रकरणेऽपि * अथ यदि कारिणोऽप्यसन्निहिता स्युः स्वयमन्नेन कुर्वीतेति । पूर्वमनिवेदितानां भोजनसमयसमागतानां द्रव्याणां मनसा निवेद्यैव हि भोजनमाम्नायते * अथ यदि पश्चाद्भक्तस्य गुणाः प्रादुःप्युः येनेष्टं स्यादिति भगवन्निवेदितप्राशन- रूपमनुयागं प्रस्तुत्य, * अन्नत एव ॐ नमो भगवते वासुदेवायेति कृत्वा प्रकुर्वीत अथ यदि पश्चाद्भुक्तस्य गुणाः प्रादुःष्युः येनेष्टं स्यादभ्युदिता अप्राप्ता मनसा समीक्षितव्या भवन्ति अस्मान्न ह्यस्तीति मनस उपघातः अन्तरेण मलवद्वाससं सूतिकां शवस्पृष्टकं च -

इति *। सन्ति भगवच्छास्त्रेषु वचनानि परश्शतानि । यथा श्रीसात्त्वतसंहितायां सप्तमे परिच्छेदे - 
, 
* दत्तशिष्टम [तृप्तं ] शेषं च दैवीयान्नेन भावितम् । हविश्शेषेण संयुक्तं व्रतिनां भोजनं हितम् ॥

इति *। दत्तशिष्ट- कार्य संप्रदानावशिष्टम् दैवीयान्नेन - पाकपात्रावशिष्टेन हविः शेषेण वरुशेषेण त्रतिनां - भगवद्रतनिष्ठानां सर्वेषां हितम्-अनिष्टनिवर्तकत्वादिष्टप्रापकत्वाच्चावश्यं भोक्तव्यमित्यर्थः । अत्र भोजनमिति कर्मणि ल्युड़न्तम् । अत्रैव श्रीनारसिंह कल्पपरिच्छेदे- 
* निष्कामः पावनार्थं तु स्तोकमुद्धृत्य वै पुरा । सन्धार्थं मन्त्रपूतं प्राक् तमश्नीयाच्च मौनवान् ॥

इति *। भरद्वाजे होमाधिकारे भगवन्निवेदितमित्यनुवृत्तौ- 
* प्राप्तानुज्ञस्तथा तस्मान्नैवेद्यं प्रतिपाद्य च । द्विजेन्द्राणां हि योग्यानां बन्धूनां शान्तचेतसाम् ॥ निष्कामस्स्वयमश्नीयाद्भार्यासुतसमन्वितः । संप्रदानावशिष्टं यत्सकामः पुनरेव तत् ॥

इति *। 
श्री पौष्करे शयनाध्याये - 
* कृतोपवासा येऽश्नन्ति प्रापणं पारमेश्वरम् । संप्रदानावशिष्टं च पूतदेहा नरास्तु ते ॥ 
वन्दनीयामराणां च मान्या वै सिद्धसन्ततेः ।

इति *। 
पारमेश्वरं - परमेश्वराय भगवते निवेदितमित्यर्थः । पारमेश्वरे समाराधनाध्याये- 
* ततस्तु भगवद्भुक्तं प्राश्नीयान्नियतस्स्वयम् । क्षयाय सर्वपापानां कोष्ठसंसिद्धयेऽपि च ॥

इति *। नारदीये समाराधनाध्याये - 
* ततस्तु भगवद्भक्तान्दीक्षितान्पाञ्चरात्रिणः । समभ्यर्च्य विधानेन गन्धपुष्पादिभिः क्रमात् ॥ 
तेभ्यो दद्याच्च नैवेद्यं मधुपर्कपुरस्सरम् । किञ्चित्संस्थाप्य पूजार्थं विष्वक्सेनस्य पूर्वतः ॥

इति *। 
प्रदानं विधाय प्रायश्चित्तप्रकरणे युक्तम्- 
* दत्तं भागवतश्रेष्ठैर्विष्णवे प्रभविष्णवे । तत्पवित्रं पवित्राणां पावनानां च पावनम् ॥ 
व्याख्यानविभागे सच्चरित्ररक्षा -- तृतीयोऽधिकारः 
दातव्यं तु द्विजातीनां भक्तानां पावनाय च ।

इति *। 
तथा - * ब्राह्मणैः क्षत्रियै वैश्यै वैष्णवैर्भक्तिसंयुतैः । भोज्यं निवेदितं यत्तत् इत्यादि । तथा - * स्वयं चापि तदश्नीयात्सर्वपापविशुद्धये । तस्य संस्पर्शनात्पानाद्भोजनाद्धारणात्सदा ॥ 
शुचिर्भवति विप्रेन्द्र सर्वकर्मसु संमतः ।

इति *। 
तथा पाद्मे चर्यापादे दशमेऽध्याये परित्याज्यपरिग्राह्यविभागप्रदर्शनपूर्वकमुक्तम्- 
* ब्रह्मेशानादिदेवानां नैव भोज्यं निवेदितम् । न स्पृश्यं लङ्घनीयं नो चण्डादीनां तथैव च ॥ देवीनां तु श्रियादीनां विनतानन्दनस्य च । चक्रादीनामायुधानां वस्तु यद्यन्निवेदितम् ॥ भोक्तव्यमेव सर्वेषां विप्रादीनामशङ्कितम् । विष्णोर्निवेदितं सर्वं पावनानां च पावनम् ॥ 
प्रापणं दुर्लभ भोज्यं न त्याज्यं स्यात्कदाचन । भुञ्जानानामेधते श्रीस्त्यजतां परिहीयते ॥ व्रतोपवासतुलितमशनं तस्य पावनम् ॥

इति *। 
श्रीविष्णुचे योगपादे पञ्चमे पटले - तद्भुक्तशेषभोगा स्याजिह्वा गन्धस्तथाविधः ।

इति *। अन्तिमे पटले- 
* 
* शेषभुक्ति प्रशंसन्ति मुनयस्तत्त्वदर्शिनः । युवानः खलु वाञ्छन्ति ताम्बूलं तरुणीमुखात् ॥

इति *। अत्र तत्त्वदर्शिनो मुनयः प्रशंसन्तीत्यनेन पावनतमत्वं सिद्धम् । तथा महाभारते ज्ञानकाण्डे तृतीयाध्याये- 
७९ 
* पञ्चरात्रविदो मुख्यास्तस्य गेहे महात्मनः । प्रापण भगवद्भक्तं भुञ्जते चाम्यभोजनम् ॥

इति *। अत्र भुञ्जत इत्येव भोजनस्याभिधानेऽपि पुनरम्यभोजनमिति वचनं तस्यापि समन्त्रकसमाराधनरूपत्वं प्रशस्ततमत्वं च प्रतिपादयितुमिति । तथा कर्मकाण्डे च- 
* हृदि ध्यायन्हरिं तस्मै निवेद्यानं समाहितः । मध्यमानामिकाङ्गुष्ठैर्गृहीत्वाऽन्नं समाहितः ॥ 
प्राणाय चेत्यपानाय व्यानाय च ततः परम् । उदानाय समानाय स्वाहेति जुहुयात्क्रमात् ॥

इति *। बोधायनीये विष्णुकल्पे च- 
* इदं विष्णुर्विचक्रमे इत्येतया चरुं प्राश्नीयात्

इति *। तथा तत्रैव - * अहं वैष्णवोऽस्मीति यः प्रतिब्रूयात्तस्मै शेषं प्रदद्यात् - इत्येतैरेव मन्त्रैः प्राश्नीयादिति । श्रीमद्रामायणे च- 
* गते पुरोहिते रामः स्नात्वा नियतमानसः । सह पत्न्या विशालाक्ष्या नारायणमुपागमत् ॥ प्रगृह्य शिरसा पात्रं हविषो विधिवत्ततः । महते दैवतायाज्यं जुहाव ज्वलितेऽनले ॥ 
11 
शेषं च हविषस्तस्य प्राश्याशास्यात्मनः प्रियम् । ध्यायन्नारायणं देवं स्वास्तीर्णे कुशसंस्तरे ॥ 
वाग्यतः सह वैदेह्या भूत्वा नियतमानसः । श्रीमत्यायतने विष्णोः शिश्ये नरवरात्मजः ॥

इति *। 
सन्ति तावदेतानि वचांसि ; न पुनरत्र निवेदितभक्षणं सिध्यति । तथा हि- * विष्णुनाऽत्तमश्नन्तीत्यादेर्वर्तमाना- पदेशरूपत्वेन विधिपरत्वे प्रमाणाभावात् । रहस्याम्नाय भगवच्छास्त्रोक्तं त्वधिकारिविशेष प्रतिनियतधर्मान्तरवन्न विश्वसनीयम् । यद्यपि च सर्वेषामपि च धर्माणां परमार्थतो भगवत्समाराधनरूपत्वेन सर्वेषां तत्समाराधकत्वम् ; तथाऽप्यभिगमनादि- पूर्वकाष्टाङ्गयजनाभावात्तदनुप्रविष्टं निवेदितान्नभक्षणं तेषां न प्राप्नोति । किंच यस्मिन्नान्नाये अनादरो भवतामद्यापि वर्तते तदेव च प्रमाणमिदानीमुपस्थाप्यत इत्ययमपि महान् क्लेशः । रहस्याम्नायस्य प्रमाणत्वाभ्युपगमेऽपि भवद्भिस्तदनुष्ठान- 
८० 
श्रीमद्वेदान्तदेशिक ग्रन्थमाला 
मनादृतमेव । ततश्चास्तु भगवन्निवेदितं रहस्याम्नाय भगवच्छास्त्रनिष्ठैर्भोक्तव्यम् ; तथाऽपि न केवलं त्रयीधर्मरूपभगवत्समा- राधननिष्ठैर्भोक्तव्यत्वे प्रमाणम् । तेभ्यन्तव्यदानविधानात्तत्सिद्धिरिति चेन्नैवम् । न हि प्रदानं विहितमिति प्रतिग्रहोतुरपि धर्मता स्यात् श्राद्धादिवत् । किच यदिदमिह शेषभोजनं विधीयते, तदपीष्टशिष्टभक्षणन्यायेन निचयनित निर्वोढव्यम् । न हि निवेदितस्य शेषशब्दार्थता संभवति । न च तस्य भगवद्भुक्तशिष्टत्वम् ; तत्र कस्यचिदप्यंशस्य भगवता ग्रहणादर्शनात् । अतश्च शिष्टशब्दो निवेदितावशिष्टपरः । निवेदितस्य तु कृत्स्नस्य विष्वक्सेनादिनिवेदन- परम्परया त्याग एव विहित इति ग्राह्यम् । किंच निवेदितस्याभोज्यत्वं भगवच्छास्त्रसंहितास्वेव प्रतीयते ; यथा सनत्कुमारसंहितायाम्- 
+ 
* निवेदितं तु यद्दव्यं पुष्पं फलमथापि वा । तन्निर्माल्यमिति प्रोक्तं तत्प्रयत्नेन वर्जयेत् ॥

इति *। प्रदेशान्तरे च - * निर्माल्यं भक्षयित्वैवमुच्छिष्टमगुरोरपि । मासं पयोव्रती भूत्वा जपन्नष्टाक्षरं सदा ॥ 
ब्रह्मकूच ततः पीत्वा पूतो भवति मानवः ॥

इति *। 
तत्रैवेन्द्ररात्रे - *न चोपजीवेद्देवेश निर्माल्यादि न भक्षयेदिति । तथा, न चोपयोगयोग्यानि निर्माल्यानि कदाचनेति च । तथा संहितान्तरे -* निर्मात्यानि च नाभीयान्न जिवेन्न च लङ्घयेदिति । 
नच वाच्यम्, * दशनाड्यधिकं पूतं स्थापयेतु विचक्षणः । कालयोगस्स उद्दिष्टो रात्रावहनि चैव च ॥ कालयोगातिरिक्तं तु निर्माल्यं परिचक्षते । ततस्तदप्सु चैवाग्नौ क्षिपेद्भूमौ खनेत्तु वा ॥ 
इतीन्द्ररात्रवचनानुसारेण निषेधवचनानां दशनाड्यधिकविषयत्वमिति ; तत्र हि सामान्येन निवेदितस्य पुष्पौदनादेः कृतकार्यतया निर्माल्यत्वेनापनये प्राप्ते दशनाड्यधिकपूर्ण पूजाङ्गतया स्थापनं विधीयते ; ततो नाडिकादशकादर्वागमि तस्योपयोगान्नाडिकादशकातिरिक्तविषयो निषेध इति मन्दं वचः । न चात्रास्य रुद्रादिनिर्माल्यविषयत्वम् ; दीक्षिता- दीक्षितसाधारणतया सुरादिवदत्यन्त निषिद्धस्य दीक्षितं प्रति समयोपदेशसमये भगवद्यागदीक्षितं प्रति प्रसङ्गाभावेन निषेध - प्रयोजनाभावात्, भगवन्निवेद्यादेश्च प्रसङ्गस्य संभवात् । एवं च सति केरलादिदेशगतशिष्टानुसारश्च । यत्तु * प्रापण भगवद्भुक्तमित्यादि महाभारतवचनं तदप्युक्तरीत्या पञ्चरात्रार्थनिर्णये सति तदनुसारित्वाद्भगवद्भुक्तावशिष्टविपयमेव भवितु- मर्हति । यत्तु बोधायनीये विष्णुकल्पे च भगवत्समाराधनमुक्त्वा तदन्ते भगवद्गुक्तोज्झितस्य प्राशनीयत्वमुक्तमिति, तदपि न, भुक्तोज्झितप्राशनस्य तत्राविहितत्वात् इदं विष्णुर्विचक्रमे इत्येतया चरुं प्राश्नीयादित्यत्रावशिष्टचरुप्राशन- मात्रेण चरितार्थत्वात्, * अहं वैष्णवोऽस्मीति य: प्रतिब्रूयात्तस्मै शेषं दद्यादिति एतैरेव मन्त्रैः प्राश्नीयादित्यत्रापि निवेदितमेव प्राशनीयमिति प्रतीयते । तत्प्रतीतावपि न समाराधकस्य तत्प्राशनसिद्धि:, तस्मात्प्रतिग्रहीतुस्तदभिधानात् । यत्तु श्रीमति रामायणे लिङ्गदर्शनं तत्रापि शेषशब्दस्य निवेदितावशिष्टविषयत्वेऽपि न विरोधः । अतो नैतदपि निवेदितभोजनस्यैकान्तिकं लिङ्गम् । एवं च सतोष्टशिष्टभक्षणनयोऽप्यनुसृतो भवति । यत्तु हृदि ध्यायन्हरिं तस्मै निवेद्यान्नं समाहित इत्यादि कर्मकाण्डवचनं, तदपि पूर्वमनिवेदितत्वस्य लिङ्गम् | अन्यथा निवेदित्तनिवेदनादिदोषप्रसक्तेः । वैश्वदेवप्राणाहुत्योश्च देवतान्तरनिवेदनरूपयोर्भगवन्निवेदितेनानुपपत्तेः । अन्यथाऽतिप्रसङ्गात् । न च द्रव्यान्तरेण तत्करणोपपत्तिः । भोक्तव्यत्वेनोपस्थितान्नविषयत्वात्तयोः । अतो भगवतस्सर्वोत्तरत्वेऽपि तन्निवेदितनिर्माल्यादेरुप- भोगो न शास्त्रीय इति ॥ 
व्याख्यानविभागे सच्चरित्ररक्षा-तृतीयोऽधिकारः 
८१ 
तत्रोच्यते - यद्भगवन्निवेदितादेरभोक्तव्यत्वमुक्तं तत्सतां दूरपरिहरणीयैस्त्वादृशैरेवेति शास्त्राण्याचक्षते । तथा हि- रहस्याम्नायब्राह्मणे- अथ यदि वक्ता तृतीयलक्षणो भवेदुदासीनश्च द्वितीयलक्षणस्स्यात्, उदासीन एव नियोज्यो भवति अस्मात्सर्वा हि वृत्तिर्निवर्तते तृतीयलक्षणात्तथा चतुर्थलक्षणादिति । निवेदितस्य च स्वाचार्यप्रभृतियोग्यतमेभ्यः प्रदेयत्वमुक्ता तदलाभे यथालाभं ज्ञातेभ्यो योग्येभ्यः प्रदेयत्वमभिधायानन्तरमुच्यते -* अथ यदि कश्चित्प्रक्षालित- पाणिपादोऽभिमुखो भवेत् । न च ज्ञायेत, प्रष्टव्यो भवति किं भवान्प्राप्तेनान्नेन करिष्यतीति, स यदि ब्रूयाद्धो यथा- ज्ञानं भगवन्तं यक्ष्यामीति तस्मा अन्नं देयं भवति, अथ यदि ब्रूयात् भो न खल्वहं जानाम्येवं भगवन्तं यष्टुमिति किं तर्ह्ययमिहोपायोऽन्नलाभायेत्यभिगतोऽस्मीति तदन्नं प्रतिष्ठाप्यान्तर्हित्वा वा इत्यादि । उक्तं च पाद्मे चर्यापादे द्वादशाध्याये - * शुनामिव पुरोडाशो न नीचेषु तदिष्यते

इति *। तथा ईश्वरसंहितायाम्- 
, 
दुर्लभो भगवद्भक्तो लोकेऽस्मिन्पुरुषस्तुत । तत्रापि दुर्लभतरो भावो वै यस्य तत्त्वतः ॥ पादोदकं प्रति शुभः सिद्धान्ने च निवेदिते । स्रुगादिके चोपभुक्ते ग्रुपभोगार्थमेव च ॥ अतश्च भावहीनानामभक्तानां च षण्मुख । निषिद्धं भगवन्मन्त्रदृक्तमखिलं च यत् ॥

इति *। 
श्रीपौष्करे शयनाध्याये ताशेभ्यः प्रदातुरपि पातित्यमुक्तम्- 
*अपात्राणामभक्तानां नास्तिकानां दुरात्मनाम् । वर्जनीयं प्रयत्नेन स्वानुष्ठानपरेण तु ॥ 
स्त्रीशूद्राणां शिशूनां च भृतकानां विशेषतः । सकामो वाऽथ निष्कामो मन्त्रज्ञस्सह्रतस्थितः ॥ मन्त्रपूतं च नैवेद्यं निषिद्धानां ददाति यः । सिद्धोऽपि याति पातित्यमारुरुक्षुस्तु किं पुनः ॥

इति *। ईश्वरसंहितायां प्रायश्चिचित्वमप्युक्तम्- 
*रक्षणीयमभक्तेभ्यस्तदन्नं विष्णुयाजकैः । प्रायश्चित्ती भवेद्दाता अपात्रे प्रतिपादनात् ॥

इति *। तत्रैव - * प्राणवद्र्क्षणीयं च मन्त्रपूतं महामुने । नैवेद्यं श्वसृगालेभ्यो मार्जारेभ्यो विशेषतः ॥ 
पक्षिभ्यो मर्कटेभ्यश्च मूषिकेभ्यस्सदैव हि ॥ इति च । 
नारदीये प्रायश्चित्तविशेषोऽप्युक्तः- 
*ब्राह्मणैः क्षत्रियै वैश्यैवैष्णवैर्भक्तिसंयुतैः । भोज्यं निवेदितं यत्तदन्यैर्मुक्ते निवेदिते ॥ 
जपेदष्टोत्तरशतं मूलमन्त्रं समाहितः ॥

इति *। 
किंच भवादृशेभ्यो दाने सत्यन्ननाश एव रहस्यानाये ब्रह्मचर्याश्रमप्रकरणे श्रुतः - * यद्येवमतिरिक्तं स्यादतिरिक्तमिति पुनः कस्य वार्ता ? इत्यादिना तदतिरिक्तमित्यन्तेन अतिरिक्तं प्रतिपाद्य, तदुपादानवते दद्यादित्यादिना रहस्याम्नाय - निष्ठेभ्यः, तदभावे त्रयीधर्मरूपभगवत्समाराधननिष्ठेभ्यः, तदभावेऽन्नस्यादनीयताप्रवृत्तिनिमित्तकान्नशब्दवाच्यत्वेन यस्मै - कस्मैचिदवश्यदेयत्वे भगवत्कर्मयोग्येभ्यो गवादिभ्यः, तदभावे तादृग्भ्यो हस्त्यादिभ्यः, तदभावे भगवद्यज्ञार्थौषधादि- स्थावरेभ्यश्च मूले दानमुक्ताऽनन्तरमुक्तम् --* न त्वेवान्नं नाश्यं भवति, कोऽन्ननाशः ! उज्झनं निखननमप्सु प्रक्षेपणं काकेभ्यः श्वसूकरेभ्यो वा यत्किञ्चिन्न कर्मण्यं स्थावरजङ्गमं वा तत्र दानमित्येषोऽन्ननाशः

इति *। तदेतदखिलमनु- सन्दधानैरुक्तमागमप्रामाण्ये- 
R-11८२ 
श्रीमद्वेदान्तदेशिकग्रन्थमाला 
* ये हि युष्मद्विधा मूर्खास्तेषामेव निषेधगीः । सेव्यमानं हि तत्सर्वं वैष्णवैरधिकारिभिः ॥ 
अघौषध्वंसनायालं सोमपानमिवाध्वरे । अन्येषां हि तदस्पृश्यं पुरोडाशः शुनामिव ॥

इति *। 
यत्तु विष्णुनाऽत्तमश्नन्तीत्यादौ वर्तमानापदेशरूपत्वाद्विधिपरत्वं न प्रतीयत इत्युक्तम्, तन्गीयांनागोठीयडिष्टितानां निष्ठतम् । अप्राप्तार्थत्वेनैव हि विधिव्यवस्थापनम् ; अन्यथा तत्रतत्र यजतिजुहोत्यवहन्तिप्रोक्षतीत्यादिष्वपि वर्तमानाप- देशरूपेषु विधिपरत्व परित्यागप्रसङ्गात् । अत्र विधिरेव साक्षादनन्तरं प्रतीयते तस्माद्विद्वांसो विष्णूपहृतं भक्षयेयुरिति । ननु यदि * विष्णुनाऽत्तमश्नन्तीत्यादौ विधिपरत्वस्वीकारः, तर्हि तत एव प्राप्तार्थत्वाद्भक्षयेयुरित्यस्य विधिपरत्वं न स्यादिति चेत्, कस्तर्ह्यस्यार्थः ? प्रागुक्तानुवादमात्ररूपमिति चेत्तथाऽपि तेनैवानन्तीत्यादेर्विधित्वं दृढीकृतम् । न ह्यसिद्धमनूद्यत इत्यत्रोपपत्तिं पश्यामः । न चानुवादो निष्प्रयोजनो भवितुमर्हति । न चैतदनुवादेनान्यद्विधेयं दृश्यते । अतः प्रयोजना- लोचनायां प्रागुक्तविधित्व स्थिरीकरणमेव प्रयोजनमिति सिद्धम् । यद्वा - विधिप्रत्ययश्रवणादेष एव विध्युद्देशः, अश्नन्ती- त्यादिकं त्वेतदभिप्रेतविशेष[ण ]व्यञ्जन [रूपेणावयुक्त्तया] रूपत्वोक्त्याऽनुवादादेतस्यैवोपकारकमिति, तथाऽपि विधावेव पर्यवसानमिति सिद्धम् । एवं श्रुत्यैव स्मृत्यादीनामनुविधेयतया सिद्धस्यार्थस्य न स्मृत्या बाधश्शङ्कनीयः, अपि तु तद्विरुद्धा: स्मृत्यादय एव बाध्येरन्निति विरोधाधिकरणे स्थापितम् । एवं च सति यद्यपि * निर्माल्यं च निवेद्य चेत्यादिवचनमाप्तकोटौ निविष्टं स्यात् ; तथाऽपि सामान्यरूपत्वेन सावकाशत्वात् श्रुतिविहितविशेषव्यतिरिक्तविषयमिति उत्सर्गापवादन्यायतस्सिद्धम्, विशेषोपसंहारन्यायाच्च । तथा हि ; रुद्रादिदेवदेवं तत्तच्छाखैरेव सिद्धमिति सर्वैरङ्गीकृतत्वान्न तत्र तावद्विवादः । अत एव हि रुद्रपरत्वप्रतिपादनाग्रहगृहीतैरपि तैस्तदुच्छिष्टपरित्यागेन तन्निकर्षमाशङ्कय त्वं ब्रह्मण इत्यादिना तदुच्छिष्टपरित्यागस्यान्यथासिद्धत्वेन अपकर्षलिङ्गत्वं निराकृतम् । एवं च सति सामान्यरूपनिर्माल्यनिवेद्यशब्दयोर्विशेषाकाङ्क्षायामाकाङ्क्षितविशेषसमर्पणक्षमनिषिध्यमानविशेषसमधिगमे तस्मिन्नेव पर्यव - सानं नान्यत्रेति स्वीकार्यम् । यथा पशुशब्दस्य छागज्ञब्दोक्तविशेषपर्यवसानं तथेहापीति न सङ्कटं किञ्चित् । अयमर्थों न्यायनिरपेक्षमेव वचनैः प्रतीयते । यथा ब्राह्मे पुराणे- 
* विष्णोर्निवेदितं शुद्धं मुनिभिर्भोज्यमुच्यते । अन्य [ वेद्यं तु] निवेद्यं निर्माल्यं भुक्त्वा चान्द्रायणं चरेत् ॥

इति *। 
यत्तु पितृत्वादिविकल्पदूषणैर्वल्गितं तत्तदा शोभेत यदि वयं तेषु हेतुत्वम् [[भ]नुसंदधीमहि ; यदि चोच्छिष्टानु- मतिवाक्य विषय [त्वेनोपक्षिपेम ।] त्वं नापेक्षेमहि । सिद्धे तु विशेषविधाने तत्प्ररोचनप्रवृत्तवचनोपस्थापितपरमार्थभूत- तत्तदाकारवर्णनं तु क्रियमाणं नोपालम्भपदम् । न चातिप्रसङ्गः, स्वयमसाधकत्वात् । साधकानुग्राहकं तु साधकसन्निधौ वर्तमानमपि हि न स्वयं कार्यं साधयेत्, अन्यथा सामग्रीमनपेक्ष्य हेतूनां सर्वेषां प्रत्येकं कार्यकरणप्रसङ्गे यस्य कस्यापि देशकालेश्वरादेः हेतोस्सर्वत्र सन्निहितत्वेन सर्वं कार्यं सर्वदा सं[ प्रति] पद्येत । ततः प्रेक्षावतां तदर्थोद्योगभङ्गो विधि- निषेधादिवैयर्थ्यं च स्यात्, अयत्नत एव सर्वफलावाप्तेः, दुःखानां च दुष्परिहरत्वात् । 
यद्वा, निर्माल्यं च निवेद्यं चेत्यस्यायमर्थः - निर्माल्यं - रुद्रादिनिवेदितम् ; प्रसिद्ध्यादिवशात्तत्तावत्सिद्धम् । भगवन्निवेदिते हि निर्माल्यशब्दप्रयोगोऽपि निषिध्यते, यथेश्वरसंहितायाम् - * निर्माल्यबुद्ध्या दैवीयमित्यादि । निवेद्य-निवेदनयोग्यं, निवेदनार्थं परिकल्पितमित्यर्थः । निवेदनार्थं परिकल्पितस्य भोजनेऽपि दोषमाहुः । यथा श्रीपौष्करे विष्वक्सेनाध्याये -- 
व्याख्यान विभागे सच्चरित्ररक्षा -- तृतीयोऽधिकारः 
प्राक्साधितं च यागार्थं देवतानां प्रयत्नतः । तत्समर्पणपर्यन्तं यावद्देवान्नमुच्यते ॥ अन्यथा भक्षणं तस्य यदि मोहाकृतं द्विज । प्रायश्चित्ततैश्रीर्णैश्शुचिर्भवति मानवः ॥ तत्र [ मन्त्र ] संतर्पणादन्ते याजिनां याजिनां वर । गर्वबुद्धिविमुक्तानां भक्षणं सर्वशुद्धिकृत् ॥ पावनं पुण्यदं शश्वद्भूरिभूत्यभिवृद्धिदम् ।

इति *। 
एतेन, * वृथाक्कसरसंयावपायसापूपमेव च । अनुपाकृतमांसं च देवान्नानि हवींषि च ॥ 
८३ 
इति मनुवचनमपि निर्व्यूढम् । निवेदनार्थ परिकल्पिते देवान्नमिति संज्ञात्वेन प्रयोगात्तदैकार्थे च संभवति तद्विरुद्धार्थ - कल्पनायोगात् । मन्वादिधर्मशास्त्रस्यापि चित्रशिखण्डिप्रणीत भगवच्छास्त्रमूलकत्वस्य महाभारते प्रतिपादितत्वेन मूल- विरोधप्रसङ्गाच्च । तथा युक्तमुपरिचराख्याने- 
तस्मात्प्रवक्ष्यते धर्मान्मनुस्स्वायंभुवः स्वयम् । उशना बृहस्पतिश्चैव यदोत्पन्नौ भविष्यतः ॥ 
प्रवक्ष्यतस्तदा शास्त्रं युष्मन्मतसमुद्धृतम् । इति ; * एतद्धि सर्वशास्त्राणां शास्त्रमुत्तमसंज्ञितम् । इति च । * मन्वर्थविपरीता तु या स्मृतिः सा न शस्यते इति स्मृत्यन्तरवचनेनैव मानवस्मृत्यपेक्षया स्मृत्यन्तराणां दुर्बलत्वात् मानवस्मृत्युपजीव्यभगवच्छास्त्रविरोधे तेषां वाध्यत्वमेव । 
यद्वा, * निर्माल्यं च निवेद्यं चेत्युभयमपि रौद्रविषयमेव । तथा हि ; तैरेव षडिधनिर्माल्यनिरूपणे निर्माल्यं च निवेद्यं चेत्यवान्तरविधाद्वयमुक्तम् । [तथा हि-] यथा तेषां सिद्धान्तसारपद्धतौ प्रायश्चित्ते - निर्माल्यभक्षणे त्वकामा- ब्रह्मपञ्चकं साधसहस्रमावर्तयेत् । कामतोऽनन्तयागे पादाध्वरदीक्षया शुध्यति । निर्माल्यभेदाः कथ्यन्ते - देवस्वं देवद्रव्यं नैवेद्य निवेदितं चण्डद्रव्यं निर्माल्यं चेति । देवसंबन्धि ग्रामादि देवस्वम् । वखाद्यलङ्कारादि देवद्रव्यम् । निवेदनार्थं परिकल्पितं नैवेद्यम् । तदेवोत्सृष्टं निवेदितम् । चण्डाय दत्तं चण्डद्रव्यम् । बहिर्निक्षिप्तं निर्माल्यम् । विसर्जितेऽपि देवे पिण्डिकास्थं यन्त्रिकाद्यन्निर्माल्यं [अन्न] भवति, षड्विधमपि निर्माल्यं न जिन्न च लङ्घयेन दद्यान्न क्रीणीयाद्दत्वा क्रव्यादो भवति भुक्त्वा मातङ्गः लङ्घने सिद्धिहानिः आघ्राणे वृकः स्पर्शने स्त्रीत्वम् अथादाने चण्डालः विक्रये शबरः

इति *। उक्तं च भगवच्छास्त्रेऽपीश्वरसंहितायां समाराधनाध्याये- 
* स्कन्दः - त्वया निषेध आख्यातो मन्त्रदत्तस्य वस्तुनः । सर्वत्र पत्रपुष्पान्नपूर्वस्य परमेश्वर ॥ 
तस्येदानीं प्रदानं तु प्राशनं च प्रशंससि । किमेतदत्र मे जातः संशयः परमेश्वर ॥ ईश्वर:- प्रदानं प्राशनं पुत्र उपभोग्यत्वमेव च । शैवपाशुपते दुष्टमचिरादेव पापकृत् ॥ 
तत्पुनर्वैष्णवे मार्गे वर्तते व्यत्ययेन तु । अनन्तफलदं दानात्प्राशनात्कोष्ठशुद्धिकृत् ॥ क्षयं नयति पापानि पुण्यवृद्धिं करोति च । दानैधर्मैः कृतैः पुण्यैस्तपोभिश्च न तत्फलम् ॥ यत्फलं भगवद्भक्तिप्रदानप्रापणादनात् ॥

इति *। 
तत्रैवाध्याये सोमपानादपि पावनतरत्वमस्य प्रपञ्चितम् । तथा हि- 
* क्लेशेन महता चैव प्राप्त पशुवधादिना । यज्ञान्ते सोमपानं तु संस्कृतं पशुकर्मणि ॥ 
तस्य तद्वैष्णवैस्तैर्नाता कर्मण्यता यथा । तथा पुनाति तत्पुत्र द्विजानां यज्ञयाजिनाम् ॥ किं पुनस्तत्प्रभावाद्वै दिव्यैर्मन्त्रैस्तु वाग्यतैः । संस्कृत्य साधितं यद्वै सर्वं संशोधितं पुनः ॥ 
८४ 
श्रीमद्वेदान्तदेशिकग्रन्थमाला 
मुद्रामन्त्रसमेतेन सध्यानेन षडानन । जगद्गुरौ मन्त्रमूर्ती तन्मन्त्रेण निवेदितम् ॥ दत्तं मन्त्रवरेणैव मन्त्रज्ञस्य महात्मनः । अनादिभगवच्छास्त्रवचनैर्विहितक्रियम् ॥ प्रदानाद्भक्षणात्तस्य चोत्तारयति तत्सुत । आदिसर्गपवित्रं तदमरैरभिवन्दितम् ॥ पूजितं सिद्धगन्धर्वैर्वन्दितं भगवन्मयैः । दत्तं ब्रह्ममयैर्नित्यमात्मज्ञैर्माहितं पुनः ॥ रक्षितं कर्मनिष्ठैस्तु शंसितं यज्ञयाजकैः ॥

इति *। 
I 
तत्रैव दशमेऽध्याये समयोपदेशे महादेवेन भगवन्निवेदितस्य सर्वस्य प्रतिपत्तिं विना संभूतैस्साधारणैः केवला- नादिशब्दैरभिधाने निर्माल्यबुद्धया दूषणे च महादोष उपपादित:- 
* उपभुक्तस्य सर्वस्य गन्धपुष्पादिकस्य च । स्वानादावुपयुक्तस्य दधिक्षीरादिकस्य च ॥ 
दूषणं न प्रयोक्तव्यं शब्दैरप्रतिपत्तिजैः । निर्माल्यबुद्ध्या दैवीयं पावनं दूषयन्ति ये ॥ ते यान्ति नरकं मूढास्तत्प्रभावापलापिनः । प्रत्यक्षेण प्रमाणेन लोकदृष्टेन हेतुना ॥ 
शिष्टैरनुष्ठिता चैव वैष्णवस्य पवित्रता | सिद्धा पादोदकान्तस्य महत्ता देवपूजिता ॥

इति *। 
अत्र गन्धपुष्पादीत्यादिशब्देन तुलसीपत्रादिग्रहणम्, दधिक्षीरादीत्यादिशब्देन दिव्यचूर्णादिग्रहणम् । सर्वस्य गन्धपुष्पादिकस्य पादोदकान्तस्येति भगवदुपभुक्तस्य सर्वस्यापि संग्रहः प्रतीयते । यथा ईश्वरसंहितायामेव- 
* कुङ्कुमं चन्दनं चैव कर्पूरं चानुलेपनम् । विष्णुदेहपरासृष्टं तद्वै पावनपावनम् ॥

इति *। 
1 
तथा पाद्मोद्भवे -* विष्णुदेहपरामृष्टं यश्चूर्ण शिरसा वहेत् । सोऽश्वमेधफलं प्राप्य विष्णुलोके महीयते ॥

इति *। तथाऽन्यत्र - * विष्णुगात्रच्युतं चूर्ण ललाटे धारयेद्विजः । अपो पातकान्याशु मोदते दिवि देववत् ॥

इति *। एतेन भगवत्पादोदकदिव्यचूर्णमालादीनामपि न निर्माल्यशब्दाभिलप्यत्वमिति सिद्धम् । अन्यत्रापि तेषां विधिः प्रतीयते । यथा ब्राह्मे पुराणे - 
* विष्णोर्नैवेद्यकं शुद्धं मुनिभिर्भोज्यमुच्यते । अन्यवेद्यं तु निर्माल्यं भुक्त्वा चान्द्रायणं चरेत् ॥ 
विष्णुदेह परामृष्टं माल्यं पापहरं शुभम् । यो नरश्शिरसा धत्ते स याति परमां गतिम् ॥

इति *। 
श्री वैखानसेऽप्यत्रिसंहितायाम् - 
* मन्त्रेण पादे यद्दत्तं माधवं पाद्यमुच्यते । तत्पाद्यतीर्थमादाय भक्त्या देवमनुस्मरन् ॥ 
आत्मानं प्रोक्षयेद्यस्तु सर्वपापैः प्रमुच्यते ॥

इति *। 
ब्रह्माण्डे - * पृथिव्यां यानि तीर्थानि तेषु स्नानेन यत्फलम् । विष्णोः पादोदकं मूर्ध्ना धारयेत्सर्वमाप्नुयात् ॥ 
मानवो यस्तु गङ्गायां स्नानं पानं समाचरेत् । तस्य यादृग्भवेत्पुण्यं तादृक्पादाम्बुधारणात् !! 
त्रिषु लोकेषु यत्तीर्थं प्रयागं पुष्करादिकम् । तत्पादयुग्मे कृष्णस्य तत्र तिष्ठति नित्यशः ॥ श्रीभागवते - पादोदकस्य माहात्म्यं जानात्येव हि शङ्करः । विष्णुपादोद्भवां गङ्गां शिरसाऽधारयद्धि सः ॥ 
प्रायश्चित्तमनुप्राप्तं कृच्छ्रं वाऽप्यघमर्षणम् । विष्णुपादोदकं पीत्वा शुद्धिमाप्नोति तत्क्षणात् ॥ हृदि रूपं मुखे नाम नैवेद्यमुदरे हरेः । पादोदकं च निर्माल्यं यस्य मूर्ध्नि स वैष्णवः ॥

इति *। 
व्याख्यानविभागे सच्चरित्ररक्षा -- तृतीयोऽधिकारः 
ईदृशेषु निर्माल्यशब्दो भुक्तोज्झितत्वमात्रविवक्षया, न तु निन्दाभिप्रायेण । श्रीनारसिंहे - *गङ्गाप्रयागगयनैमिशपुष्कराणि पुण्यानि यानि कुरुजाङ्गलयामुनानि । 
कालेन तीर्थसलिलानि पुनन्ति पापं पादोदकं भगवतस्तु पुनाति सद्यः ॥

इति *। 
आह च भगवान् शौनकः -- * नैवेद्यं स्वयमश्नीयादित्यादि । तथाऽन्यत्र- 
* भक्तपादच्युतेनापि मत्स्नापितजलेन वा । नरः पापात्प्रमुच्येत स्नानपानादिकर्मभिः ॥ 
८५ 
तथा - * विष्णोः पाद्यं समादाय तीर्थं भक्त्या च संस्मरन् । आत्मानं प्रोक्षयेद्यस्तु मालां वा मूर्ध्नि धारयेत् ॥ 
भक्तियुक्तस्य विप्रस्य महापातकनाशनम् ।

इति *। 
तथा - *मालां यो धारयेन्नित्यं वैष्णवीं भक्तिमाश्रितः । सर्वपापविनिर्मुक्तः स याति परमां गतिम् ॥

इति *। श्रीभागवते -* त्वयोपभुक्तस्रुग्गन्धवासोऽलङ्कारचर्चिताः । उच्छिष्टभोजिनो दासास्तव मायां तरेमहि ॥

इति *। तथाऽन्यत्र -- * मुकुन्दाशनशेषं तु यो भुनक्ति दिनेदिने । सिक्थेसिक्थे महासेन चान्द्रायणशताधिकम् ॥

इति *। पुराणादिषु श्रीसालग्रामादिप्रसङ्गे च- 
* वैष्णवं तु रजोजुष्टं नैवेद्यस्य च भक्षणम् । निर्माल्यधारणं मूर्ध्नि महापातकनाशनम् ॥ 
स्नानपानोदकं देवि पिबन् शिरसि धारयेत् । पुण्यपापविनिर्मुक्तो वैष्णवीं सिद्धिमाप्नुयात् ॥ विष्णुगात्रेण संस्पृष्टं पत्रं वा पुष्पमेव वा । शिरसा धारयेद्यो वै स याति हरिमञ्जसा ॥ हृदि रूपं मुखे नाम नैवेद्यमुदरे हरेः । पादोदकं च निर्माल्यं मस्तके यस्य सोऽच्युतः ॥ पादोदकं पिबेन्नित्यं चक्राङ्कितशिलाहरेः । प्रक्षालयति यत्तोयं ब्रह्महत्यादिपातकम् ॥ 
बहुचक्रसमायुक्तं द्वारकापुरवासिनम् । स्वापयित्वा तु तत्तोयं पिबन् ज्ञानमवाप्नुयात् ॥

इति *। * भक्त्या भुञ्जंस्तु नैवेद्यं सालग्रामशिलार्पितम् । फलं यज्ञसहस्राणां पराकाणां शतं लभेत् ॥ इत्यादि । * अग्निष्टोमसहस्रस्य वाजपेयशतस्य च । यत्पुण्यं तल्लभेदेवि विष्णो नैवेद्यभक्षणात् ॥ 
ब्रह्मचारिगृहस्थैश्च वनस्थैर्यतिभिस्सदा । विष्णोर्निवेद्यं भोक्तव्यं नात्र कार्या विचारणा ॥ इत्यादि च । एवमेतादृशवचनशतवशात् * निर्माल्यं च निवेद्यं चेत्यत्र निर्मात्यादिशब्दो रुद्रादिनिर्माल्यविषय इति सिद्धम् । सामान्यतो निषिद्धानामीदृशानां भागवते पुनर्निषेधो दोषाधिक्यादिविवक्षया । 
किंच भगवदनिवेदितमेव शास्त्रैर्निषिद्धम् । तथा हि श्रीसाच्खते एकविंशतितमे परिच्छेदे- 
* सुगन्धफलपुष्पाद्यमपूर्वमुचितं च यत् । अभोज्यं गुरुदेवादिनिवेदनविवर्जितम् ॥

इति *। 
जयाख्यसंहितायां षोडशे पटले समयोपदेशे - नानिवेद्य हरेः किंचिद्भोक्तव्यं वा गुरोस्तथेति । भारद्वाजेऽष्टमे- ऽधिकारे - * नानिवेद्य हरेः किंचित्समश्नीयाच्च पावनमिति । तत्रैव भोजनमध्ये दधिक्षीरोदकादेः पूर्वमनिवेदितस्य अकस्मात्समागतस्यापि मनसा निवेद्यैव भोक्तव्यत्वमुक्तम् तदकस्मात्प्रवृत्तं च भोजने मनसाऽपि चेति । अश्नीयादिति शेषः । तथेश्वरसंहितायाम् - 
* भोजनावसरे प्राप्ते मध्ये प्रागवसानतः । यत्किंचिदुपभोगार्थमकस्मात्समुपागतम् ॥ 
८६ 
श्रीमद्वेदान्तदेशिकग्रन्थमाला 
तद्गुरौ भगवत्यादौ कल्पयित्वाऽऽहरेत्ततः । भक्तस्य समयज्ञस्य अन्यथा व्यत्ययो भवेत् ॥ 
तस्मान्निवेद्य वै पूर्वमपूर्वमुचितं च यत् । भक्त्या भगवतो विष्णोदेशिकस्य महात्मनः ॥

इति *। 
न चात्र गुरुसमभिव्याहारात् भगवत्यपि कल्पनं विज्ञापनमात्रमिति शङ्कयम्; गुरुमुक्तस्य भोक्तुमशक्यत्वाद्धि तत्र तथा स्वीकारः । अत्र तु योग्यत्वात् कल्पनशब्दाभिहितं निवेदनं यजनमेव । एवं च सति प्रागुक्तश्रुत्यैकार्थ्यमपि सिद्ध भवति । अतो भगवदनिवेदितमेव निषिद्धमिति सिद्धं भवति । 
यत्पुनरधिकारिविशेषविषये न सर्वैर्ग्राह्यमिति तन्न; * न चैकं प्रति शिष्यत इति न्यायस्यात्रानपवादादन्येषा- मध्यधिकारिणां भगवत्समाराधनस्य भगवच्छास्त्रेषु प्राह । महोपनिषदि च सामान्यतः - * विष्णुनाऽत्तमश्नन्ती- त्यादिविधानेन त्रयोधर्मनिष्ठैरपि तदनुवर्तनस्यापरिहार्यत्वात् । न च शाखाविशेषेऽनादरः, महाभारते भगवच्छास्त्रे च बहुषु प्रदेशेषु सिद्धस्य दुरपह्नवत्वात् । तदर्थविशेषाननुष्ठानस्य सम्भेदप्रतिनियतधर्मान्तरवदेवोपपत्तेः । नच भगवत्समाराधनं तथा प्रतिनियतमिति वक्तुं शक्यम्, तत्साधारण्यस्योक्तत्वात् । यत्तु शेषशब्दो निवेदिताव- शिष्टविषय इति, तन्न; निवेदितेनैव संप्रदानानुयागादेरुपात्तसुव्यक्तवचनशतसिद्धत्वात् ; निषेधस्य च परिहृतत्वात् ; भगवता सूक्ष्मांशग्रहणस्य वक्ष्यमाणानेकवचनसिद्धत्वेन निवेदिते शेषशब्दस्याप्युपपत्तेः तरुणीमुखगतताम्बूलदृष्टान्त- वचनाच्च । तथा भगवन्निवेदितशेषभोजिनि विष्वक्सेने * यजच्छेषाशनं देवम्, * शेपाशनाभिधानस्य गणेशस्यार्च- नाय वै इत्यादिभिरशेषाशनशब्दप्रयोगात् । उक्तं च स्तोत्रेऽपि त्वनदि । न चेष्टशिष्ट- भक्षणन्यायविरोधः ; विधिबलेन यथाविधिशिष्टत्वस्वीकारात् । केरलादिदेशे भगवन्निवेदितपरित्यागस्तु सुदर्शनादि- धारणाधिकारोक्तन्यायेन दूप्यः । एवं च भगवच्छास्त्रानुसारिणि महाभारतवचने प्रतीयमानं भगवद्भुक्तप्राशनमितीदमपि न बाधितं भवति । विष्वक्सेनसंविभागप्रकारैश्च शेषशब्दस्य निवेदितविषयत्वं सुव्यक्तम् । तथाहि पारमेश्वरेऽपि -- 
अध्यलेपनपुष्पैश्च धूपेनाभ्यर्च्य वै ततः । मुख्याधिकारिणो विप्रान्द्वादशाध्यात्मचिन्तकान् ॥ बलादिमन्त्रनिरतानष्टौ वा चतुरो द्विज । दीक्षितान्गुरुपूर्वांश्च अनुकल्पाधिकारिणः ॥ बीपि मन्त्रेषु निरतान्सदा । ववीधरांधापि आमूलाद्भगवन्मयान् ॥ 
त्रय्यन्तज्ञानसंपन्नान्यथोक्ताचारनिष्ठितान् । समाहूयार्थ्यगन्धाद्यैस्समभ्यर्च्य यथाक्रमम् ॥ भगवच्छेषमादाय न्यस्तमाहृत्य मन्त्रतः । प्रानिवेदनकाले तु चतुर्धा संविभज्य तम् ॥ प्रापणं मधुपर्काद्यमन्यच्चाभ्यवहारिकम् । तेभ्यो दद्यादेकभागमर्योदकपुरस्सरम् ॥ मात्रां चतुर्विधां चापि आचार्याय प्रदाय च । स्वप्राशनार्थमेकांश स्थापयित्वा निरीक्षितम् ॥ शेषाशनाभिधानस्य गणेशस्यार्चनाय वै । भागमेकं तु संस्थाप्य भागेनान्येन तोषयेत् ॥ ब्राह्मणादीन्छुभाचारान्भक्तान्ग्रामादिवासिनः ।

इति *। 
श्रीपौष्करे विष्वक्सेनाध्याये - विष्वक्सेनोऽथ यष्टव्यः इत्यनुवृत्तौ, 
* 
* नैवेद्यैर्मधुपर्काद्यैर्मुख्यमूतैर्निवेदितैः । द्विजप्राशनशिष्टैश्च स्वयं प्राशनवर्जितैः ॥

इति *। तथा तत्रैव भगवानुवाच - 
* कालवैश्वानराख्या या मूर्तिस्तस्यात्मनो विभोः । स एष द्विजदेवास्यो विष्वक्सेनः प्रकीर्तितः ॥ 
व्याख्यानविभागे सच्चरित्ररक्षा —— तृतीयोऽधिकारः 
स्थित आहवनीयादिभेदेन मखयाजिनाम् । ऋक्पूतं हुतमादाय तर्पयत्यखिलं जगत् ॥ एवं मन्त्रमयाद्यागात्सात्त्विकाद्ब्रह्मभावितात् । संप्राप्यं गुरुमूर्तेर्वै प्रापणं मन्त्रसत्कृतम् ॥ अनाहूतामराणां च सर्वलोकनिवासिनाम् । स्वयं तु संविभज्याथ तदनुग्रहकाम्यया ॥

इति *। तथेश्वरसंहितायां समाराधनाध्याये - 
* दत्तशिष्टमथादाय संविभज्य द्विधा च तत् । पूजितस्यार्घ्यपुष्पाद्यैर्विष्वक्सेनस्य वै विभोः ॥ 
प्रतिपाद्यामराणां च तृप्तये विशान्तये । द्वितीयमनुयागादौ प्राशनं बान्धवै सह ॥ 
८७ 
तनिश्शेषं च भोक्तव्यं हृन्मन्त्रं संस्मरन्हृदि । ज्वलत्पावकसङ्काशं ज्वालागणशतावृतम् ॥ इति | अनुयागादौ प्राशनमिति समन्त्रकाहुतिरुच्यते । हृन्मन्त्रं संस्मरन् हृदीति-हृन्मन्त्रं हृदयमन्त्रप्रतिपाद्यं, हद्रूपेणावस्थितं भगवन्तं भोक्तृत्वेनानुसन्दधानइत्यर्थः । सङ्कर्षणादिव्यूह इव जपज्ञानाद्येकैकगुणविशिष्टहृदादिरूपेण भगवान्स्वयमेवाव- स्थित इति * नेत्राख्यं भगवत्तत्त्वमित्यादिना श्रीपौष्करे स्पष्टम् । एवं संविभागप्रपञ्चनात् भगवन्निवेदितस्य कृत्स्नस्य विष्वक्सेनादिनिवेदनपरम्परया त्याग इति मन्दं वचः । भगवच्छास्त्रेषु निर्माल्यनिषेधपराणां वचसामागमप्रामाण्ये निर्वाहः कृतः । एवं हि तत्रोक्तम् - * यानि पुनर्दीक्षितमेवाधिकृत्य समयानुशासनसमये निर्माल्योपयोगनिषेधपराणि वचनानि तानि पार्षदेशोपयोगोत्तरकालाभिप्रायेण द्रष्टव्यानि । 
* यतो भगवदर्थेन त्यक्तं स्रुक्चन्दनादिकम् । पश्चादभोग्यतां याति विष्वक्सेनपरिग्रहात् ॥ 
अत एव निवेद्यं तत्ततोऽर्वागेव सात्त्वतैः । सेव्यते तेन तत्तेषामुत्कर्षस्यैव कारणम् ॥

इति *। 
विष्वक्सेननिवेदिते च विकल्प भेदास्तत्तत्संहितानुसारेण प्रयोगपद्धतिरत्नावल्यादिषु भोजराजादिभिः स्थापिता द्रष्टव्याः । 
एवं च प्रमाणशतनिर्धारितस्यार्थस्य विरुद्धं भगवन्निवेदितत्यजनं यत्केरलादिदेशेषु कैश्चिदनुष्ठीयते, तदहिच्छत्र- ब्राह्मणीसुरापानादिवदपन्याय मूलत्वादनादरणीयम् । न चार्यावर्तादिवासिन इव केरलादयोऽप्यनुविधेयाचाराः कचित्सिद्धाः । न च सर्वं प्रामाणिकमेव केरलादयोऽनुतिष्ठन्तो दृश्यन्ते, मातुलकन्यापरिणयनरजस्वलापरिणयनादेरद्याप्यविगानं क्वचित्कचिदनुष्ठीयमानत्वादिति । 
यत्तु 
एवं बोधायनीये विष्णुकल्पे च शेषशब्दो रहस्याम्नाय भगवच्छास्त्रमहाभारताद्यैकरस्यान्निवेदितविषय एव । प्रतिग्रहीतुरेव तत्र तत्प्राशनं विहितमिति, तत्सत्यम्; तथाऽपि वैष्णवस्य भगवन्निवेदितप्रतिग्रहस्तत्प्राशनं तत्रापि भगवदसाधारणमन्त्रचतुष्टयेन च प्राशनं प्राप्तं प्रतीयमानमबाधितं धर्मपक्षे निक्षेपमर्हति ; अन्यथा प्रागुक्तप्रबलशास्त्रान्तर- विरोधाच्च । तदैकरस्यं चात्रापि पायसपाकवेदिगन्धोशीरमय वृत्तिस्थाननिवेदितान्नविनियोगप्रकारस्वाध्यायशब्दवाच्यद्वाद- शाक्षरजपादिलिङ्गैरावाहनोद्वासनादिहोमनमस्कारादिषु चातुरात्म्यसमाराधनप्रतीतेः तत्तन्मन्त्रगतानां शब्दानां चातुरात्म्य- परत्वस्य तत्तच्छास्त्रपर्यालोचनावसितत्वात्सिद्धम् । अतस्तदनुसारेण निवेदितभोजनमेव समन्त्रकमत्रापि प्रतीयत

इति *। 
श्रीमद्रामायणे च तैस्तैर्लिङ्गैरेव रहस्यान्नाय भगवच्छास्त्रोक्तप्रक्रियाप्रत्यभिज्ञानात्, मूलापेक्षायाश्च स्मृतेस्संभव- दधीयमानमूलपरित्यागेन मूलान्तरानुमानायोगात् ब्राह्मणादीनां सर्वेषामपि भगवत्समाराधनस्य सात्त्वतविध्यास्थान - पूर्वकत्वस्य ब्राह्मणैः क्षत्रियैर्वैश्यैरित्यादिना महाभारते स्पष्टमुक्तत्वेन तदैकार्थ्यात्, उपरिचरादिभिश्चानुष्ठितत्वात्, 
८८ 
श्रीमद्वेदान्तदेशिकमन्थमाला 
अत्र च विधिवदित्यनेन मूलभूतविध्यन्तरस्मरणात्, इक्ष्वाकुप्रभृतीनां सर्वेषामपि पुष्करोक्तप्रकारेण भगवत्समाराधनस्य भगवच्छास्त्रप्रसिद्धत्वात्, 
* ततश्चैतत्क्रमाल्लेभे देवस्सर्वेश्वरस्स्वयम् । राम्रो राजीवनयनो मातृभेदैस्त्रिभिरसह ॥ 
इत्यारभ्य, सोऽप्येवमर्चयेदेवं पौष्करोक्तविधानतः इति रामाभिधानस्य भगवत एव स्वयं श्रीरङ्गविमाने पौष्करोक्त- विधानेन भगवत्समाराधनस्य पारमेश्वरे स्वयंव्यक्तस्थाननिर्णयाध्याये प्रदर्शितत्वाच्च भगवच्छास्त्रोक्तप्रकारेणैवेदं समा- राधनमिति अ[गते सति गम्यते । एवं सति भोक्तव्यविषयः शेषशब्दोऽपि तच्छास्त्रप्रसिद्ध निवेदितविषय इति निश्चीयते । तथा ह्यत्र - अथातो भोगानुपार्ण्य सुखातस्सुप्रक्षालितपाणिपादः स्वाचान्तः इत्यारभ्य * अभिगमनेनाभि- गच्छेद्भगवन्तम् इत्यानुपूर्वीकवचनेन - 
* अन्तःकरणयागादि यावदात्मनिवेदनम् । तदाद्यम यागस्य नाम्नाऽभिगमनं महत् ॥ 
इति जयाख्यसंहितावचनेन च प्राप्तमभिगमनाख्यमाद्यम * नारायणमुपागमदित्यनेन सूचितम् । हविषः पात्रं शिरसा विधिवत्प्रतिगृह्येत्यनेनान्नयज्ञाख्यं प्रधानम सूचितम् । हविषशिरसा ग्रहणं निवेदनार्थमेव ततोऽन्नमभ्युद्यम्योत्तान- तलाभ्यां पाणिभ्यामवनतमुखमन भ्युच्छ्रसम्प्रापणेन संविभागेन चार्चयेद्भगवन्तम् इत्यानुपूर्वीवचनात्, * द्विधा निवेदनं तेषां शिरसाऽवनतेन यदित्यादिपौष्करादिवचनात्, 
* प्रयतस्तु शुचिर्मूर्ध्ना सर्वमेव निवेदयेत् । तन्मनास्लुमना भूत्वा त्वराक्रोधविवर्जितः ॥ 
इति श्रीविष्णुस्मृतेश्च । एतेन हविरशब्देन होतव्याज्यपरिग्रह इति अत्र कुदृष्टिदृष्टं निरस्तम् । होम्यस्याज्यस्य शिरसा ग्रहणाख्यसंस्काराश्रवणादन्नस्य तच्छ्रवणाच्च । * जुहाव ज्वलितेऽनले इति च होमाख्यमङ्गं सूचितम् । अत्र काष्ठादिषु 
* प्राक्कुङ्कुमादिना लिप्सां काष्ठसंज्ञां तु होमयेत् । खग्धूपमधुपर्के च बीजान्याज्यं यथाक्रमम् ॥ 
इति श्रीसाच्चतवचनादिसिद्धासु सप्तसु समित्सु सतीष्वपि केवलस्याज्यस्योपादानं तत्प्राधान्यादिभिः ; संस्कृताज्यस्य विप्रुभिस्संस्पृशेदिन्धनादिकम् । निश्शेषदोषशान्त्यर्थम् इति हि तत्रोच्यते । पूर्णाहुतौ चाज्यमेव विनियुज्यते । यथा श्रीपौष्करे शयनाध्याये -* दद्यात्पूर्णाहुतिं ततः इत्यारभ्य * सुवमभ्यर्च्य पुष्पाद्यैराज्यपूर्णां स्रुवं ततः इत्यादि । तत्रैव कुण्डलक्षणाध्याये -* आचतुस्सप्तनिष्ठेनेत्यारभ्य भिन्नमन्त्रगणं सर्वमाज्य दो हैर्मुदं नयेदित्यन्तम् । पारमेश्वरे त्वितर- समिदभावे वृतेनैव तत्पूर्तिः कीर्तिता काष्ठादीनामभावे तत्सर्वमाज्येन होमयेदित्यादिभिः । यजुषि च भगवद्देवताक- त्वेनाज्यस्यायातयामत्वमाम्नातम् ब्रह्मवादिनो वदन्ति कस्मात्सत्याद्यातयामान्यन्यानि हवींष्ययातयाममाज्यमिति प्राजा- पत्यमिति ब्रूयादयातयामा हि देवानां प्रजापतिः

इति *। अत्र प्रजापतिर्भगवानेव ; तस्यैव नित्ययुक्त्वेना यातयामत्वात् । प्रजापतिशब्दश्च भगवत्येव बहुषु प्रदेशेषु श्रूयते तेन प्रजापतिरश्राम्यत् इत्युपक्रम्य * स वराहो रूपं कृत्वा इति वचनात् ; * श्यामा एकरूपा भवन्ति । एवमिव हि प्रजापतिस्समृद्ध्या इत्यत्र प्राजापत्यानां पशूनां श्यामत्वार्थ प्रजापतेरपि श्यामत्वप्रतिपादनात् । * आश्रावयेत्यादिना चोक्तस्य सप्तदशस्य प्रजापतेर्विष्णुत्वं महाभारते प्रोक्तम्- 
* चतुर्भिश्च चतुर्भिश्च द्वाभ्यां पञ्चभिरेव च । हूयते च पुनर्द्वाभ्यां स नो विष्णुः प्रसीदतु ॥

इति *। * प्रजापतेस्सभां वेश्म प्रपद्ये इति मुक्तप्राप्यदेशवर्तित्वादिभिः * आज्यस्य दैवतं विष्णुः इति नारदीयादिवचनै- श्चाज्यदेवताभूतः प्रजापतिर्भगवानेव । तदेवमाज्यप्राधान्यादिभिराज्योपादानं समिदन्तरोपलक्षणार्थम् । नन्वत्र * महते 
व्याख्यानविभागे सच्चरित्ररक्षा -- तृतीयोऽधिकारः 
दैवतायेति महादेवः प्रतीयते । मैवम् । समस्तस्यैव तथा रूढत्वात् । व्यस्तस्य नामधेयतयाऽहिर्बुध्न्यविश्वेदेवादिवत्सं- ज्ञायामलुकत्वेन वा प्रसिद्ध्यभावात् । तदभावेऽपि तत्प्रत्यभिज्ञया तत्प्रतीतिर्जायत इति चेन्न ; व्यस्तत्वेनैव संज्ञात्वे अप्राकृतनिरुपाधिक महत्त्वदेवतात्वयोः * वेदाहमेतं पुरुषं महान्तम्, * तेजः परस्यां देवतायामित्यादिप्रतिपन्नपरमात्म- परमपुरुषविषयत्वौचित्यादेवात्र रूढ्यास्पद महादेवप्रत्यभिज्ञाप्रतिरोधात् । * नारायणमुपागमत्, * ध्यायन्नारायणं देवम्, * श्रीमत्यायतने विष्णोः इत्यादिपूर्वापरविरोधाच्च । बोधायनीयादिषु महादेवशब्दस्य व्यस्तोऽपि रुद्रे प्रयोगस्संप्रतिपन्नो दृश्यत इति चेत्सत्यम्, प्रकरणादिवशात तथा तत्र निर्णयः, अत्र तद्विपरीतमेव । किं च महते दैवतायेति दैवत- शब्दोऽत्र प्रयुज्यते न तु देवशब्दः । न हि महादैवतमिति रुद्रस्य नाम, अपि तु महादेव

इति *। अतोऽत्र भगव- च्छास्त्रादिप्रसिद्धमभिमध्यगतस्य भगवतस्समाराधनमेवोच्यते ; * ज्वलितेऽनले इति अग्रासनवदाधारत्वप्रतीतेः । अग्नि- मध्ये चासनकल्पनापूर्वकं भगवत्समाराधनं बहुसंहितासिद्धम् । यथा जयाख्यसंहितायाम् - * वह्निं तु व्योमवद्ध्यात्वा तन्मध्ये पूजयेत्प्रभुमिति । ईश्वरसंहितायाम् * अथ ज्वालाजटाधारी वहौ वै कुण्डमध्यतः इत्यारभ्य ततोऽवतार्य तन्मध्ये हृदयात्परमेश्वरमिति । भारद्वाजीये- 
* एवं संस्कारसंशुद्धं कृत्वा प्राग्जातवेदसम् । तन्मध्ये स्वेच्छया कार्या प्रागुक्तासनकल्पना ॥ 
तत्रावता हृदयात् इत्यादि । 
अतोऽत्र * शेषं च हविषस्तस्येत्यनुयाग उच्यते । अत्र चशब्दात्पाकपात्रावशिष्टहुताज्यशेषचरुशेषाणां समुच्चयः प्रमाणानुरोधेन ग्राह्यः । अत्राभिषेकार्थाधिवासभूतव्रतसमाराधनत्वादप्ययमेवार्थो युक्तः । उक्तं हि श्रीसात्त्वते- 
* दत्तशिष्टमतृप्तं च दैवीयान्नेन भावितम् । हविश्शेषेण संयुक्तं व्रतिनां भोजनं हितम् ॥

इति *। श्रीपौष्करेऽपि -* अण्वात्मतत्त्वं विज्ञेयं विहितं तस्य सर्वदा । आत्मनैवात्मसिद्ध्यर्थं यागमन्नेन तेन च ॥ 
सह यज्ञावशिष्टेन हुतशेषेण वै सह ॥

इति *। 
नन्वन्तरात्मनिवेदनमन्तरा न भोक्तव्यम् । तत्र बहिर्वृत्त्यादिवृत्तिस्थानावस्थितस्य भगवतो निवेदितमन्तरात्मतया हृदयावस्थितस्य तस्यैव निवेदनीयं चेन्निवेदितनिवेदनाख्यो दोषस्स्यात् । एकस्मिन्समाराधने निवेदितानां सर्वेषामपि भोगानामविशेषेण समाराधनान्तरेऽपि निवेदनप्रसङ्गः । यदपि श्रीसात्वते चतुर्दशे परिच्छेदे पवित्रमधिकृत्योक्तम्- * अपरेऽहनि सन्न्यासमाचरेद्विधिपूर्वकम् | अपनीय च माल्यादीन्प्रदद्याद्वै दिने दिने ॥ 
नो यान्ति ग्लानतां यावच्चतुर्थेऽहनि वा त्यजेत् । विशेषपूर्वयागं तु कारिभ्योऽवसरे स्वके ॥

इति *। तेनापि हि पवित्रारोपण निवेदितानां पवित्राख्यभूषणानामेव पुनर्निवेदनमुक्तम् । तच्च नियतावधिकम् ; न पुनस्सर्व- विषयम् ; समाराधनानुवृत्तं च । श्रीपौष्करे च स्थिराणामेव समाराधनान्तरे अनुवृत्तिरस्थिराणां तु परित्याग एवेति स्पष्टमुक्तम् । तथा हि श्राद्धाध्याये तिलदर्भोदकादीनां द्रव्याणां प्रतिकर्मणि- 
* जायते उपविष्टानामुपशान्तिश्च तैजसी । अत एवोपयुक्तानां भोगानां कमलोद्भव ॥ 
विरुद्धस्संग्रहो भूयस्त्वन्यस्मिन् हि क्रियान्तरे । गौणी व्यक्तिर्यतस्तेषामामूलाच्चिदधिष्ठिता ॥ वर्तते परमाश्रित्य तत्कर्तुः फलसिद्धये । चित्सामान्यविनिर्मुक्ता योग्यास्ते शरीरवत् ॥ मन्त्राणां स्थायिनो भोगा यान्ति वै योग्यतां पुनः । कदाचिन्मन्त्रसामर्थ्याज्ज्ञानभावनयाऽब्जज ॥

इति *। 
R--12 
९० 
श्रीमद्वेदान्तदेशिकग्रन्थमाला 
तस्मादस्थिराणां प्रापणमधुपर्कादीनां हृदयावस्थितस्य पुनर्निवेदनमयुक्तमिति ; नैवम्; स्नपने निवेदितानामेवामल- कोदकादीनां जलमयादीनां सर्वेषां भोगानामेकदेशैरेकपात्रस्यैः [संवन्द ] स्ववदनाख्यभोगनिवेदनस्योक्तत्वात् । तथा हि ईश्वरसंहितायां सप्तमे पटले- 
विभोः [वन्दने प्राप्ते खचन्दन घटास्ततस्तैः खापयेत्प्रभुम् । निरन्तरैस्सावशे षैस्समुत्तीर्याथ पश्चिमम् ॥ 
क्रमशो दत्तशेषेण सर्वकुम्भस्थितेन च । इत्यादि । 
* 
यदि पुनरस्थिरस्यापि विधिबलात्कचिदभ्युपगमस्तदन्यत्रापि तुल्यम् । अस्ति च विधिः ; यथा रहस्याम्नाये कर्मावर्त - प्रकरणे ओदनपचने -* शुच्यन्नं श्रपयित्वा वेद्यां भगवते नयति वेद्यां भगवन्तमिष्ट्ा तत्कारिभ्यः प्रयच्छति कारिणः प्राप्तेनान्नेन वेद्यां भगवन्तमिष्टा तद्धात्र उपनयन्ति उपनीतेन धाता स्वयं च कुरुते शिष्टेन च भृत्यान्यान्बिभर्ति कि हि भोभवान्धाता भृत्यवान्भवति तत्के न्वस्य भृत्याः समूह कर्म कालव्यक्तिशब्दस्पर्शरूपरसगन्धाः

इति *। अत्र धातृशब्दो- ऽन्तरात्मतयाऽवस्थितभगवत्परः । तथा तत्र चतुः श्लोकप्रकरणे श्रूयते - अयमिहाध्यक्षो भगवान्धाता हृदये सत्य- सन्स एवास्य संविदं ददाति यदा कालं मन्यते तस्य हि विज्ञानद्वयमैन्द्रियकं स्वाभाविकमस्य तद्यदि तदानी- मितरत्परतस्तद्भवत्यक्षतः अयमेतावदस्यान्तरात्मा सर्वतः प्रकाशते

इति *। अध्यक्षत्वं च तत्राध्यात्मप्रकरणे विशदीकृतम्- * पुरमेकादशद्वारमजस्यावक्ररोचिषः । अत्रस्थः प्रेक्ष्यतेऽध्यक्षः सर्वमत्र कृताकृतम् ॥

इति *। उपनयन्ति - निवेदयेयुरित्यर्थः । कुरुते - अशनं कुरुत इत्यर्थः । उक्तं च श्रीसात्त्वते समाराधनपरिच्छेदे- 
* पश्चाच्छरीरयात्रार्थमभ्यर्थ्य परमेश्वरम् । लब्धानुज्ञस्तथा कुर्यादात्मयागं यथाविधि ॥ 
भोज्यं नैवेद्यपूर्व तु सर्वमादाय पात्रगम् । विनिवेद्य च देवाय पवित्रीकृत्य चाम्भसा ॥ सत्यरूपस्य लक्ष्म्याश्चाप्यन्नदोषक्षयङ्करी ॥ इत्यादि । 
अत्रायोग्यजननिरीक्षितत्वयातयामत्वादिदोषसंभावनया तन्निवृत्त्यर्थं पवित्रीकरणोक्तिः ; भगवन्निवेदितभोजनस्य हिततमत्वेन तत्रैव प्रतिपादितत्वात्, अन्यथाऽनुयागस्य द्रव्यान्तरेण विधानप्रसङ्गाच्च, * प्रक्षालनाद्धि पङ्कस्य दूरादस्पर्शनं वरमिति न्यायात् । किंच - 
* कपित्थस्य फलं चैव यथा कुञ्जरभक्षितम् । तस्य सारं च गृह्णीयात्तथा हविरसं प्रभुः ॥ इत्यादिभिर्निवेदनदशायां तस्य सूक्ष्मांशं गृहीत्वा गुर्वादिमुखेन तस्यैव प्रत्यक्षयोग्यं स्थूलांशमपि भगवानेव गृह्णातीति प्रतीयते । तथा हि श्रीपौष्करे भोगनिर्णयाध्याये प्रापणनिवेदनप्रकार मुक्त्वा - 
* यस्मात्प्रागात्मसात्कुर्याद्भोगशक्तिमनश्वरीम् । व्यक्तां गुर्वादिवत्रैस्तु भुनक्ति तदनन्तरम् ॥ 
भोगत्वमुपचारस्य भोजनाद्विहितं ततः ।

इति *। 
भुञ्जानादिति पाठे घञन्तत्वादयमेवार्थः । अत्रायमाशय: - भुज्यते इति भोग इति घञन्तव्युत्पत्त्या हि भोगशब्दोऽत्र प्रसिद्धः, न केवलं रूढः । रहास्याम्नाये च भगवद्यागत एव भोगो भवतीत्याम्नायते । * तत्राष्टाष्टकसंख्यैस्तु क्रमशो नरनाथवदित्यादिषु बहुषु प्रदेशेषु राजवद्भगवतस्सर्वोपचारग्रहणमुच्यते । तथा* या परा प्रकृतिर्मान्त्री, इत्युपक्रम्य- 
* देहस्थमात्मतत्त्वं तु भोगं विषयजं यथा । भुनक्ति तद्वदादत्ते पूर्णव्यक्तिगतः प्रभुः ॥ 
व्याख्यानविभागे सच्चरित्ररक्षा -- तृतीयोऽधिकारः 
९१ 
इति चोच्यते । तच्चौपचारिकसांस्पर्शिक भोगेषु संभवति ; आभ्यवहारिकेषु तु प्रत्यक्षविरुद्धमिति शङ्कापाकरणाय सूक्ष्म- स्थूलांशविभागेन क्रमशस्तद्भोगान्न प्रत्यक्षविरोधः, स्थूलग्रहणपर्यन्तश्च भगवतो भोगस्वीकार इति तेनैव समाराधनपरि- पूर्तिरप्युच्यत

इति *। किं च तत्र शयनाध्याये निवेदितान्नेन सह पाकपात्रावशिष्टेन साम्बुफलादिना यो यागः क्रियते सोऽनुयागः । अ[णु]नुभूतजीवात्मसिद्ध्यर्थत्वाच्चायम [णु ] नुयाग इत्यपि ग्राह्यः । तस्मिंश्च यागे हार्दानिलशरीरको भगवानेव भोक्ता तच्छक्त्यनुग्रहाच्चायमणुभूतोऽहंस्वभावः पुमान् भोगापवर्गरूपपुरुषार्थ प्राप्त्यनुरूपपुंस्त्ववान्भवतीति स्पष्टमुच्यते- 
* अण्वात्मतत्त्वं विज्ञेयं विहितं तस्य सर्वदा । आत्मनैवात्मसिद्ध्यर्थं यागमन्नेन तेन च ॥ 
सह यज्ञावशिष्टेन साम्बुना च फलादिना । अनुयागं च तं विद्धि आत्मनाऽऽत्मनि यत्कृतम् ॥ कुर्वन्ति भोजनात्पूर्वं प्रत्यहं प्राशनं तु ये । तच्छक्तिग्रहणात्राणैः प्रयोजनवशात्तु वा ॥ 
भाव्[श]भक्तिसमायुक्तास्सन्मार्गस्था दृढव्रताः । अप्रयत्नेन ते यान्ति देहान्ते पदमच्युतम् ॥ इत्यादि । तथा - * हार्दानलात्मना भुङ्क्ते ह्यध्यक्षः परमेश्वरः । तच्छक्त्यनुगृहीतत्वात्सोऽहंप्रकृतिकः पुमान् ॥

इति *। तथा नारदीयसंग्रहे- 
* तच्च कारिमुखो भु भगवान्भक्तवत्सलः । यथा चानिमुखा देवास्तथा कारिमुखो हरिः ॥

इति *। ननु वैश्वदेवावशिष्टमेव भोक्तव्यम्, तच्च देवतान्तरविषयम्; ततः कथं भगवन्निवेदितेन देवतान्तरयजनम्, तथा सत्यतिप्रसङ्गात् । यद्यपि श्रुतिस्मृतीतिहासादिशतैस्तेषां भगवत्पुत्रत्वदासत्वभृत्यत्वशिष्यत्वोपासकत्वप्रभृतिप्रतिपादना- तैस्ततोज्झितं प्राशनीयम्; तथाऽपि नास्माभिस्तन्निवेदितं तेभ्यो देयम् । न हि लोके पुत्रशिष्यादीन्भोजयन्तः पित्रा - चार्यादीन्भोजयित्वा तदुच्छिष्टेन भोजयन्ति । अतो भगवन्निवेदितस्य वैश्वदेवविनियोगायोगेन तदवशिष्टत्वासंभवान्न भोक्तव्यत्वमिति । मैवम् ; भगवन्निवेदितेनैव देवतान्तरयागस्य तत्तृप्तेश्व विहितत्वात् । तथा हि पाने चर्यापादे द्वादशाध्याये- 
* विष्णोर्निवेदितान्नेन यष्टव्यं देवतान्तरम् । पितृभ्यश्चापि तद्देयं तच्चानन्त्याय कल्पते ॥

इति *। पारमेश्वरे समाराधनाध्याये- 
* ये यजन्ति पितॄन्देवान्गुरूनपि तथैव च । स्थापितस्यानुयागार्थं प्रापणांशः पुरा तु यः ॥ तस्मात्किंचित्समादाय संविभागं समाचरेत् । पितॄणां चैव बन्धूनामाश्रितानां तथैव च ॥ संविभागावशिष्टेन स्वानुयागं समाचरेत् । यद्वा स्थास्यवशिष्टात्तु किंचिदादाय पात्रगम् ॥ प्राग्वन्निवेद्य देवाय तेन पित्र्यं समाचरेत् । ये वश्वदेवनिरता विप्राद्या वैष्णवास्तु ते ॥ यल्लब्धं भगवद्भुक्तं तस्मादादाय चांशकम् । तेन कृत्वा वैश्वदेवमवशिष्टांशकेन तु ॥ कुर्यात्प्राणादियात्रां तु विधानेन द्विजोत्तम ॥

इति *। 
श्रीसात्त्वते समाराधनपरिच्छेदे - संविभागः पितॄणां च यथाकार्यस्तथोच्यते । इत्यारभ्य, 
* क्रमेण भावयेत्तत्र पितॄनथ पितामहान् । तृप्तये हाथ सर्वेषां देवाय विनिवेद्य च ॥ 
प्रोक्षितान्यन्नपात्राणि चत्वारि कबलानि च । [तथात्वेसंवि] तन्मध्ये तु निधायाथ संपूज्यार्घ्यादिना ततः ॥ 
इत्यादि । ईश्वरसंहितायाम्- 
* आस्तां सु संस्कृतं तावदन्नं सुव्यञ्जनान्वितम् । प्रदाने भगवन्मन्त्रपूतान्यारण्यकानि च ॥९२ 
श्रीमद्वेदान्तदेशिकप्रन्थमाला 
शाकमूलफलादीनि यथाकालोद्भवानि च । कर्मण्यानि विचित्राणि स्वल्पानि सुबहूनि वा ॥ विभोर्निवेद्य दत्तानि यान्ति तान्यमृतात्मताम् । पितॄणां पितृलोकेषु देवानां सदनेष्वपि ॥

इति *। तथा महाभारते ज्ञानकाण्डे तृतीयाध्याये - राजोपरिचरो नामेति प्रक्रम्य, 
-* 
* सात्त्वतं विधिमास्थाय नारायणमुखोद्भवम् । पूजयमास देवेशं तच्छेषेण पितामहान् ॥ 
पितॄनृषींश्च विप्रांश्च संविभज्याश्रितांस्ततः ॥

इति *। 
अत्रापि शेषशब्द: प्रापणविषय: ; * सात्त्वतं विधिमास्थायेत्युपक्रमात्, 
* पञ्चरात्रविदो मुख्यास्तस्य गेहे महात्मनः । प्रापणं भगवद्भुक्तं भुञ्जते चाग्र्यभोजनम् ॥ 
इत्युपसंहाराच्च । पञ्चरात्रतन्मूलवेदयोश्शेषशब्दो निवेदितविषयतया प्रसिद्ध इति ह्यन्यत्र स्थापितम् । किंच, * यश्राद्धकाले हरिभुक्तशेषं ददाति भक्त्या पितृदेवतानाम् । तेनैव पिण्डं च तिलैर्विमिश्रमाकल्पकोटी : पितरस्तृप्ताः ॥ इत्यादीनि वचनानि तत्र तत्र द्रष्टव्यानि । अतो निवेदितेनैव वैश्वदेवकरणसंभवात् वैश्वदेवदेवतानामपि भगवन्निवेदितस्य भोज्यत्वमनपोदितमिति । 
एतेन प्राणाहुतिकरणमपि भगवन्निवेदितेनैव कार्यमिति सिद्धम् ; अनिवेदितभक्षणनिषेधाच्च । उक्तं च जयाख्य- संहितायाम् प्राणामिहवनं नाम्ना त्वनुयागं तदष्टममिति । अनुयागस्य प्राणामिहवनत्वोकेस्तस्य च निवेदितैक- साध्यत्वाच्च । नच वाच्यं तत्र प्राणाहुतेः प्रसङ्गाभावात्संज्ञामात्रमिदमिति ; पूर्वमेव बहुविधवैष्णवलक्षणे- 
* नानात्वेनात्मसिद्ध्यर्थं विश्वात्मानं यजन्ति ये । मोक्षार्थमपि विप्रेन्द्र स्मृतास्तेऽञ्जलिकारिणः ॥ इति इन्द्रादिदेवतान्तरशरीरकपरमात्मयाजिनामपि वैष्णवत्वेन कथनात्तेषामपि प्रतिष्ठादिषु विनियोगस्य पूर्वमुक्तत्वात्तेषां च प्राणाहुतिमत्त्वात्तान्सर्वानधिकृत्य भगवत्समाराधनाष्टमाङ्गप्रकारचिन्तने प्राणाहुतेरपि प्रसङ्गोऽस्त्येव । एवं श्रीपौष्करे शयनाध्याये -* प्राणयात्रां ततः कुर्यान्नैवेद्यप्राशनादिकमिति । आदिशब्दे नाबादिसंग्रहः । * अनुयागं ततः कुर्या - दित्येव यथागमप्रसिद्धि निर्देष्टव्यत्वे प्राणयात्राशब्देनाभिधानं प्राणाद्याहुतिरूपेण प्राप्तायाः प्राणयात्राया अपि तदन्तरात्म- भगवदाहुति रूपेणानुयागत्वख्यापनार्थम् । तथा पारमेश्वरेऽनुयागविधौ -* ततस्तु शेषमादायेत्युपक्रम्य, 
* त्रयीधर्मेण संयुक्ता आमूलाद्भगवन्मयाः । येन येन तु मन्त्रेण बहिराराधनक्रमे ॥ 
वेद्यादिस्थस्य देवस्य प्रापणं विनिवेदितम् । तेन तेन तु मन्त्रेण जुहुयुर्वऋकुण्डके ॥ चतुः पञ्च त्रिधा वाऽपि प्राणपूर्वैर्द्विजोत्तम । केवला भक्तिपूतास्तु त्रयीधर्मरता द्विजाः ॥ प्राणापानादिभिर्मन्त्रैर्जुहुयुः पञ्चधा क्रमात् । हृदयस्थाय देवाय विष्णवे सर्वजिष्णवे ॥ 
एवं तु भगवद्भुक्तप्राशनं कुर्वते तु ये । तेषां पुण्यफलावाप्तिं कश्शक्नोत्यभिवर्णितम् ॥

इति *। 
1 
येषां तु भगवदसाधारणमन्त्रेण वक्रकुण्डे विहितो होम:, न तेषु वैदिकमर्यादाविरोधश्शङ्कनीयः ; कल्पसूत्र- प्रतिनियतधर्मान्तरवत्तदुपपत्तेः । उक्तं च भगवता बोधायनेन तस्मै शेषं दद्यादेतैरेव मन्त्रैः प्राश्नीयादिति भगवद- साधारणमन्त्रैरेव प्राशनं वैष्णवस्य । यथा च वैष्णव्यां स्मृतौ वैश्वदेवप्रकरणे - वासुदेवाय सङ्कर्षणाय प्रद्युम्नायानि - रुद्धाय पुरुषाय सत्यायाच्युताय वासुदेवायेति भगवदसाधारणमन्त्रविधिस्तद्वदत्रापि । तादृशधर्माणां शाखाविशेषमूलत्वं च भगवच्छास्त्रेषु बहुषु प्रदेशेषु श्रुतम् ; अतो न कश्चिद्विरोधः । तथाऽप्यन्नान्तरेण प्राणाग्निहोत्रं कृत्वा निवेदित- 
। 
व्याख्यानविभागे सच्चरित्ररक्षा - तृतीयोऽधिकारः 
९३ 
भोजनेऽपि न विरोधः ; भोजनान्तरं वा नैवेद्याय प्रयुज्यतामिति चेन्मैवम्, न तावत्तथा विधिर्दृश्यते, न च तत्कल्पकं किञ्चित्, निवेदितनिवेदनाद्यनुपपत्तेर्वचनबलेनैव निरस्तत्वात् । प्राणाहुतेश्व भोक्तव्यतया रागतः प्राप्तान्नमेवोपजीव्य - मित्यतोऽपि ना[न्तर ]न्नविभागः । भोजनान्तरं तु नान्तरा भोजनं कुर्यादिति निषेधान्न कल्पयितुं युक्तम् । किच महाभारते -* हृदि ध्यायन्हरिमित्यादिना निवेदितेनैव प्राणाहुतिकरणं स्फुटमुक्तम् । यथा च हृदयावस्थित भगव- द्धोक्तृत्वानुसन्धानेन निवेदितस्यैव भोजनमपि समाराधनम्, तद्वद्वहिर्निवेदितेन प्राणादिशरीरकपरमात्मभोक्तृत्वानुसन्धानेन प्राणाहुतिरपि भगवत्समाराधनमेव; * आमनन्ति चैनमस्मिन्निति शारीरकसूत्रे त्रैलोक्यशरीरकस्य वैश्वानराभिधानस्य परमात्मन एव प्राणाहुत्याधारत्वाय उपासकशरीरेऽप्यनुसन्धानं निर्णीतमिति न सङ्कटं किञ्चिदिति । एवं चोद्यपूर्वकमुक्त- मागमप्रामाण्ये- 
* ननु प्राणाग्निहोत्रस्य निवेद्यं साधनं कथम् । निरिष्टकं न शिष्टानामिष्टं होमादिसाधनम् ॥ 
न च द्रव्यान्तराक्षेपो होमायेत्यवकल्पते । रागतः प्राप्तमेवान्नं यतस्तेनोपजीव्यते ॥ नापि भुक्त्यन्तराक्षेपो नैवेद्यायोपपद्यते । सायं प्रातर्द्विजातीनामशनं श्रुतिचोदितम् ॥ नान्तरा भोजनं कुर्यादिति तत्प्रतिषेधनात् । नैष दोषो यतः प्राणप्रभृतिर्देवतागण: ॥ गुणभूतः श्रुतो विष्णोर्विष्णुपारिषदेशवत् । 
यथैव हि भगवन्निवेदितमपि पुष्पौदनादि विष्वक्सेनाय दीयमानं नानौचित्यमावहति । 
यथा वा होतुरुच्छिष्ट एव सोमरसोऽध्वरे । अध्वर्यादेर्विशुद्धयै स्यादेवमत्र भविष्यति ॥ अपि च- भोज्याभोज्यव्यवस्थायाः शास्त्रमेव निबन्धनम् । तचेोज्यमिदं ब्रूते किं वयं विदधीमहि ॥ 
यथाऽनुष्ठानतन्त्रत्वं नित्यकाम्याग्निहोत्रयोः । एवं प्राणाग्निहोत्रेऽपि नैवेद्याशनतन्त्रता ॥

इति *। 
ततः सिद्धम् भगवन्निवेदितेनैव पावनतमेनानादिकालसञ्चितानन्तस्वान्तध्वान्तविध्वंसिना विश्वेषां वैदिकानां वैश्वदेवप्राणाग्निहवनपूर्वकं वैश्वानरमूर्तेर्भगवतस्समाराधनमनुयागापराभिधानमनुदिनमनुविधेयमिति ॥ 
श्रीमद्वेङ्कटनाथेन सतामित्थं समर्पितम् । पावनं भगवद्भुक्तप्रापणादिनिषेवणम् ॥ 
शमितभवभयानां शङ्खचक्रादिचिहैर्दिविषदधिकभूम्नां दीप्यतामूर्ध्वपुण्डैः । प्रथितगुणगणानां प्रापणप्राशनाद्यैरयमहमनधानामस्मि पात्र दयायाः ॥ 
इति सचरित्ररक्षायां भगवन्निवेदितोपयोगविधिर्नाम तृतीयोऽधिकारः ॥ 
इति श्रीकवितार्किकसिंहस्य सर्वतन्त्र स्वतन्त्रस्य 
श्रीमद्वेङ्कटनाथस्य वेदान्ताचार्यस्य कृतिषु 
॥ सच्चरित्ररक्षा समाप्ता ॥। 
