+++
title = "उग्रं वीरम्"
+++

ॐ  
उग्रं वीरं महाविष्णुं  
ज्वलन्तं सर्वतोमुखम् । 
नृसिंहं भीषणं भद्रं  
मृत्यु-मृत्युं नमाम्य् अहम् ॥

<details><summary>पाठ-भेदाः</summary>

- मृत्यु-मृत्युम् इति पाठः साम्प्रदायिकेषु प्रसिद्धः। इमे विचारिताः- 
  - पारमात्मिकोपनिषत्
  - २०२३-वर्षे अहोबिल-मठ-यतिः
  - अहोबिलमठशिष्यः दक्षिणनैमिषारण्यगुरुकुलचालकः लक्ष्मीनारायणः/ श्रीरामः → अनिरुद्धः। 
  - काप्रे-नरेन्द्रार्योऽपि

- मृत्योर् मृत्युम् इति लोके श्रुतम्। 
  - कश्चिद् अहोबिल-मठ-शिष्यः → रविलोचनः
</details>


## न्यासः
(परम्परा - … → लक्ष्मीनारायणः/ श्रीरामः → अनिरुद्धः)

"उग्रं वीरं" हृदयाय नमः  
"महाविष्णुं" शिरसे स्वाहा  
"ज्वलन्तं सर्वतोमुखम्" शिखायै वषट्  
"नृसिंहं भीषणं" कवचाय हुम्  
"भद्रं मृत्युमृत्युं" नेत्रत्रयाय वौषट्  
"नमाम्यहम्" अस्त्राय फट्  
"भूर् भुवस् स्वर् ओम्" इति दिग्-बन्धः। 


