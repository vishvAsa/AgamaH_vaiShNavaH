+++
title = "सुदर्शन-माला-मन्त्रः"
+++

अस्य श्रीसुदर्शनमालामहामन्त्रस्य  
अहिर्बुध्न्य ऋषिः  
अनुष्टुप् छन्दः  
सुदर्शन-चक्ररूपी श्रीहरिर् देवता  
आचक्राय स्वाहेति बीजं  
सुचक्राय स्वाहेति शक्तिः  
ज्वालाचक्राय स्वाहेति कीलकं  
श्रीसुदर्शन-प्रीत्यर्थे जपे विनियोगः ।

## करन्यासः
आचक्राय स्वाहा – अङ्गुष्ठाभ्यां नमः ।  
विचक्राय स्वाहा – तर्जनीभ्यां नमः ।  
सुचक्राय स्वाहा – मध्यमाभ्यां नमः ।  
धीचक्राय स्वाहा – अनामिकाभ्यां नमः ।  
सञ्चक्राय स्वाहा – कनिष्ठिकाभ्यां नमः ।  
ज्वालाचक्राय स्वाहा – कर-तल-कर-पृष्ठाभ्यां नमः ।

## अङ्गन्यासः
आचक्राय स्वाहा – हृदयाय नमः ।  
विचक्राय स्वाहा – शिरसे स्वाहा ।  
सुचक्राय स्वाहा – शिखायै वषट् ।  
धीचक्राय स्वाहा – कवचाय हुम् ।  
सञ्चक्राय स्वाहा – नेत्रत्रयाय वौषट् ।  
ज्वालाचक्राय स्वाहा – अस्त्राय फट् ।

## ध्यानम्
कल्पान्तार्क-प्रकाशं त्रि-भुवनम् अखिलं तेजसा पूरयन्तं  
रक्ताक्षं पिङ्गकेशं रिपु-कुल-भयदं भीम-दंष्ट्राट्‍ट-हासम् ।  
शङ्खं चक्रं गदाब्जं पृथु-तर-मुसलं चाप-बाणाङ्कुशादीन्  
बिभ्राणं दोर्भिर् आद्यं मनसि मुर-रिपुं भावयेच् चक्र-राजम् ॥

## मन्त्रः
ओं श्रीं ह्रीं क्लीं सहस्रार हुं फट् स्वाहा ।  
ओं श्रीं ह्रीं क्लीं कृष्णाय गोविन्दाय गोपीजनवल्लभाय  
पराय परमपुरुषाय परमात्मने  
पर-कर्म-मन्त्र-यन्त्रौषधास्त्र-शस्त्राणि संहर संहर,  
मृत्योर् मोचय मोचय ।

ओं नमो भगवते महा-सुदर्शनाय  
दीप्त्रे ज्वाला-परीताय  
सर्वदिक्-क्षोभण-कराय  
ब्रह्मणे परञ्-ज्योतिषे  
हुं फट् स्वाहा ॥


