+++
title = "सुदर्शन-षड्-अक्षरी"
+++

Source: [TW](https://archive.org/details/FFVH_sudarshan-shadakshari-mahamantra-manu-02-05-477-lal-bahadur-shastri-sanskrit-university/mode/1up)


श्रीमते रामानुजाय नमः॥  

## ऋष्यादि-न्यासः
अस्य श्रीसुदर्शन-षडक्षरी-महामंत्रस्य  
अहिर्बुध्न्यो भगवान् ऋषिः  
अनुष्टुप् छन्दः  
श्री-सुदर्शन-नृसिंह-परमात्मा देवता  
"क्ष्रौं" बीजं  
"सहस्रार" इति शक्तिः  
"हुं फट्" इति कीलकम्  

## सङ्कल्पः
> मम स-भूत-प्रेत-पिशाचोच्चाटन-निवारणार्थं  
पर-मन्त्र--पर-यन्त्र--पर-तन्त्र-निवारण-पूर्वक--  
पर-कृत-मारण-मोहन-स्तम्भन- आकर्षण-उच्चाटन-निवारण-पूर्वक--  
स्व-मन्त्र--स्व-यन्त्र--स्व-तन्त्र-जपानुष्ठान-सिद्ध्य्-अर्थे 
अस्य श्रीसुदर्शन-षडक्षरी-महामंत्र-जपे विनियोगः ॥१॥  

## करन्यासः
ॐ आ+++(~~अ~~)+++-चक्राय अङ्गुष्ठाभ्यां नमः  
ॐ वि-चक्राय तर्जनीभ्यां नमः  
ॐ सु-चक्राय मध्यमाभ्यां नमः  
ॐ ज्वाला-चक्राय +अनामिकाभ्यां नमः  
ॐ असुरान्तक-चक्राय कनिष्ठिकाभ्यां नमः  
ॐ सर्व-लोक-रक्षण-चक्राय करतल-करपृष्ठाभ्यां नमः ॥  


## अङ्गन्यासः
ॐ आ+++(~~अ~~)+++-चक्राय ज्ञानाय हृदयाय नमः  
ॐ वि-चक्राय +ऐश्वर्याय शिरसे स्वाहा  
ॐ सु-चक्राय शक्त्यै शिखायै वौषट् ॥  
ॐ ज्वाला-चक्राय कवचाय हुम्  
ॐ असुरान्तक-चक्राय तेजसे नेत्राभ्यां वषट्  
ॐ सर्व-लोक-रक्षण-चक्राय वीर्याय +अस्त्राय फट् ॥

ॐ सन् नम इति शिरसि  
ॐ हन् नम इति नयनयोः  
ॐ स्राय नम इति वदने  
ॐ रन् नम इति हृदये  
ॐ हुन् नम इति गुह्ये  
ॐ फण् नमः इति पद-सन्धिषु  
भूर् भुवस् स्वर् ओम् इति दिग्बन्धः ॥

## परिधि-कल्पनादि

परितः - अग्नि-प्राकारतया सकल-परित्राणार्थं ध्यायेत् ॥

ॐ लं पृथिव्यात्मने सुदर्शनाय हेतिराजाय नमः ॥  गन्धान् धारयामि ॥  
ॐ हं आकाशात्मने सुदर्शनाय हेतिराजाय नमः ॥ पुष्पैः समर्पयामि ॥  
ॐ यं वाय्वात्मने श्रीसुदर्शनाय हेतिराजाय नमः ॥ धूपं दर्शयामि ॥  
ॐ रं ज्योतिरात्मने श्रीसुदर्शनाय हेतिराजाय नमः ॥ दीपं दर्शयामि ॥  
ॐ वं अमृतात्मने श्रीसुदर्शनाय हेतिराजाय नमः ॥ अमृतनैवेद्यं निवेदयामि ॥  
ॐ सं सर्वात्मने सर्वोपचार-पूजां समर्पयामि ॥

## ध्यानम्

ॐ अथ ध्यानम्—  
चक्राम्बुजे समासीनं  
चक्रायुध-भूषणम्।  
चक्र-मात्रादिदैवं च  
चक्र-मन्त्रं +++(~~णि~~)+++ विचिन्तयेत्॥  

सर्वात्मभावसम्पूर्णम्  
अष्टबाहुं सुदर्शनम्।  
दंष्ट्रा-कराल-वदनं  
भयस्यापि भयं-करम्॥  
ऊर्ध्वपिङ्गलकेशं तं  
ज्वलज्-ज्वालासमाननम्।  
अप्रधर्ष्यम् अनिर्देश्यं  
ब्रह्माण्ड-व्याप्त-विग्रहम्॥  
अष्टायुधपरीवारं  
अष्ट-चक्र??-समन्वितम्,  
अष्टारं चक्रम् अत्युग्रं  
मुसलं चाङ्कुशं तथा  
पद्मं च दक्षिणे पार्श्वे  
चतुर्भिर् बाहुभिर् वृतम्।  
वामतः शङ्ख-सशर-  
चाप-पाश-गदा-धरम्,  
रत्नवस्त्रधरं देवं  
रक्तमाल्योपशोभितम्,  
रक्तचन्दनलिप्ताङ्गं  
रक्तवर्णम् इवाम्बुदम्,  
दिव्य??-रत्न-विचित्रेण  
मुकुटेन विराजितम्,  
श्रीवत्स-कौस्तुभोरस्कं  
दीप्त-कुण्डल-धारिणम्,  
हार-नूपुर-केयूर-  
मुकुटादि-विभूषितम्,  
दुष्ट-निग्रह-कर्तारं  
भक्तानुग्रहकारिणं,  
सुदर्शनाभिधानं तं  
देवम् आत्मनि चिन्तयेत्। 

## मन्त्रः
ॐ क्ष्रौं सहस्रार हुं फट् वषट् 

इति सुदर्शनमन्त्रः।
