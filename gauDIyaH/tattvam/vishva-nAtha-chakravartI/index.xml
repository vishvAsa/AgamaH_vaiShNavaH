<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;विश्वनाथ-चक्रवर्ती on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/</link>
    <description>Recent content in &#43;विश्वनाथ-चक्रवर्ती on आगमे वैष्णवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/index.xml" rel="self" type="application/rss+xml" />
    <item>
      <title>स्वकीयात्व-निरूपणम्</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/svakIyAtva-nirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/svakIyAtva-nirUpaNam/</guid>
      <description>&lt;p&gt;विश्वनाथ-चक्रवर्ति-ठक्कुरेण विरचितः&lt;/p&gt;&#xA;&lt;p&gt;स्वकीयात्व-निरास-विचारः&lt;br&gt;&#xA;तथा&#xA;परकीयात्व-निरूपणम्&lt;/p&gt;&#xA;&lt;h2 id=&#34;सवकयतव-नरस-वचर&#34;&gt;स्वकीयात्व-निरास-विचारः&lt;/h2&gt;&#xA;&lt;p&gt;इह व्रजे केचन श्रीमन्-नन्दनन्दनेन सह श्री-वृषभानु-नन्दिन्या उद्वाहं वदन्तो विवदन्ते । तत्र त एव प्रष्टव्याः किं मथुरा-प्रस्थानात् पूर्वम् ? उत, मथुरातो द्वारकायाम् उषित्वा ततः कुरुक्षेत्र-मिलन-समये ? आहो स्वित्, तत आगत्य दन्तवक्र-वधानन्तरं पद्म-पुराणीय-गद्यानुसारेण पुनर् व्रजागमनोत्तर-काले ? किम् उत, लक्ष्मी-परम-व्योम-नाथः नित्य-सिद्ध एवेति ? तत्रापि किं पितृभ्यां श्री-कृष्णाय प्रथमत एवानन्य-पर्वैव दत्ता ? उताहो, आदौ अन्यस्मै दत्ता तद्-अनन्तरं यथा कथंचित् तद्-विवाहस्य मिथ्यात्वेन विख्यापनं श्रुत्वा पुनर् अनेनोद्वाहिता ? ॥१॥&lt;/p&gt;&#xA;&lt;p&gt;नाद्यः, व्रज-राजस्य वैश्य-जातित्वाद् उपनीतस्यैव श्री-कृष्णस्य तद्-औचित्यात् । प्रकृते तु मथुरायाम् एव कंस-वधानन्तरम् एव श्रीमद्-वसुदेवेनैव तस्य संस्कृतत्वात् । न चादौ व्रजे संस्कृत-चर एव पुनः क्षत्रियत्वे संस्कृत इति वाच्यम् । श्री-भागवतादिषु कुत्रापि तथानुल्लेखात् न्याय-सिद्धत्वाच् च । तद् यथा –&lt;br&gt;&#xA;गर्भाधानाद् अष्टमे जन्मतो वा&lt;br&gt;&#xA;मौञ्जी-बन्धः शस्यते ब्राह्मणानाम् ।&lt;br&gt;&#xA;राजन्यानां नवमे एकादशेऽब्दे&lt;br&gt;&#xA;वैश्यानां च द्वादशे वेद-विद्भिर् ॥ इति ।&lt;br&gt;&#xA;प्रस्तुते श्री-कृष्णस्यैकादश-वर्षारम्भ-मात्रं व्रजे स्थितिः सुप्रसिद्धा ॥२॥&lt;/p&gt;</description>
    </item>
  </channel>
</rss>
