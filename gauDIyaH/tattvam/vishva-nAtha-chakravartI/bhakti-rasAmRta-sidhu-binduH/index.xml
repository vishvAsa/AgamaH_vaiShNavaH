<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;bhakti-rasAmRta-sidhu-binduH on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/</link>
    <description>Recent content in &#43;bhakti-rasAmRta-sidhu-binduH on आगमे वैष्णवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/index.xml" rel="self" type="application/rss+xml" />
    <item>
      <title>०१ उत्तमा भक्तिः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/01_uttamA_bhaktiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/01_uttamA_bhaktiH/</guid>
      <description>&lt;p&gt;&lt;strong&gt;अन्याभिलाषिता-शून्यं ज्ञान-कर्माद्य्-अनावृतम् ।&lt;/strong&gt;&lt;br&gt;&#xA;&lt;strong&gt;आनुकूल्येन कृष्णानु-शीलनं भक्तिर् उत्तमा ॥१॥&lt;/strong&gt;&lt;/p&gt;&#xA;&lt;p&gt;अस्यार्थः—अन्याभिलाष-ज्ञान-कर्मादि-रहिता श्री-कृष्णम् उद्दिश्यानुकूल्येन काय-वाङ्-मनोभिर् यावती क्रिया सा भक्तिः ॥१॥&lt;/p&gt;&#xA;&lt;p&gt;&lt;strong&gt;टीका&lt;/strong&gt;—अथ तस्या लक्षणं वदन्न् एव ग्रन्थम् आरभते—अन्येति । यथा क्रिया-शब्देन धात्व्-अर्थ-मात्रम् उच्यते, तथात्र &lt;strong&gt;अनुशीलन&lt;/strong&gt;-शब्देनापि धात्व्-अर्थ-मात्रम् उच्यते । धात्व्-अर्थश् च द्विविधः—प्रवृत्ति-निवृत्त्य्-आत्मकः । तत्र प्रवृत्त्य्-आत्मक-धात्व्-अर्थस्&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; तु काय-वाङ्-मानस-मयस् तत्-तच्-चेष्टा-रूपः । निवृत्त्य्-आत्मक-धात्वा अर्थश् च प्रवृत्ति-भिन्नः । प्रीति-विषादात्मको मानसः तत्-तद्-भाव-रूपश् च, स च वक्ष्यमाण-रति-प्रेमादि-स्थायि-भाव-रूपश् च, सेवा-नामापराधानाम् उद्भवाभाव-कारितेत्य्-आदि वचन-व्यञ्जितः सेवा-नामापराधाद्य्-अभाव-रूपश् च ।&lt;/p&gt;&#xA;&lt;p&gt;तद् एवं सति कृष्ण-सम्बन्धि-कृष्णार्थं वानुशीलनम् इति तत्-सम्बन्ध-मात्रस्य तद्-अर्थस्य वा विवक्षितत्वाद् गुरु-पादाश्रयादौ, भाव-रूपस्यापि क्रोडीकृतत्वाद् रत्य्-आदि-स्थायिनि व्यभिचारि-भावेषु च नाव्याप्तिः ।&lt;br&gt;&#xA;एतच् च कृष्ण-तद्-भक्त-कृपयैव लभ्यं श्री-भगवतः स्वरूप-शक्ति-वृत्ति-रूपम् अपि कायादि-वृत्ति-तादात्म्येनाविर्भूतम् इति ज्ञेयम् । अग्रे तु स्पष्तीकरिष्यते । कृष्ण-शब्दश् चात्र स्वयं भगवतः कृष्णस्य तद्-रूपाणां चान्येषाम् अवताराणां ग्राहकः । तारतम्यम् अग्रे विवेचनीयाम् ।&lt;br&gt;&#xA;तत्र भक्ति-स्वरूपता-सिद्ध्य्-अर्थं विशेषणम् आह— आनुकूल्येनेति । प्रातिकूल्ये भक्तित्वा-प्रसिद्धेः । आनुकूल्यं चोद्देश्याय श्री-कृष्णाय रोचमाना प्रवृत्तिर् इत्य् उक्ते लक्षणेऽतिव्याप्तिर् अव्याप्तिश् च । तद् यथा—असुर-कर्तृक-प्रहार-रूपानुशीलनं युद्ध-रस उत्साह-रतिः श्री-कृष्णाय रोचते । यथोक्तं प्रथम स्कन्धे—मनस्विनाम् इव सन् संप्रहारः [भा।पु। १.१३.३०]&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; इति संप्रहार इति । तथा श्री-कृष्णं विहाय दुग्ध रक्षार्थं गतायाः यशोदायास् तादृशानुशीलनं श्री-कृष्णाय न रोचते । यथोक्तं श्री-दशमे—सञ्जात-कोप-स्फुरितारुणाधरः [भा।पु। १०.९.६]&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; इति । तथा च तत्र तत्रातिव्याप्त्य्-अव्याप्तेश् च वारणायानुकूल्यानां प्रतिकूल्य-शून्यत्वम् एव विवक्षणीयम् । एवं सत्य् असुरेषु द्वेष-रूप-प्रातिकूल्य-सत्त्वान् नातिव्याप्तिः । एवं यशोदायाः प्रातिकूल्याभावान् नाव्याप्तिर् इति बोध्यम् । एतेन विशेषणस्यानुकूल्यस्यैव भक्तित्वम् अस्तु । भक्ति-सामान्यस्यैव कृष्णाय रोचमानत्वाद् विशेष्यस्यानुशीलन-पदस्य वैयर्थ्यम् इत्य् अपि शङ्का निरस्ता । तादृश-प्रातिकूल्याभाव-मात्रस्य घटेऽपि सत्त्वात् ।&lt;/p&gt;</description>
    </item>
    <item>
      <title>०२ साधन-भक्तिः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/02_sAdhana-bhaktiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/02_sAdhana-bhaktiH/</guid>
      <description>&lt;p&gt;सा भक्तिः साधन-भक्तिर् भाव-भक्तिः प्रेम-भक्तिर् इति त्रिविधा । साधन-भक्तिः पुनर् वैधी-रागानुगा-भेदेन द्विविधा ।&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;&lt;/p&gt;&#xA;&lt;p&gt;**टीका—**सा भक्तिर् इति । अथात्र साधन-साध्य-रूपो द्विविधो भेद एवास्तु, भावस्यापि साध्य-भक्त्य्-अन्तर्भावोऽस्तु किं भेद-त्रय-करणेनेति चेन्, न । यतोऽग्रे वक्ष्यमाणस्य—&lt;/p&gt;&#xA;&lt;blockquote&gt;&#xA;&lt;p&gt;उत्पन्न-रतयः सम्यङ् नैर्विघ्न्यम् अनुपागताः ।&lt;br&gt;&#xA;कृष्ण-साक्षात्-कृतौ योग्याः साधकाः परिकीर्तिताः ॥ [भ।र।सि। २.१.२७६]&lt;/p&gt;&lt;/blockquote&gt;&#xA;&lt;p&gt;इति साधक-भक्त-लक्षणस्य मध्ये रत्य्-अपर-पर्यायस्य भावस्याविर्भावेऽपि सम्यङ्-नैर्विघ्न्यम् अनुपागता इति विशेषणेन प्रबलतरस्य कस्यचिद् अपराधस्य कश्चन भागोऽवशिष्टोऽस्तीति लभ्यते । एवं सति क्लेश-जनकस्यापराधस्य लेशेऽपि साध्य-भक्तेर् आविर्भावो न संभवति । अत एव तत्रैवोक्तस्य साध्य-भक्ति-विशिष्ट-सिद्ध-भक्त-लक्षणस्य मध्ये अविज्ञाताखिल-क्लेशाः सदा कृष्णाश्रिताक्रियाः सिद्धाः स्युर् इत्य् अनेन तथैव प्रतिपादितं । तस्माद् भावस्य साध्य भक्तेर् अन्तर्भावो न संभवति । तथैव साधन-भक्तेर् अन्तर्भावस् तु सुतराम् एव नास्ति । यतोऽत्रैव प्रकरणे साधन-भक्ति-लक्षणे भाव-साधनत्व-रूप-विशेषणेन भावस्य साधन-भक्तित्वं परास्तं । भावस्य भाव-साधनत्वाभावात् । तस्मात् साधूक्तं भक्तेस् त्रिविधत्वम् इति विवेचनीयं ॥२॥ [लोचन-रोचनी १.२.१]&lt;br&gt;&#xA;—ओ)०(ओ—&lt;/p&gt;</description>
    </item>
    <item>
      <title>०३ प्रेमाविर्भाव-क्रमः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/03_premAvirbhAva-kramaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/03_premAvirbhAva-kramaH/</guid>
      <description>&lt;p&gt;&lt;strong&gt;आदौ श्रद्धा ततः साधु-सङ्गोऽथ भजन-क्रिया ।&lt;/strong&gt;&lt;br&gt;&#xA;&lt;strong&gt;ततोऽनर्थ-निवृत्तिः स्यात् ततो निष्ठा रुचिस् ततः ॥&lt;/strong&gt;&lt;br&gt;&#xA;&lt;strong&gt;अथासक्तिस् ततो भावस् ततः प्रेमाभ्युदञ्चति ।&lt;/strong&gt;&lt;br&gt;&#xA;&lt;strong&gt;साधकानाम् अयं प्रेम्नः प्रादुर्भावे भवेत् क्रमः ॥&lt;/strong&gt;&lt;/p&gt;&#xA;&lt;p&gt;[भ।र।सिं। १.४.१५-१६]&lt;/p&gt;&#xA;&lt;p&gt;&lt;strong&gt;टीका&lt;/strong&gt;—अत्र बहुष्व् अपि क्रमेषु सत्सु प्रायिकम् एकं क्रमम् आह—आदाव् इति द्वयेन । आदौ प्रथम-साधु-सङ्गे शास्त्र-श्रवण-द्वारा श्रद्धा तद्-अर्थ-विश्वासः । ततः श्रद्धानन्तरं द्वितीयः साधु-सङ्गो भजन-रीति-शिक्षार्थं । निष्ठा भजने अविक्षेपेण सातत्यं, किन्तु बुद्धि-पूर्विकेयं । आसक्तिस् तु स्वारसिकी । एतेन निष्ठासक्त्योर् भेदो ज्ञेयः ॥३॥ (लोचन-रोचनी १.४.१५-१६)&lt;/p&gt;</description>
    </item>
    <item>
      <title>०४ साधन-भक्तेश् चतुःषष्ट्य्-अङ्गानि</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/04_sAdhana-bhaktesh_chatuHShaShTy-angAni/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/04_sAdhana-bhaktesh_chatuHShaShTy-angAni/</guid>
      <description>&lt;p&gt;अथ भजनस्य चतुः-षष्टिर् अङ्गानि—श्री-गुरु-पादाश्रयः, श्री-कृष्ण-दीक्षा-शिक्षादि, श्री-गुरु-सेवा, साधु-मार्गानुसारः, भजन-रीति-प्रश्नः, श्री-कृष्ण-प्रीतये भोगादि-त्यागः, तीर्थ-वासः, तीर्थ-माहात्म्य-श्रवणं च, स्व-भक्ति-निर्वाहानुरूप-भोजनादि-स्वीकारं, एकादशी-व्रतम्, अश्वत्थ-तुलसी-धात्री-गो-ब्राह्मण-वैष्णव-सम्मानं—पूर्व-दश-ग्रहणम् ।&lt;br&gt;&#xA;पर-दश-त्यागः—असाधु-सङ्ग-त्यागः, बहु-शिष्य-करण-त्यागः, बह्व्-आरम्भ-त्यागः, बहु-शास्त्र-व्याख्या-विवादादि त्यागः, व्यवहारे कार्पण्य-त्याग, शोक-क्रोधादि-त्यागः, देवतान्तर-निन्दा-त्यागः, प्राणि-मात्रे उद्वेग-त्यागः, सेवापराध-नामापराध-त्यागः, गुरु-कृष्ण-भक्त-निन्दा-सहन-त्यागः ।&lt;br&gt;&#xA;वैष्णव-चिह्न-धारणं, हरि-नामाक्षर-धारणं, निर्माल्य-धारणं, नृत्यं, दण्डवत्-प्रणामं, अभ्युत्थानम्, अनुव्रज्या, श्री-मूर्ति-स्थाने गमनं, परिक्रमा, पूजा, परिचर्या, गीतं, सङ्कीर्तनं, जपः, स्तव-पाठः, महा-प्रसाद-सेवा, विज्ञप्तिः, चरणामृत-पानं, धूप-माल्यादि-सौरभ-ग्रहणं, श्री-मूर्ति-दर्शनं, श्री-मूर्ति-स्पर्शनं, आरात्रिक-दर्शनं, श्रवणं, तत्-कृपापेक्षणं, स्मरणं, ध्यानं, दास्यं, सख्यं, आत्म-निवेदनं, निज-प्रिय-वस्तु-समर्पणं, कृष्णार्थे समस्त-कर्म-करणं । सर्वथा शरणापत्तिः, तुलसी-सेवा, वैष्णव-शास्त्र-सेवा, मथुरा-मण्डले वासः, वैष्णव-सेवा, यथा-शक्ति-दोलादि-महोत्सव-करणं, कार्त्तिक-व्रतं, सर्वदा हरि-नाम-ग्रहणं, जन्माष्टमी-यात्रादिकं च, एवं ऊनषष्टि-भक्त्य्-अङ्गानि ।&lt;br&gt;&#xA;अथ तत्र पञ्च अङ्गानि सर्वतः श्रेष्ठानि यथा—श्री-मूर्ति-सेवा-कौशलं, रसिकैः सह श्री-भागवतार्थास्वादः, सजातीय-स्निग्ध-महत्तर-साधु-सङ्गः, नाम-सङ्कीर्तनं, श्री-वृन्दावन-वासः । एवं मिलित्वा चतुः-षष्ट्य्-अङ्गानि ॥४॥&lt;/p&gt;</description>
    </item>
    <item>
      <title>०५ अथ द्वात्रिंशत् सेवा-नामापराधा वर्जनीयाः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/05_atha_dvAtriMshat_sevA-nAmAparAdhA_varjanIyAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/05_atha_dvAtriMshat_sevA-nAmAparAdhA_varjanIyAH/</guid>
      <description>&lt;p&gt;सेवा-नामापराधेति—सेवा-नामापराधानाम् उद्भवः साधकस्य प्रायो भवत्य् एव, किन्तु पश्चाद् यत्नेन तेषाम् अभाव-कारिता । यथा आगमे—&lt;/p&gt;&#xA;&lt;blockquote&gt;&#xA;&lt;p&gt;यानैर् वा पादुकैर् वापि गमनं भगवद्-गृहे ।&lt;br&gt;&#xA;देवोत्सवाद्य्-असेवा च अप्रणामस् तद्-अग्रतः ॥&lt;br&gt;&#xA;उच्छिष्टे वाप्य् अशौचे वा भगवद्-वन्दनादिकम् ।&lt;br&gt;&#xA;एक-हस्त-प्रणामश् च तत्-पुरस्तात् प्रदक्षिणम् ॥&lt;br&gt;&#xA;पाद-प्रसारणं चाग्रे तथा पर्यङ्क-बन्धनम् ।&lt;br&gt;&#xA;शयनं भक्षणं चापि मिथ्या-भाषणम् एव च ॥&lt;br&gt;&#xA;उच्चैर् भाषा मिथो-जल्प-रोदनादि तद्-अग्रतः ।&lt;br&gt;&#xA;निग्रहानुग्रहौ चैवे निष्ठुर-क्रूर-भाषणम् ॥&lt;br&gt;&#xA;कम्बलावरणं चैव पर-निन्दा पर-स्तुतिः ।&lt;br&gt;&#xA;अश्लील-भाषणं चैव अधो-वायु-विमोक्षणम् ॥&lt;br&gt;&#xA;शक्तौ गौणोपचारश् च अनिवेदित-भक्षणम् ।&lt;br&gt;&#xA;तत्-तत्-कालोद्भवानां च फलादीनाम् अनर्पणम् ॥&lt;br&gt;&#xA;विनियुक्तावशिष्टस्य व्यञ्जनादेः समर्पणम् ।&lt;br&gt;&#xA;पृष्ठीकृत्यासनं चैव परेषाम् अभिवन्दनम् ॥&lt;br&gt;&#xA;गुरौ मौनं निज-स्तोत्रं देवता-निन्दनं तथा ।&lt;br&gt;&#xA;अपराधास् तथा विष्णोर् द्वात्रिंशत् परिकीर्तिताः ॥&lt;/p&gt;</description>
    </item>
    <item>
      <title>०६ दश नामापराधाः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/06_dasha_nAmAparAdhAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/06_dasha_nAmAparAdhAH/</guid>
      <description>&lt;p&gt;&lt;strong&gt;सर्वापराध-कृद् अपि मुच्यते हरि-संश्रयात् ।&lt;/strong&gt;&lt;br&gt;&#xA;&lt;strong&gt;हरेर् अप्य् अपराधान् यः कुर्याद् द्विपद-पांसवः ॥&lt;/strong&gt;&lt;br&gt;&#xA;&lt;strong&gt;नामाश्रयः कदाचित् स्यात् तरत्य् एव स नामतः ।&lt;/strong&gt;&lt;br&gt;&#xA;&lt;strong&gt;नाम्नोऽपि सर्व-सुहृदो ह्य् अपराधात् पतत्य् अधः ॥६॥&lt;/strong&gt;&lt;/p&gt;&#xA;&lt;p&gt;[पद्म।पु।, भ।र।सिं। १.२.११९]&lt;/p&gt;&#xA;&lt;p&gt;अथ नामापराधा दश, यथा—वैष्णव-निन्दादि-वैष्नवापराधः, विष्णु-शिवयोः पृथग्-ईश्वर-बुद्धिः, श्री-गुरु-देवे मनुष्य-बुद्धिः, वेद-पुराणादि-शास्त्र-निन्दा, नाम्नि अर्थ-वादः, नाम्नि कुव्याख्या वा कष्ट-कल्पना; नाम-बलेन पापे प्रवृत्तिः; अन्य-शुभ-कर्मभिर् नाम-साम्य-मननम्; अश्रद्ध-जने नामोपदेशः, नाम-माहात्म्ये श्रुतेऽपि अप्रीतिः—इति दशधा ॥६॥&lt;/p&gt;&#xA;&lt;p&gt;—ओ)०(ओ—&lt;/p&gt;</description>
    </item>
    <item>
      <title>०७ वैधी-लक्षनम्</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/07_vaidhI-laxanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/07_vaidhI-laxanam/</guid>
      <description>&lt;p&gt;अथ वैधी-लक्षनं—श्रवण-कीर्तनादीनि शास्त्र-शासन-भयेन यदि क्रियन्ते, तदा वैधी भक्तिः ॥&lt;/p&gt;&#xA;&lt;p&gt;&lt;strong&gt;टीका&lt;/strong&gt;—अथात्र साधनादौ प्रवृत्ति-सामान्ये कुत्रचित् लोभस्य कारणत्वं, कुत्रचित् शास्त्र-शासनस्य । तत्र च यस्यां भक्तौ लोभस्य कारणत्वं नास्ति किन्तु शास्त्र-शासनस्यैव, सा वैधीत्य् आह—यत्रेति&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; । रागोऽत्र श्री-मूर्तेर्-दर्शनाद् दशम-स्कन्धीय-तत्-तल्-लीला-श्रवणाद् भजने लोभस् तद्-अनवाप्तत्वात् तद्-अनधीनत्वाद् धेतोः शास्त्रस्य शासनेनैव या प्रवृत्तिर् उपजायते सा भक्तिर् वैधी उच्यते ॥८॥ (लोचन-रोचनी १.२.६)&lt;/p&gt;&#xA;&lt;p&gt;—ओ)०(ओ—&lt;/p&gt;&#xA;&lt;div class=&#34;footnotes&#34; role=&#34;doc-endnotes&#34;&gt;&#xA;&lt;hr&gt;&#xA;&lt;ol&gt;&#xA;&lt;li id=&#34;fn:1&#34;&gt;&#xA;&lt;p&gt;यत्र रागानवाप्तत्वात् प्रवृत्तिर् उपजायते ।&#xA;शासनेनैव शास्त्रस्य सा वैधी भक्तिर् उच्यते ॥ (१.२.६)&amp;#160;&lt;a href=&#34;#fnref:1&#34; class=&#34;footnote-backref&#34; role=&#34;doc-backlink&#34;&gt;&amp;#x21a9;&amp;#xfe0e;&lt;/a&gt;&lt;/p&gt;&#xA;&lt;/li&gt;&#xA;&lt;/ol&gt;&#xA;&lt;/div&gt;</description>
    </item>
    <item>
      <title>०८ रागानुगा-लक्षणम्</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/08_rAgAnugA-laxaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/08_rAgAnugA-laxaNam/</guid>
      <description>&lt;p&gt;अथ रागानुगा-लक्षणं—निजाभिमत-व्रज-राज-नन्दनस्य सेवा-प्राप्ति-लोभेन यदि तानि क्रियन्ते, तदा रागानुगा भक्तिः । यद् उक्तम्—&lt;/p&gt;&#xA;&lt;p&gt;&lt;strong&gt;सेवा साधक-रूपेण सिद्ध-रूपेण चात्र हि । &lt;br&gt;&#xA;तद्-भाव-लिप्सुना कार्या व्रज-लोकानुसारतः ॥&lt;/strong&gt;&lt;br&gt;&#xA;&lt;strong&gt;कृष्णं स्मरन् जनं चास्य प्रेष्ठं निज-समीहितम् ।&lt;/strong&gt;&lt;br&gt;&#xA;&lt;strong&gt;तत्-तत्-कथा-रतश् चासौ कुर्याद् वासं व्रजे सदा ॥&lt;/strong&gt;&lt;/p&gt;&#xA;&lt;p&gt;[भ।र।सिं।१.२.२९४-२९३]&lt;/p&gt;&#xA;&lt;p&gt;तत्र रागानुगायां स्मरणस्य मुख्यत्वम् । तच् च स्मरणं निज-भावो चिल्-लीलावेश-स्वभावस्य श्री-कृष्णस्य तत्-प्रिय-जनस्य च । तथैव कीर्तनादिकम् अप्य् अर्चनादाव् अपि मुद्रा-न्यासादि-द्वारका-ध्यानादि-रुक्मिण्य्-आदि-पूजादिकम् अपि निज-भाव-प्रातिकूल्याद् आगमादि-शास्त्र-विहितम् अपि न कुर्याद् इति, भक्ति-मार्गे किञ्चित् किञ्चित् अङ्ग-वैकल्येऽपि दोषाभाव-स्मरणात् ।&lt;/p&gt;&#xA;&lt;blockquote&gt;&#xA;&lt;p&gt;न ह्य् अङ्गोपक्रमे ध्वंसो मद्-धर्मस्योद्धवाण्व् अपि ।&lt;br&gt;&#xA;मया व्यवसितः सम्यङ् निर्गुणत्वाद् अनाशिषः ॥ [भा।पु। ११.२९.२०]&lt;/p&gt;</description>
    </item>
    <item>
      <title>०९ भाव-भक्तिः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/09_bhAva-bhaktiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/09_bhAva-bhaktiH/</guid>
      <description>&lt;p&gt;अथ साधन-भक्ति-परिपाकेन कृष्ण-कृपया तद्-भक्त-कृपया वा भाव-भक्तिर् भवति । तस्य चिह्नानि नव-प्रीत्य्-अङ्कुराः, यथा—&lt;/p&gt;&#xA;&lt;p&gt;&lt;strong&gt;क्षान्तिर् अव्यर्थ-कालत्वं विरक्तिर् मान-शून्यता ।&lt;/strong&gt;&lt;br&gt;&#xA;&lt;strong&gt;आशाबन्धः समुत्कण्ठा नाम-गाने सदा रुचिः ॥&lt;/strong&gt;&lt;br&gt;&#xA;&lt;strong&gt;आसक्तिस् तद्-गुणाख्याने प्रीतिस्-तद्-वसति-स्थले ।&lt;/strong&gt;&lt;br&gt;&#xA;&lt;strong&gt;इत्य् आदयोऽनुभावाः स्युर् जात-भावाङ्कुरे जने ॥&lt;/strong&gt;&lt;/p&gt;&#xA;&lt;p&gt;[भक्ति-रसामृत-सिन्धुः १.३.२५-२६]&lt;/p&gt;&#xA;&lt;p&gt;तदा कृष्ण-साक्षात्कार-योग्यता भवति । मुमुक्षु-प्रभृतिषु यदि भाव-चिह्नं दृस्यते तदा भाव-बिम्ब एव न तु भावः । अज्ञ-अनेषु भावच्-छाया ॥९॥&lt;/p&gt;&#xA;&lt;p&gt;—ओ)०(ओ—&lt;/p&gt;</description>
    </item>
    <item>
      <title>१० प्रेम-भक्तिः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/10_prema-bhaktiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/10_prema-bhaktiH/</guid>
      <description>&lt;p&gt;भाव-भक्ति-परिपाक एव प्रेमा । तस्य चिह्नम्—विघ्नादि सम्भवेऽपि किन्चिन्-मात्रस्यापि न ह्रासः । ममत्वातिशयात् प्रेम्न एव उपरितनोऽवस्था विशेषः स्नेहः । तस्य चिह्नश् चित्त-द्रवी-भावः । ततो रागः, तस्य लक्षणं निविड-स्नेहः । ततः प्रणयः, तस्य लक्षणं गाढ-विश्वासः ॥१०॥&lt;/p&gt;&#xA;&lt;p&gt;&lt;strong&gt;टीका&lt;/strong&gt;—अथ भावम् अप्य् उक्त्वा प्रेमाणम् आह—सम्यग्&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; इति । सम्यङ् मसृणितं भावस्य प्रथम-दशापेक्षयातिशयार्द्रं स्वान्तं चित्तं यस्मिन् तथा-भूतो यः सान्द्रात्मा निविड-स्वरूपः प्रथम-दशापेक्षया परमानन्दोत्कर्षं प्राप्त इति यावत् । अत एव कृष्णेऽतिशय-ममत्वाङ्कितो भावः स एव प्रेमा निगद्यते ।&lt;/p&gt;&#xA;&lt;p&gt;अत्रेयम् आशङ्का—ननु भाव एव चेद् उपादानः सन् साङ्ख्य-मतानुसारेण प्रेमाणम् उत्पाद्य स्वयं प्रेमात्मिको&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; भवति, तदा तन्-मते उपादान-कारणम् एव पूर्वावस्थां परित्यज्य कार्य-रूपेण परिणमति, न तु कारणातिरिक्तः स्वतन्त्र-कार्य-पदार्थोऽस्ति । यथा गुड एव कम् अपि विकारं प्राप्य पूर्व-रूपं परित्यज्य च खण्डो भवति, जाते च खण्डे तस्माद् गुडस्य पृथक् स्थितिर् नास्ति । एवं खण्ड एव सिता भवति, सिता एव सितोपला भवति, तत्र सितोपला-दशायां गुड-खण्ड-सितानां पृथक् स्थितिर् नास्ति । तद्वद् अत्रापि भावः पूर्वावस्थां परित्यज्य प्रेम-रूपो भवतु, एवं प्रेम्णः सकाशाद् भावस्य पृथक्-स्थितिर् मास्तु, तथाग्रे वक्ष्यमाणं प्रेम्ण एव स्नेह-रूपत्वम् एव स्नेहादीनां रागादि-रूपत्वं च, तत्रापि स्नेहादिभ्यः सकाशात् प्रेमादि-स्थायि-भावानां पृथक् स्थितिर् मास्तु । एवं सति श्री-राधिका-प्रभृतिषु चम्र-स्थायि-रूप-महाभाव एव तिष्ठतु, न तु रति-प्रेम-स्नेह-मान-रागानुरागादयः ।&lt;/p&gt;</description>
    </item>
    <item>
      <title>११ रस-सामग्री</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/11_rasa-sAmagrI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/11_rasa-sAmagrI/</guid>
      <description>&lt;p&gt;विभावानुभाव-सात्त्विक-भाव-व्यभिचारि-भाव-मिलनेन रसो भवति । यत्र विषये भावो भवति स विषयालम्बन-विभावः कृष्णः । यो भाव-युक्तो भवति स आश्रयालम्बन-विभावो भक्तः । ये कृष्णं स्मारयन्ति वस्त्रालङ्कारादयस् ते उद्दीपन-विभावाः । ये भावं ज्ञापयन्ति ते अनुभावा नृत्य-गीत-स्मितादयः ।&lt;br&gt;&#xA;ये चित्तं तनुं च क्षोभयन्ति ते सात्त्विकाह् । ते अष्टौ—स्तम्भ-स्वेद-रोमाञ्च-स्वर-भेद-वेपथु-वैवर्ण्याश्रु-प्रलया इति । ते धूमायिता ज्वलिता दीप्ता उद्दीप्ता सूद्दीप्ता इति पञ्च-विधा यथोत्तर-सुखदाः स्युः । एते यदि नित्य-सिद्धे तदा स्निग्धाः । यदि जात-रतौ तदा दिग्धाः । भाव-शून्य-जने यदि जातास्-तदा रुक्षाः । मुमुक्षु-जने यदि जातास् तदा रत्य्-आभास-जाः । कर्मि-जने विषयि-जने वा यदि जातास् तदा सत्त्वाभासजाः । पिच्छिल-चित्त-जने तद्-अभ्यास-परे वा यदि जातास् तदा निःसत्त्वाः । भगवद्-द्वेषि जने यदि जातास् तदा प्रतीपाः ॥११॥&lt;/p&gt;</description>
    </item>
    <item>
      <title>१२ व्यभिचारिनः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/12_vyabhichArinaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/12_vyabhichArinaH/</guid>
      <description>&lt;p&gt;अथ व्यभिचारिनः स्थायि-भाव-पोषका भावाः कदाचित्काः ।&lt;/p&gt;&#xA;&lt;p&gt;&lt;strong&gt;निर्वेदोऽथ विषादो दैन्यं ग्लानि-श्रमौ च मद-गर्वौ ।&lt;/strong&gt;&lt;br&gt;&#xA;&lt;strong&gt;शङ्का-त्रासावेगा उन्मादापस्मृती तथा व्याधिः ॥&lt;/strong&gt;&lt;br&gt;&#xA;&lt;strong&gt;मोहो मृतिर् आलस्यं जाड्यं व्रीडावहित्था च ।&lt;/strong&gt;&lt;br&gt;&#xA;&lt;strong&gt;स्मृतिर् अथ वितर्क-चिन्ता-मति-धृतयो हर्ष उत्सुकत्वं च ॥&lt;/strong&gt;&lt;br&gt;&#xA;&lt;strong&gt;औग्र्यम् अर्षासूयाश् चापल्यं चैव निद्रा च ।&lt;/strong&gt;&lt;br&gt;&#xA;&lt;strong&gt;सुप्तिर् बोध इतीमे भावा व्यभिचारिणः समाख्याताः ॥&lt;/strong&gt;&lt;/p&gt;&#xA;&lt;p&gt;(भक्ति-रसामृत-सिन्धुः २.४.४-६)&lt;/p&gt;&#xA;&lt;p&gt;अथैषाम्-लक्षणम्—आत्म-निन्दा &lt;strong&gt;निर्वेदः&lt;/strong&gt; । अनुतापो &lt;strong&gt;विषादः&lt;/strong&gt; । आत्मनि अयोग्य-बुद्धिर् &lt;strong&gt;दैन्यम्&lt;/strong&gt;। श्रम-जन्य-दौर्बल्यं &lt;strong&gt;ग्लानिः&lt;/strong&gt; । नृत्याद्य्-उत्थः स्वेदः &lt;strong&gt;श्रमः&lt;/strong&gt; । &lt;strong&gt;मदो&lt;/strong&gt; मधु-पानादि मत्तता । अहङ्कारो &lt;strong&gt;गर्वः&lt;/strong&gt; । अनिष्टाशङ्कनं &lt;strong&gt;शङ्का&lt;/strong&gt; । अकस्माद् एव भयं &lt;strong&gt;त्रासः&lt;/strong&gt; । चित्त-सम्भ्रम &lt;strong&gt;आवेगः&lt;/strong&gt; । उन्मत्तता &lt;strong&gt;उन्मादः&lt;/strong&gt; । अपस्मारो व्याधिर् &lt;strong&gt;अपस्मृतिः&lt;/strong&gt; । ज्वर-तापो &lt;strong&gt;व्याधिः&lt;/strong&gt; । मूर्च्छैव &lt;strong&gt;मोहः&lt;/strong&gt; । मृतिर् &lt;strong&gt;मरणम्&lt;/strong&gt; । &lt;strong&gt;आलस्यम्&lt;/strong&gt; स्पष्टम् । &lt;strong&gt;जाड्यं&lt;/strong&gt; जडता । लज्जैव &lt;strong&gt;व्रीडा&lt;/strong&gt; । आकार-गोपनम् &lt;strong&gt;अवहित्था&lt;/strong&gt; । पूर्वानुभूत-वस्तु-स्मरणं &lt;strong&gt;स्मृतिः&lt;/strong&gt; । अनुमानं &lt;strong&gt;वितर्कः&lt;/strong&gt; । किं भविष्यतीति भावना &lt;strong&gt;चिन्ता&lt;/strong&gt; । शास्त्रार्थ-निर्धारणं &lt;strong&gt;मतिः&lt;/strong&gt; । &lt;strong&gt;धृतिर्&lt;/strong&gt; धैर्यम् । &lt;strong&gt;हर्ष&lt;/strong&gt; आनन्दः । उत्कण्ठैव &lt;strong&gt;औत्सुक्यम्&lt;/strong&gt; । तीक्ष्ण-स्वभावता &lt;strong&gt;औग्र्यम्&lt;/strong&gt; । असहिष्णुता &lt;strong&gt;अमर्षः&lt;/strong&gt; । गुणेऽपि दोषारोपणम् &lt;strong&gt;असूया&lt;/strong&gt; । स्थैर्ये अशक्तिश् &lt;strong&gt;चापल्यम्&lt;/strong&gt; । सुषुप्तिर् एव &lt;strong&gt;निद्रा&lt;/strong&gt; । स्वप्न-दर्शनं &lt;strong&gt;सुप्तिः&lt;/strong&gt; । जागरणं &lt;strong&gt;बोधो&lt;/strong&gt;ऽविद्या-क्षयश् च इति व्यभिचारिणः ।&lt;br&gt;&#xA;किं च, भक्तानां चित्तानुसारेण भावानां प्राकट्य-तारतम्यं भवति । तत्र क्वचित् समुद्रवद् गम्भीर चित्तेऽपि अप्राकट्यम् स्वल्प-प्राकट्यं वा । अल्प-खातवत् तरल-चित्ते अतिशय-प्राकट्यम् च भवतीति नायम् आत्यन्तिक-नियम इति प्रपञ्चो न लिखितः ॥१२॥&lt;/p&gt;</description>
    </item>
    <item>
      <title>१३ स्थायि-भावाः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/13_sthAyi-bhAvAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/13_sthAyi-bhAvAH/</guid>
      <description>&lt;p&gt;सामान्य-रूपः स्वच्छ-रूपश् च शान्तादि-पञ्च-विध-रूपश् च एकैक-रस-निष्ठ-भक्त सङ्ग-रहितस्य सामान्य-जनस्य सामान्य-भजन-परिपाकेण सामान्य-रति-रूपश् च स्थायी भावो यो भवति, स &lt;strong&gt;सामान्य&lt;/strong&gt;-रूपः । शन्तादि-पञ्च-विध-भक्तेश्व् अपि अविशेषेण कृत-सङ्गस्य तत्-तद् भजन-परिपाकेण पञ्च-विधा रतिस् । तत्-तद् भक्त-सङ्ग-वसति-काल-भेदेन योदयते, यथा—कदाचित् शान्तिः कदाचित् दास्यं, कदाचित् सख्यं, कदाचित् वात्सल्यं, कदाचित् कान्ता-भावश् च, न त्व् एकत्र निष्ठत्वं—तदा &lt;strong&gt;स्वच्छ&lt;/strong&gt;-रति-रूपः ।&lt;br&gt;&#xA;अथ पृथक्-पृथक् रसैक-निष्ठेषु भक्तेषु शान्त्य्-आदि-पञ्च-विध-रूपः । शान्त-भक्तानां शान्तिः । दास्य-भक्तानां दास्य-रतिः । सख्य-भक्तानां सख्यम् । वात्सल्य-भक्तानां वात्सल्यम् । उज्ज्वल-भक्तानां प्रियता । एवम् शान्त-दास्य-सख्य-वात्सल्योज्ज्वलाश् च पञ्च-मुख्य-रसा यथोत्तरं श्रेष्ठाः । शान्ते श्री-कृष्ण-निष्ठ-बुद्धि-वृत्तिता । दास्ये सेवा । सख्ये निःसम्भ्रमता । वात्सल्ये स्नेहः । उज्ज्वले सङ्गि-सङ्ग-दानेन सुखम् उत्पाद्यम् । एवं पूर्व-पूर्व-गुणाद् उत्तरोत्तर-स्थाः श्रेष्ठाः स्युः ॥१३॥&lt;/p&gt;</description>
    </item>
    <item>
      <title>१४ शान्त-रसः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/14_shAnta-rasaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/14_shAnta-rasaH/</guid>
      <description>&lt;p&gt;अथ &lt;strong&gt;शान्त-रसे&lt;/strong&gt; नराकृति-पर-ब्रह्म चतुर्भुजः नारायणः परमात्मा इत्य्-आदि-गुनः श्री-कृष्णो विषयालम्बनः । सनक-सनन्दन-सनातन-सनत्कुमारादयः आश्रयालम्बनाः तपस्विनः । ज्ञानिनोऽपि मुमुक्षां त्यक्त्वा श्री-कृष्ण-भक्त-कृपया भक्ति-वासना-युक्ता यदि स्युस् तदा तेऽप्य् आश्रयालम्बनाः । पर्वत-शैल-काननादि-वासि-जन-सङ्ग-सिद्ध-क्षेत्रादयः उद्दीपन-विभावाः । नासिकाग्र-दृष्टिः अवधूत-चेष्टा निर्ममता भगवद्-द्वेषि-जने न द्वेषः तद्-भक्त-जनेऽपि नातिभक्तिः मौनं ज्ञान-शास्त्रेऽभिनिवेशः इत्य् आदयोऽनुभावाः। अश्रु-पुलक-रोमाञ्चाद्याः प्रलय-वर्जीताः सात्त्विकाः । निर्वेद-मति-धृत्य्-आदयः सञ्चारिणः । शान्तिः स्थायी । इति शान्त रसः ॥१४॥&lt;/p&gt;&#xA;&lt;p&gt;—ओ)०(ओ—&lt;/p&gt;</description>
    </item>
    <item>
      <title>१५ दास्य-रसः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/15_dAsya-rasaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/15_dAsya-rasaH/</guid>
      <description>&lt;p&gt;अथ &lt;strong&gt;दास्ये रसे&lt;/strong&gt; ईश्वरः प्रभुः सर्वज्ञः भक्त-वत्सलः इत्य्-आदि-गुणवान् श्री-कृष्णो विषयालम्बनः । आश्रयालम्बनाश् चतुर्विधाः—अधिकृत-भक्ताः आश्रिताः पार्षदाः अनुगाश् चेति । तत्र ब्रह्मा, शङ्कर इत्य् आदयोऽधिकृत भक्ताः । तत्र आश्रितास् त्रिविधाः शरण्याः ज्ञानि-चराः सेवा-निष्ठाः कालिय-जरासन्धम् अगध-राज-बद्ध-राजादयः शरण्याः । प्रथमतो ज्ञानिनोऽपि मुमुक्षां परित्यज्य ये दास्ये प्रवृत्तास् ते सनकादयो ज्ञानि-चराः । ये प्रथमत एव भजने रतास् ते चन्द्रध्वज-हरिहय-बहुलाश्वादयः सेवा-निष्ठाः । उद्धव-दारुक-श्रुतदेवादयः पार्षदाः । सुचन्द्र-मण्डनाद्याः पुरेः । रक्तक-पत्रक-मधुकण्ठादयो व्रजेऽनुगाः ।&lt;br&gt;&#xA;एषां स-परिवार एव कृष्णे ये यथोचित-भक्तिमन्तस् ते धुर्य-भक्ताः । ये कृष्ण-प्रेयसी-वर्गे आदर-युक्तास् ते धीर-भक्ताः । ये तु तत्-कृपां प्राप्य गर्वेण कम् अपि न गणयन्ति ते वीर-भक्ताः । एतेषु गौरवान्वित-सम्भ्रम-प्रीति-युक्तास् तु प्रद्युम्न-साम्बादयः श्री-कृष्णस्य पाल्याः । ते सर्वे केचिन् नित्य-सिद्धाः, केचित् साधन-सिद्धाः, केचित् साधकाः ।&lt;br&gt;&#xA;श्री-कृष्णानुग्रह-चरण-धूली-महा-प्रसादादय उद्दीपन-विभावाः । श्री-कृष्णस्याज्ञा-करणादयोऽनुभावाः । प्रेमा रागः स्नेहश् चात्र रसे भवति । अधिकृत-भक्ते आश्रित-भक्ते च प्रेम-पर्यन्तो भवति स्थायी । पार्षद-भक्ते स्नेह-पर्यन्तः । परीक्षिति दारुके उद्धवे रागः प्रकट एव । व्रजानुगे रक्तकादौ सर्व एव । प्रद्युम्नादाव् अपि सर्व एव । यावत् पर्यन्तं श्री-कृष्ण-दर्शनं प्रथमतो भवति तावत्-कालम् अयोगः । दर्शनानन्तरं यदि विच्छेदस् तदा वियोगः । तत्र दश दशाः । अङ्गेषु तापः कृशता जागर्या आलम्बन-शून्यता अधृतिर् जडता व्याधिर् उन्मादो मूर्च्छितं मृतिश् च । इति दास्य-रसः ॥१५॥&lt;/p&gt;</description>
    </item>
    <item>
      <title>१६ सख्य-रसः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/16_sakhya-rasaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/16_sakhya-rasaH/</guid>
      <description>&lt;p&gt;अथ &lt;strong&gt;सख्य-रसे&lt;/strong&gt; विदग्धो बुद्धिमान् सुवेशः सुखीत्य्-आदि-गुनः श्री-कृष्णो विषयालम्बनः । आश्रयालम्बनाः सखायश् चतुर् विधाः—सुहृदः सखायः प्रिय-सखायः प्रिय-नर्म-सखायश् च । ये कृष्णस्य वयसाधिकास् ते सुहृदः किञ्चिद् वात्सल्यवन्तः । ते सुभद्र-मण्डलीभद्र-बलभद्रादयः । ये किञ्चिद् वयसा न्यूनास् ते किञ्चिद् दास्य-मिश्राः सखायः । ते विशाल-वृषभ-देवप्रस्थादयः । ये वयसा तुल्यास् ते प्रिय-सखायः श्रीदाम-सुदाम-वसुदामादयः । ये तु प्रेयसी-रहस्य-सहायाः शृङ्गार-भाव-स्पृहास् ते प्रिय-नर्म-सखायः सुबल-मधुमङ्गलार्जुनादयः । श्री-कृष्णस्य कौमार-पौगण्ड-कैशोरान् वयांसि शृङ्ग-वेणु-दल-वाद्यादयश् च उद्दीपन विभावाः । तत्र प्रमाणं—&lt;/p&gt;&#xA;&lt;blockquote&gt;&#xA;&lt;p&gt;कौमारं पञ्चमाब्दान्तं पौगण्डं दशमावधि ।&lt;br&gt;&#xA;कैशोरम् आपञ्च-दशं यौवनं तु ततः परम् ॥&lt;/p&gt;</description>
    </item>
    <item>
      <title>१७ वात्सल्य रसः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/17_vAtsalya_rasaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/17_vAtsalya_rasaH/</guid>
      <description>&lt;p&gt;अथ &lt;strong&gt;वात्सल्य-रसे&lt;/strong&gt; कोमलाङ्गो विनयी सर्व-लक्षण-युक्त-गुणः श्री-कृष्णो विषयालम्बनः । श्री-कृष्णे अनुग्राह्य-भाववन्तः पित्रादयो गुरु-जना अत्र व्रजे व्रजेश्वरी-व्रजराज-रोहिण्य्-उपनन्द-तत्-पत्न्य्-आदयः । अन्यत्र देवकी-कुन्ती-वसुदेवादयश् च आश्रयालम्बनाः । स्मित-जल्पित-बाल्य-चेष्टादय उद्दीपन-विभावाः । मस्तकाघ्राणाशीर्वाद-लालन-पालनादयोऽनुभावाः । सात्त्विकाः स्तम्भ-स्वेदादयः सर्व एव स्तन-स्रवणम् इति नव सङ्ख्याः । हर्ष-शङ्काद्या व्यभिचारिणः । वात्सल्य-रतिः स्थायी भावः । प्रेम-स्नेह-रागाश् चात्र भवन्ति । अत्रापि वियोगे पूर्ववत् दश दशाः । इति वात्सल्य-रसः ॥१७॥&lt;/p&gt;&#xA;&lt;p&gt;—ओ)०(ओ—&lt;/p&gt;</description>
    </item>
    <item>
      <title>१८ मधुर-रसः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/18_madhura-rasaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/18_madhura-rasaH/</guid>
      <description>&lt;p&gt;अथ &lt;strong&gt;मधुर-रसे&lt;/strong&gt; रूप-माधुर्य-लीला-माधुर्य-प्रेम-माधुर्य-सिन्धुः श्री-कृष्णो विषयालम्बनः । प्रेयसी-गणः आश्रयालम्बनः । मुरली-रव-वसन्त-कोकिल-नाद-नव-मेघ-मयूर-कण्ठादि-दर्शनाद्या उद्दीपन-विभावाः । कटाक्ष-हास्यादयोऽनुभावाः । सर्व एव सात्त्विकाः सूद्दीप्त-पर्यन्ताः । निर्वेदाद्याः सर्वे आलस्यौग्र्य-रहिताः सञ्चारिणः । प्रियता-रतिः स्थायी भावः । प्रेम-स्नेह-रागाद्याः श्रीलोज्ज्वल-नीलमण्य्-उक्ताः सर्व एव भवन्ति । इति मधुर-रसः ॥१८॥&lt;/p&gt;&#xA;&lt;p&gt;—ओ)०(ओ—&lt;/p&gt;</description>
    </item>
    <item>
      <title>१९ मैत्रि-वैर-स्थितिः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/19_maitri-vaira-sthitiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/19_maitri-vaira-sthitiH/</guid>
      <description>&lt;p&gt;अथैषां &lt;strong&gt;मैत्रि-वैर-स्थितिः&lt;/strong&gt; । शान्तस्य दासस्य परस्परं मैत्री । सख्य-वात्सल्यौ तटस्थौ । वात्सल्यस्य न केनापि मैत्री । उज्ज्वल-दास्य-रसौ शत्रू । इति मैत्रि-वैर-स्थितिः ॥२२॥&lt;/p&gt;&#xA;&lt;p&gt;—ओ)०(ओ—&lt;/p&gt;</description>
    </item>
    <item>
      <title>२० भाव-मिश्रणम्</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/20_bhAva-mishraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/20_bhAva-mishraNam/</guid>
      <description>&lt;p&gt;अथ &lt;strong&gt;भाव-मिश्रणम्&lt;/strong&gt; । श्री-बलदेवादीनां सख्यं वात्सल्यं दास्यं च । मुखरा प्रभृतीनां वात्सल्यं सख्यं च । युधिष्ट् हिरस्य वात्सल्यं सख्यं च । भीमस्य सख्यं वात्सल्यं च । अर्जुनस्य सख्यं दास्यं च । नकुल सहदेवयोर् दास्यं सख्यं च । उद्धवस्य दास्यं सख्यं च । अक्रूरोग्रसेनादीनां दास्यं वात्सल्यं च । अनिरुद्धादीनां दास्यं सख्यं च ॥२०॥&lt;/p&gt;&#xA;&lt;p&gt;—ओ)०(ओ—&lt;/p&gt;</description>
    </item>
    <item>
      <title>२१ द्वादश-गौण-रसाः</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/21_dvAdasha-gauNa-rasAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/21_dvAdasha-gauNa-rasAH/</guid>
      <description>&lt;p&gt;अथ हास्याद्भुत-वीर-करुण-रौद्र-भयानक-बीभत्साः सप्त गौण-भक्ति-रसाः पञ्च-विध-भक्तेष्व् एवोदयन्ते । अत एव पञ्च-विध-भक्ता आश्रयालम्बनाः । हास्यादीनां षण्णां रसानां श्री-कृष्णश् च श्री-कृष्ण भक्ताश् च तत्-सम्बन्धिनश् च विषयालम्बनाः ।&lt;br&gt;&#xA;बीभत्सस्य तु घृणास्पदामेध्य मांस-शोणितादयो विषयाः । रौद्र-भयानकयोः श्री-कृष्ण-शत्रवोऽपि विषयाः । गण्ड-विकाश-नेत्र-विस्फारादयो यथा-सम्भवम् अनुभावाः । सात्त्विका अपि यथा-सम्भवं द्वि-त्राः । हर्षामर्याद्या व्यभिचारिणः । हासो विस्मय उत्साहः क्रोध शोकौ भयं तथा जुगुप्सा चेत्य् असौ भाव-विशेषः सप्तधोदितः । हास्यादीनाम् अमी क्रमेण स्थायि-भावाः । किञ्च वीर रसे युद्ध-दान-दयाधर्मेषु उत्साह-वशात् युद्ध-वीरः, दान-वीरः, दया-वीरः, धर्म-वीर इति चतुर्धा वीर-रसः । इति सप्त गौण-रसाः । एवं मिलित्वा द्वादश रसा भवन्ति ॥२१॥&lt;/p&gt;</description>
    </item>
    <item>
      <title>२२ भाव-शावल्यम्</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/22_bhAva-shAvalyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/22_bhAva-shAvalyam/</guid>
      <description>&lt;p&gt;अथैषां सप्त-गौणानां पञ्चसु मुख्य-रसेषु अन्तर्-भावो, यथा—हास्य-युद्ध-वीरयोः सख्ये । अद्भुतस्य सर्वत्र । करुणा-दान-वीर-दया-वीरराणां वात्सल्ये । भयानकस्य वात्सल्ये दास्ये च । बीभत्सस्य शान्ते । रौद्रस्य क्रोध-रति-वात्सल्योज्ज्वल-रस-परिवारेषु एकांशेनेत्य् अनेनैव परस्परं मैत्री वैरं च युक्त्या ज्ञेयम् ॥२२॥&lt;/p&gt;&#xA;&lt;p&gt;—ओ)०(ओ—&lt;/p&gt;</description>
    </item>
    <item>
      <title>२३ रसाभास-रसविरोधौ</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/23_rasAbhAsa-rasavirodhau/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/bhakti-rasAmRta-sidhu-binduH/23_rasAbhAsa-rasavirodhau/</guid>
      <description>&lt;p&gt;वैर-रसस्य स्मरणे राध्यत्वे वा विषयाश्रय-भेदे वा उपमायां वा रसान्तर-व्यवधानेन वा वर्णने सति न रसाभासः । अन्यथा तु परस्पर-वैरयोर् यदि योगस् तदा रसाभासः । यदि परस्परं मित्र-योगस् तदा सुरसता । मुख्यानां तु विषयाश्रय-भेदेऽपि वैर-योगे रसाभास एव । एवम् अधिरूढ-महा-भावे केवलं श्री-राधायां तु वैर-योगेऽपि वर्णन-परिपाट्यां न रसाभासः ।&lt;br&gt;&#xA;किं च, कृष्णो यदि स्वयम् एकदैव सर्व-रसानां विषयो वा आश्रयो वा तदापि न रसाभासः । अथान्येऽपि रसाभासाः केचित् ग्राह्य-प्रायाः—श्री-कृष्णे यदि ब्रह्मतश् चमत्काराधिक्यं न भवति तदा शान्त-रसाभासः । श्री-कृष्णाग्रे यदि दास्याति धार्ष्ट्यं भवति तदा दास्य-रसाभासः । द्वयोर् मध्ये एकस्य सख्य-भावः अन्यस्य दास्य-भावस् तदा सख्य-रसाभासः । पुत्रादीनां बलाधिक्य-ज्ञानेन लालनाद्य-करणं वात्सल्य-रसाभासः । द्वयोर् मध्ये एकस्य रमणेच्छान्यस्य नास्ति प्रकटम् एव सम्भोग-प्रार्थनं वा तदोज्ज्वल-रसाभासः । श्री-कृष्ण-सम्बन्ध-वर्जिताश् चेत् हास्यादयस् तदा ते हास्यादि-रसाभासाः । यदि श्री-कृष्ण-वैरिषु भवन्ति तदाति-रसाभासाः ॥२६॥&lt;/p&gt;</description>
    </item>
  </channel>
</rss>
