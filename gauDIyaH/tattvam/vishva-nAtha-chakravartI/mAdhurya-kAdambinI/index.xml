<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;mAdhurya-kAdambinI on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/</link>
    <description>Recent content in &#43;mAdhurya-kAdambinI on आगमे वैष्णवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/01/</guid>
      <description>&lt;p&gt;प्रथमामृत-वृष्टिः&lt;/p&gt;&#xA;&lt;blockquote&gt;&#xA;&lt;p&gt;हृद्-वप्रे नव-भक्ति-शस्य-विततेः सञ्जीवनी स्वागमा-&lt;br&gt;&#xA;रम्भे काम-तपर्तु-दाह-दमनी विश्वापगोल्लासिनी ।&lt;br&gt;&#xA;दूरान् मे मरु-शाखिनोऽपि सरसी-भावाय भूयात् प्रभु-&lt;br&gt;&#xA;श्री-चैतन्य-कृपा-निरङ्कुश-महा-माधुर्य-कादम्बिनी ॥१.१॥ (१)&lt;br&gt;&#xA;भक्तिः पूर्वैः श्रिता तां तु रसं पश्येद् यद्-आत्त-धीः ।&lt;br&gt;&#xA;तं नौमि सततं रूप-नाम-प्रिय-जनं हरेः ॥१.२॥ (२)&lt;/p&gt;&lt;/blockquote&gt;&#xA;&lt;p&gt;इह खलु परमानन्द-मयाद् अपि पुरुषाद् ब्रह्म पुच्छं प्रतिष्ठा [तै।उ। २.५.१] इति ब्रह्मतोऽपि परात्परो रसो वै सः । रसं ह्य् एवायं लब्ध्वानन्दी भवति [तै।उ। २.७.१] इति श्रुत्या सूच्यमानो मल्लानाम् अशनिर् नृणां नर-वरः स्त्रीणां स्मरो मूर्तिमान् [भा।पु। १०.४३.१७] इति सर्व-वेदान्त-सारेण निखिल-प्रमाण-चक्रवर्तिना श्रीमद्-भागवतेन रसत्वेन विव्रियमाणः, ब्रह्मणो हि प्रतिष्ठाहम् [गीता १४.२७] इति श्री-गीतोपनिषदा च एवायम् इति संमन्यमानः श्री-व्रज-राज-नन्दन एव शुद्ध-सत्त्व-मय-निज-नाम-रूप-गुण-लीलाढ्योऽनादि-वपुर् एव कम् अपि हेतुम् अनपेक्षमाण एव स्वेच्छयैव जन-श्रवण-नयन-मनो-बुद्ध्य्-आदीन्द्रिय-वृत्तिष्व् अवतरते । यथैव यदु-रघ्व्-आदि-वंशेषु स्वेच्छयैव कृष्ण-रामादि-रूपेण ॥१.३॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/02/</guid>
      <description>&lt;blockquote&gt;&#xA;&lt;p&gt;द्वितीयामृत-वृष्टिः&lt;/p&gt;&lt;/blockquote&gt;&#xA;&lt;p&gt;अथात्र माधुर्य-कादम्बिन्यां द्वैताद्वैत-वाद-विवादयोर् नावकाशो लभन्त इति कैश्चिद् अपेक्षणीयाश् चेद् ऐश्वर्य-कादम्बिन्यां दृश्यतां नाम ॥२.१॥&lt;/p&gt;&#xA;&lt;p&gt;इदानीं करण-केदारिकासु प्रादुर्भवन्त्यास् तस्या एव भक्तेर् ज्ञान-कर्माद्य्-अमिश्रितत्वेन शुद्धायाः कल्प-वल्ल्या अपि निरस्तान्य-फलाभिसन्धितयैव धृत-व्रतैर् मधु-व्रतैर् इव भव्य-जनैर् आश्रियमाणायाः स्व-विषयैकानुकूल्य-मूल-प्राणायाः स्व-स्पर्शेन स्पर्श-मणिर् इव करण-वृत्तीर् अपि प्राकृतत्व-लोहतां शनैस् त्याजयित्वा चिन्मयत्व-शुद्ध-जाम्बुनदतां प्रापयन्त्याः कन्दलीभावान्ते समुद्गच्छन्त्याः साधनाभिख्ये द्वे पत्रिके विव्रियेते । तयोः प्रथमा क्लेशघ्नी द्वितीया शुभदेति । द्वयोर् अपि तयोर् अन्तस् तु लोभ-प्रवर्तकत्व-लक्षण-चैक्कण्येन येषाम् अहं प्रिय आत्मा सुतश् च [भा।पु। ३.२५.३८] इत्य् आदि शुद्ध-सम्बन्ध-स्निग्धतया च प्राप्तोत्कर्षे देशे राग-नाम्नो राज्ञ एवाधिकारः । बहिस् तु तस्माद् भारत सर्वात्मा [भा।पु। २.१.५] इत्य् आदि शास्त्र-प्रवर्तकत्व-लक्षण-पारुष्याभासेन प्रियादि-शुद्धाशुद्धाभावात् स्वत एवातिस्निग्धतानुदयेन पूर्वतः किंचिद् अपकृष्टे देशे वैध-नाम्नोऽपरस्य राज्ञः । क्लेशघ्नत्व-शुभदत्वाभ्यां तु प्रायस् तयोर् न कोऽपि विशेषः ॥२.२॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/03/</guid>
      <description>&lt;p&gt;तृतीयामृत-वृष्टिः&lt;br&gt;&#xA;अथ &lt;strong&gt;अनर्थानां निवृत्तिः&lt;/strong&gt; । ते चानर्थाश् चतुर्विधाः—दुष्कृतोत्थाः सुकृतोत्था अपराधोत्था भक्त्य्-उत्थाश् चेति ।&lt;br&gt;&#xA;तत्र &lt;strong&gt;दुष्कृतोत्थाः&lt;/strong&gt; दुरभिनिवेश-द्वेष-रागाद्याः पूर्वोक्ताः क्लेशा एव । &lt;strong&gt;सुकृतोत्था&lt;/strong&gt; भोगाभिनिवेशा विविधा एव । ते च क्लेशान्तः-पातिन इति केचित् । &lt;strong&gt;अपराधोत्था&lt;/strong&gt; इत्य् अत्र नामापराधा एव गृह्यन्ते । सेवापराधानां तु नामभिस् तत्-तन्-निवर्तक-स्तोत्र-पाठैः सेवा-सातत्येन च भव्यस्य विवेकिनः प्रायः प्रतिदिनम् एवोपशमेनाङ्कुरी-भावानुपलब्धेः । किन्तु तत्-तद्-उपशम-सम्भव-बलेन तत्र सावधानता-शैथिल्ये सेवापराधा अपि नामापराधा एव स्युः । तथा ह्य् उक्तम्—नाम्नो बलाद् यस्य हि पाप-बुद्धिः इति । तत्र नाम इत्य् उपलक्षणं भक्ति-मात्रस्यैवोपशमकस्य । धर्म-शास्त्रेऽपि प्रायश्चित्त-बलेन पापाचरणे न तस्य पापस्य क्षयः प्रत्युत गाढतैव ॥३.१॥ (१)&lt;br&gt;&#xA;नन्व् एवम् न ह्य् अङ्गोपक्रमे ध्वंसो मद्-धर्मस्योद्धवाण्व् अपि [भा।पु। ११.२९.२०]  इति, विशेषतो दशार्णोऽयं जप-मात्रेण सिद्धिद इत्य् आदि-वाक्य-बलेन तत्-तद्-अङ्गानाम् अननुष्ठाने वैकल्यादाव् अपि वा जाते नामापराधः प्रसज्जते । मैवम् । नाम्नो बलाद् यस्येत्य् अत्र पापे बुद्धिश् चिकीर्षादि । तद् एव हि पापं यत्र सति निन्दा-प्रायश्चित्तादि-श्रवणम् । न च कर्म-मार्ग इव भक्ति-मार्गेऽपि अङ्ग-वैकल्यादौ क्वापि निन्दा-श्रवणम् इति न तत्रापराध-शङ्का ॥३.२॥ (२)&lt;br&gt;&#xA;यद् उक्तं—&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/04/</guid>
      <description>&lt;p&gt;चतुर्थ्य्-अमृत-वृष्टिः&lt;br&gt;&#xA;अथ पूर्वं या अनिष्ठिता निष्ठितेति द्विविधोक्ता भजन-क्रिया तस्याः प्रथमा षड्-विधा लक्षिता । ततो द्वितीयाम् अलक्षयित्वैवानर्थ-निवृत्तिः प्रक्रान्ता । यद् उक्तं—&lt;/p&gt;&#xA;&lt;blockquote&gt;&#xA;&lt;p&gt;शृण्वतां स्व-कथाः कृष्णः पुण्य-श्रवण-कीर्तनः ।&lt;br&gt;&#xA;हृद्य् अन्तःस्थो ह्य् अभद्राणि विधुनोति सुहृत्-सताम् ॥&lt;br&gt;&#xA;नष्ट-प्रायेष्व् अभद्रेषु नित्यं भागवत-सेवया ।&lt;br&gt;&#xA;भगवत्य् उत्तम-श्लोके भक्तिर् भवति नैष्ठिकी  ॥ [भा।पु। १.२.१७-१८]&lt;/p&gt;&lt;/blockquote&gt;&#xA;&lt;p&gt;तत्र शृण्वतां स्व-कथाः कृष्णः पुण्य-श्रवण-कीर्तनः इत्य् अनिष्ठितैव भक्तिर् अवगम्यते नैष्ठिकीत्य् अग्रे वक्ष्यमाणत्वात् । अभद्राणि विधुनोति इति तयोर् मध्ये एवानर्थानां निवृत्तिर् उक्ता । नष्ट-प्रायेष्व् अभद्रेष्व् इत्य् अत्र तेषां कश्चन भागो नापि निवर्तत इत्य् अपि सूचित इति । अत एव क्रम-प्राप्ततया निष्ठिता भक्तिर् इदानीं विव्रियते ॥४.१॥ (१)&lt;br&gt;&#xA;निष्ठा नैश्चल्यम् उत्पन्ना यस्या इति निष्ठिता । नैश्चल्यं भक्तेः प्रत्यहं विधित्सितम् अप्य् अनर्थ-दशायां लय-विक्षेपाप्रतिपत्ति-कषाय-रसास्वादानां पञ्चानाम् अन्तरीयाणां दूर्वारत्वान् न सिद्धम् आसीत् । अनर्थ-निवृत्त्य्-अनन्तरं तेषां तदीयानां निवृत्त-प्रायत्वात् नैश्चल्यम् सम्पद्यते इति लयाद्य्-अभाव एव निष्ठा-लिङ्गम् । तत्र लयः कीर्तन-श्रवण-स्मरणेषु उत्तरेष्व् आधिक्येन निद्रोद्गमः । विक्षेपस् तेषु व्यवहारिक-वार्ता-सम्पर्कः । अप्रतिपत्तिः कदाचिल् लय-विक्षेपयोर् अभावे कीर्तनाद्य्-असामर्थ्यम् । कषायः क्रोध-लोभ-गर्वादि-संस्कारः । रसास्वादः विषय-सुखोदय-काले कीर्तनादिषु मनोऽनभिनिवेश इति ।&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/05/</guid>
      <description>&lt;p&gt;पञ्चम्य् अमृत-वृष्टिः&lt;br&gt;&#xA;अथाभ्यास-कृष्ण-वर्त्म-दीपितां भक्ति-काञ्चन-मुद्रां स्व-तेजसा वहन्तीं दधाने भक्त-हृदि तस्यां रुचिर् उत्पद्यते । श्रवण-कीर्तनादीनाम् अन्यतो वैलक्षण्येन रोचकत्वं रुचिः । यस्याम् उत्पद्यमानायां पूर्व-दशायाम् इव तैर् मुहुर् अप्य् अनुशीलितैर् न श्रमोपलब्धि-गन्धोऽपि । या हि तेषु व्यसनित्वम् अचिराद् एवोत्पादयति ॥५.१॥&lt;/p&gt;&#xA;&lt;p&gt;यथा नित्यं शास्त्रम् अधीयानस्य बटोः काले शास्तार्थ-प्रवेशे सति शास्त्रस्य रोचकत्वम् उत्पाद्यमानम् एव तं तत्र श्रमं नोपनयत्य् आसञ्जयति च । वस्तुतः सिद्धान्ते तु पैत्तिक-वैगुण्येन दूषितायां रसनायां सिताया अरोचकत्वेऽपि सितैव तद्-वैगुण्य-निरासकम् औषधम् इति विवेकिनः तस्या एव यथा मुहुर् अपसेवने कालेन स्वाद्वीयं स्वाद्वीयम् आभातीति तस्या एव रोचकत्वं तथैवाविद्यादि-विदूषितस्य जीवान्तः-करणस्य श्रवणादि-भक्त्या तद्-दोष-प्रशमे तस्यां रुचिर् उद्भवतीति ॥५.२॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/06/</guid>
      <description>&lt;p&gt;षष्ठ्य् अमृत-वृष्टिः&lt;br&gt;&#xA;अथ सैव भजन-विषया रुचिः परम-प्रौढितमा सती यदा भजनीयं भगवन्तं विषयीकरोति तदेयम् आसक्तिर् इत्य् आख्यायते । यैव भक्ति-कल्प-वल्ल्याः स्तवकी-भावम् आसादयन्ती भाव-प्रेमणी पुष्प-फले अचिराद् एव भाविनी द्योतयति । रुचिर् भजन-विषया आसक्तिर् भजनीय-विषयेति भूम्नैव व्यापदेशः । वस्तुतस् तूभे अप्य् उभयं विषयीकरोत्य् एव । अप्रौढत्वाभ्याम् एव भेदः । आसक्तिर् एवान्तः-करण-मुकुरं तथा मार्जयति यथा तत्र सहसा प्रतिबिम्बितो भगवान् अवलोक्यमान इव भवति । हन्त विषयैर् आक्रम्यते मदीयं चेतस् तद् इदं भगवति निदधामीति भक्तस्य विधित्सानन्तरम्&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; एव प्रायो विषयेभ्यो निष्क्रम्य तद्-रूप-गुणादौ यत् प्रवेश-शीलं पूर्व-दशायाम् आसीत् तद् एव चित्तम् आसक्तौ जातायां विधित्सातः पूर्वम् एव स्वयम् एव तथाभूतं भवेत् । यथा भगवद्-रूप-गुणादिभ्यो निष्क्रम्य वार्तान्तरे चेतः कदा प्रविष्टम् इति प्राप्त-निष्ठेनापि भक्तेन नानुसन्धातुं शक्यते तथैव वार्तान्तरतो निष्क्रम्य भगवद्-रूप-गुणादिषु कदा प्रविष्टः स्व-चेत इत्य् आसक्तिर् अनासक्तेन न लक्ष्यते । आसक्तिमता भक्तेन तु तल् लक्ष्यते ॥१॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/07/</guid>
      <description>&lt;p&gt;सप्तम्य् अमृत-वृष्टिः&lt;br&gt;&#xA;अथ सैवासक्तिः परम-परिणामं प्राप्तवती रत्य्-अपर-पर्यायो भाव इत्य् आख्यां लभते । य एव हि सच्चिदानन्द इति शक्ति-त्रिकस्य स्वरूप-भूतस्य कन्दली-भावं भजते&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; । यम् एव खलु भक्ति-कल्प-वल्ल्या उत्फुल्लं प्रसूनम् आचक्षते । यस्य च बाह्यैव प्रभा सर्वैः सुदुर्लभा, आभ्यन्तरी तु मोक्षम् अपि लघूकरोति । यस्य च परमाणुर् एक एव तमः समस्तम् उन्मूलयति । यस्य परिमलैः प्रसृमरैः मधुसूदनं निमन्त्र्यानीय तत्र प्रकटीकर्तुं प्रभूयते । किं बहुना, यैर् एव वासिताश् चित्त-वृत्ति-तिल-विततयो द्रवीभावम् आसाद्य, सद्य एव भगवद्-अङ्गम् अखिलम् स्नेहयितुं योग्यतां दधते । यः खल्व् आविर्भवन्न् एव स्वाधारं श्वपचम् अपि ब्रह्मादेर् अपि नमस्यत्वम् आपादयति ॥१॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/tattvam/vishva-nAtha-chakravartI/mAdhurya-kAdambinI/08/</guid>
      <description>&lt;p&gt;अष्टम्य् अमृत-वृष्टिः&lt;br&gt;&#xA;अथ तस्या एव भक्ति-कल्प-वल्ल्याः साधनाभिख्ये ये पूर्वं द्वे पत्रिके लक्षिते, इदानीं ततोऽतिचिक्कणानि तादृश-श्रवण-कीर्तनादि-मयानि भाव-कुसुम-संलग्नानि अनुभावाभिधानानि बहूनि पत्राणि सहसैवाविर्भूय क्षणे क्षणे द्योतयन्ति । यान्य् एव भाव-कुसुमं परिणामं प्रापय्य पुनस् तदैव प्रेमाभिधान-फलत्वम् आनयन्ति ।&lt;br&gt;&#xA;किं च, आश्चर्य-चर्येयं भक्ति-कल्प-वल्ली यस्याः पत्र-स्तवक-पुष्प-फलानि प्राप्त-परिणतीन्य् अपि  स्व-स्वरूपम् अत्यजन्त्य् एव नव-नवान्य् एव सहैव सर्वाणि विभ्राजन्ते । ततश् चास्य भक्त-जनस्यात्मात्मीय-गृह-वित्तादिषु शत-सहस्रशो भवत्यो याश् चित्त-वृत्तयो ममता-रज्जुभिस् तेषु तेषु निबद्धा एव पूर्वम् आसन्, ता एव चित्त-वृत्तीः सर्वा एव ततस् ततोऽवहेलयैवोन्मोच्य, स्व-शक्त्या मायिकीर् अपि ता महा-रस-कूप-स्पृश्यमान-पदार्थ-मात्राणीव साकार-चिद्-आनन्द-ज्योतिर्मयीकृत्य, ताभिर् एव ममताभिः सर्वाभिस् ततस् ततो विचिताभिः स्व-शक्त्यैव तथाभूती-कृताभिः श्री-भगवद्-रूप-नाम-गुण-माधुर्येषु यो निबध्नाति, सोऽयं प्रेम-महा-किरण-मालीव उदयिष्यमाण एव निखिल-पुरुषार्थ-नक्षत्र-मण्डलीः सहसैव विलापयति ॥१॥&lt;/p&gt;</description>
    </item>
  </channel>
</rss>
