<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सनत्कुमारतन्त्र on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/</link>
    <description>Recent content in &#43;सनत्कुमारतन्त्र on आगमे वैष्णवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_vaiShNavaH/gauDIyaH/sanat-kumAra-tantram/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/01/</guid>
      <description>&lt;p&gt;प्रथमः पटलः&lt;br&gt;&#xA;ॐ नमो गणेशाय&lt;/p&gt;&#xA;&lt;p&gt;नमः कनक-किञ्जल्क-पीत-निर्मल-वाससे ।&lt;br&gt;&#xA;महाभुज-रिपुस्कन्ध-घृष्टचक्राय चक्रिणे ॥ १ ॥&lt;br&gt;&#xA;विविक्ते भुवने रम्ये सिद्धचारणसेविते ।&lt;br&gt;&#xA;सनत्कुमारं नत्वाऽथ पप्रच्छेदं पुलस्त्यकः ॥ २ ॥&lt;br&gt;&#xA;कृष्णस्य च महाबाहोर्माहात्म्यं वक्तुमर्हसि ।&lt;br&gt;&#xA;मन्त्रराजं यथान्यायं प्रसादं कुरु सुव्रत ॥ ३ ॥&lt;/p&gt;&#xA;&lt;p&gt;सनत्कुमार उवाच&lt;/p&gt;&#xA;&lt;p&gt;शृणु रूपं प्रवक्ष्म्यामि कृष्णस्यार्भककर्मणः ।&lt;br&gt;&#xA;यस्याऽहं वशगा नित्यं रविरुद्राः सवासवाः ॥ ४ ॥&lt;br&gt;&#xA;किं वा ते महिमा तस्य वक्तव्यो द्विजसत्तमः ।&lt;br&gt;&#xA;दिवि भुव्यन्तरिक्षे च विष्णुरित्यभिधीयते ॥ ५ ॥&lt;br&gt;&#xA;विधानं तस्य वक्ष्यामि यथातत्त्वं निशामय ।&lt;br&gt;&#xA;आदौ गुरुमुखाल्लब्ध्वा मन्त्रं भक्तिसमन्वितः ॥ ६ ॥&lt;br&gt;&#xA;गुरवे दक्षिणां दत्त्वा पूर्वसेवां समाचरेत् ।&lt;br&gt;&#xA;द्विजसन्तर्पणं कृत्वा प्रहृष्टेनाऽन्तरात्मना ॥ ७ ॥&lt;br&gt;&#xA;आदौ नैमित्तिकं कृत्वा सूर्यं सम्पूज्य भक्तितः ।&lt;br&gt;&#xA;देवार्चनं तथा कृत्वा यागं कुर्याद् दयान्वितः ॥ ८ ॥&lt;br&gt;&#xA;गिरौ नद्यां वने तीर्थे गोष्ठे देवालये तथा ।&lt;br&gt;&#xA;अश्वत्थे सागरान्ते वा जपेत् प्रतिसहस्रकम् ॥ ९ ॥&lt;br&gt;&#xA;शतं चैवाष्टकं कृत्वा भुक्त्वा स्थानेषु बुद्धिमान् ।&lt;br&gt;&#xA;षोडशेनोपचारेण सम्पूज्य मधुसूदनम् ॥ १० ॥&lt;br&gt;&#xA;काले ध्यात्वा यथान्यायं नैवेद्यं च निवेदयेत् ।&lt;br&gt;&#xA;विष्णवे हृदयाह्वानं मन्त्रराजं निशामय ॥ ११ ॥&lt;br&gt;&#xA;समाहितः शुचिर्भूत्वा भक्तिमानुद्धरेत् बुधः ।&lt;br&gt;&#xA;ओङ्कारं पूर्वमुद्धृत्य त्रिवारं परमेश्वरम् ॥ १२ ॥&lt;br&gt;&#xA;यद् यत् कामो भवेन्मन्त्री मन्त्रस्यादौ निवेदयेत् ।&lt;br&gt;&#xA;पद्मजं तन्मुखोपेतं शक्रस्योपरि संस्थितम् ॥ १३ ॥&lt;br&gt;&#xA;सेन्दुबिन्दुशिखोपेतं प्रथमं सर्वकामदम् ।&lt;br&gt;&#xA;तीर्थं वह्निसमारूढं श्रिया मूर्ध्निं व्यवस्थितम् ॥ १४ ॥&lt;br&gt;&#xA;शशिबिन्दुशिखाव्याप्तं द्वितीयं श्रीप्रदायकम् ।&lt;br&gt;&#xA;रुद्रं पद्मसमायुक्तं पावकोपरि संस्थितम् ॥ १५ ॥&lt;br&gt;&#xA;सेन्दुबिन्दुशिखाक्रान्तं तृतीयं मोक्षदं मतम् ।&lt;br&gt;&#xA;खान्तं नान्तं तथा छान्तं धान्तं लान्तं चलद्वयम् ॥ १६ ॥&lt;br&gt;&#xA;वान्तं मान्तं तथा षान्तं लान्तं सान्तान्तकं तथा ।&lt;br&gt;&#xA;एपरम् ऐपरं चैव अपरान्तं परात्रयं ॥ १७ ॥&lt;br&gt;&#xA;आद्यं गोपीजनपदं वल्लभाय ततः परम् ।&lt;br&gt;&#xA;स्वाहा शब्दं ततो दद्यात् सम्पूर्णं सिद्धिदायकम् ॥ १८ ॥&lt;br&gt;&#xA;॥ इति सनत्कुमारीये प्रथमः पटलः समाप्तः ॥ १ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/02/</guid>
      <description>&lt;p&gt;अथ द्वितीयः पटलः&lt;br&gt;&#xA;अथ सम्यक् प्रवक्ष्यामि यजनं ध्यानमेव च ।&lt;br&gt;&#xA;ध्यानं चैव त्रिकालस्य नैवेद्यं च निशामय ॥ १ ॥&lt;br&gt;&#xA;ब्राह्मे मुहूर्ते उत्थाय शुचिर्भूत्वा समाहितः ।&lt;br&gt;&#xA;आसने उपविश्याथ गुरुं नत्वा पुटाञ्जलिः ॥ २ ॥&lt;br&gt;&#xA;आत्मानं ब्रह्मणो रूपं चिन्तयेच्च मुहुर्मुहुः ।&lt;br&gt;&#xA;जप्त्वामन्त्रं च सर्वेषां वादिनां विजयी भवेत् ॥ ३ ॥&lt;br&gt;&#xA;ततः स्नात्वा शुचिर्भूत्वा सन्ध्यादीन् वैदिकांस्तथा ।&lt;br&gt;&#xA;कुर्याद् गुरूपदेशेन लौकिकानपि देशिकः ॥ ४ ॥&lt;br&gt;&#xA;श्रीकृष्णं तर्पयामीति मूलमुच्चार्य तर्पयेत् ।&lt;br&gt;&#xA;पूजाद्वारे चोपविश्य पादप्रक्षालनं सुधीः ॥ ५ ॥&lt;br&gt;&#xA;शिखाया बन्धनं चैव चास्त्रमन्त्रेण मन्त्रवित् ।&lt;br&gt;&#xA;आचम्य द्वारदेवांस्तु पूजयेत् साधकोत्तमः ॥ ६ ॥&lt;br&gt;&#xA;विघ्नानुत्सादयित्वा तु हस्तभूम्योर्विशोधनम् ।&lt;br&gt;&#xA;गुरुं नत्वा गणेशं च वास्तुपूजां समाचरेत् ॥ ७ ॥&lt;br&gt;&#xA;ब्रह्माणं पूजयित्वा तु आत्मासनमतः परम् ।&lt;br&gt;&#xA;भूतशुद्धिं विधायाऽथ देवेऽहं चिन्तयेद् बुधः ॥ ८ ॥&lt;br&gt;&#xA;ऋष्यादिन्याससर्वांश्च मातृकाणां ततो न्यसेत् ।&lt;br&gt;&#xA;प्राणायामत्रयं कुर्यादङ्गन्यासं च मन्त्रवित् ॥ ९ ॥&lt;br&gt;&#xA;आचक्रं च सुचक्रं च विचक्रं च द्विजोत्तमः ।&lt;br&gt;&#xA;त्रैलोक्यरक्षणं चक्रमसुरान्तकमेव च ॥ १० ॥&lt;br&gt;&#xA;एकैकं पूर्वतः कृत्वा चक्रशब्दं नियोजयेत् ।&lt;br&gt;&#xA;चतुर्थ्यन्तं तु संसाध्य स्वाहाशब्दमनन्तरम् ॥ ११ ॥&lt;br&gt;&#xA;तथा चाङ्गं समुच्चार्य प्रत्येकैकं नियोजयेत् ।&lt;br&gt;&#xA;नमः स्वाहा स्वधा वौषट् वषट्कारं तथास्त्रकम् ॥ १२ ॥&lt;br&gt;&#xA;हृदि मूर्ध्नि शिखादेशे तनौ दिक्षु तथाक्रमम् ।&lt;br&gt;&#xA;स्वशक्तिभिः केशवाद्यैर्न्यासं कुर्याद् विचक्षणः ॥ १३ ॥&lt;br&gt;&#xA;विभूतिपञ्जरं न्यस्य न्यसेत् तन्मूर्तिपञ्जरम् ।&lt;br&gt;&#xA;तत्त्वन्यासं प्रकुर्वीत करन्यासं तथा बुधः ॥ १४ ॥&lt;br&gt;&#xA;मन्त्रन्यासं प्रकुर्वीत व्यापकं च त्रिधा न्यसेत् ।&lt;br&gt;&#xA;विभूतिपञ्जरन्यासं यत्र यत्र दशाक्षरम् ॥ १५ ॥&lt;br&gt;&#xA;एवं कल्पोक्तकान् न्यासान् क्रमेण परिकल्पयेत् ।&lt;br&gt;&#xA;शङ्खस्थापनकं चापि कुर्याद् गुरुपदेशतः ॥ १६ ॥&lt;br&gt;&#xA;अर्घ्यं चापि तथा कृत्वा द्रव्यमभ्युक्ष्य यत्नतः ।&lt;br&gt;&#xA;पीठं प्रकल्प्य देहे स्वे धर्मादीन वै प्रपूजयेत् ॥ १७ ॥&lt;br&gt;&#xA;हृदि चैवमनन्तादीन् पूजयेच्च यथाविधि ।&lt;br&gt;&#xA;बाह्यं मुख्यं गृहस्थस्य वर्णिनोऽन्तःप्रपूजनम् ॥ १८ ॥&lt;br&gt;&#xA;यन्त्रं निर्माय ताम्रे तु ह्यनन्तादीन् प्रकल्पयेत् ।&lt;br&gt;&#xA;तस्य कोणेषु धर्मादीन् तत्पार्श्वे पूर्वधर्मकान् ॥ १९ ॥&lt;br&gt;&#xA;मध्येऽपि पूजयेन्नित्यमनन्तादि चतुर्दश ।&lt;br&gt;&#xA;केशरेषु च पूजा वै विमलाद्याश्च देवताः ॥ २० ॥&lt;br&gt;&#xA;आत्मानं देवतां भाव्य स्वनासापुटकेन तु ।&lt;br&gt;&#xA;निःसार्य पूजयेद् देवं समावाह्य च यत्नतः ॥ २१ ॥&lt;br&gt;&#xA;अनन्ताद्यैश्च बीजैश्च प्राणस्थानं समाचरेत् ।&lt;br&gt;&#xA;पाद्यादींश्चैव यत्नेन पूजयेदाकृतीगणान् ॥ २२ ॥&lt;br&gt;&#xA;धूपदीपौ समासाद्य नैवेद्यं च निवेदयेत् ।&lt;br&gt;&#xA;जप्त्वा मन्त्रं च तन्त्रोक्तं पूजयेद् देववत् स्वयम् ॥ २३ ॥&lt;br&gt;&#xA;श्रीकृष्णं तर्पयामीति मूलमुचार्य यत्नतः ।&lt;br&gt;&#xA;वारत्रिरर्घ्यतोयेन तर्पयेन्मन्त्रमध्यके ॥ २४ ॥&lt;br&gt;&#xA;प्राणायामत्रयं कुर्याद् व्यापकं च त्रयं न्यसेत् ।&lt;br&gt;&#xA;तन्त्रोक्तेन विधानेन प्रयोगं कुरुते सुधीः ॥ २५ ॥&lt;br&gt;&#xA;॥ इति सनत्कुमारतन्त्रे पूजासूत्रं नाम द्वितीयः पटलः ॥ २ ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/03/</guid>
      <description>&lt;p&gt;अथ तृतीयः पटलः&lt;/p&gt;&#xA;&lt;p&gt;अथ विस्तार्य वक्ष्यामि साधकानां हिताय च ।&lt;br&gt;&#xA;हंसमन्त्रेण जीवं वै सतत्त्वं कुण्डलीयुतम् ॥ १ ॥&lt;br&gt;&#xA;योगयुक्तेन विधिना परं ब्रह्मणि योजयेत् ।&lt;br&gt;&#xA;वामनासापुटे धूम्रं वायुबीजं विचिन्तयेत् ॥ २ ॥&lt;br&gt;&#xA;तेन संशोधिततनुर्दक्षे वातं विरेचयेत् ।&lt;br&gt;&#xA;दक्षनासापुटे रक्तं वह्निबीजं विचिन्तयेत् ॥ ३ ॥&lt;br&gt;&#xA;तेन सञ्जनितो वह्निः शुष्कं देहं च भस्मसात् ।&lt;br&gt;&#xA;कृत्वा तं वामया सेच्यं ठं बीजं शुक्लवर्णकम् ॥ ४ ॥&lt;br&gt;&#xA;ललाटे योज्य चन्द्रस्थं तेन वै ताडयेत् ततः ।&lt;br&gt;&#xA;तेन सञ्जनितं देहं पवित्रं सुमनोहरम् ॥ ५ ॥&lt;br&gt;&#xA;भावयित्वा विधानेन जीवं स्वस्थानमानयेत् ।&lt;br&gt;&#xA;सोऽहं मन्त्रेण कुण्डल्या तत्त्वैश्च परिवारितम् ॥ ६ ॥&lt;br&gt;&#xA;भूतशुद्धिरियं प्रोक्ता सर्वसम्पत्प्रदायिनी ।&lt;br&gt;&#xA;प्राणयाममथो वक्ष्ये यथावदवधारय ॥ ७ ॥&lt;br&gt;&#xA;दक्षया रेचयेद् वायुं द्वात्रिंशन्मानमानतः ।&lt;br&gt;&#xA;ईडया कर्षयेद् वायुं मनोः षोडशमात्रया ॥ ८ ॥&lt;br&gt;&#xA;सुषुम्नामध्यगं कृत्वा विद्यासङ्ख्येन धारयेत् ।&lt;br&gt;&#xA;येनैव पूरयेद् वायुं तेनैव रेचयेत् पुनः ॥ ९ ॥&lt;br&gt;&#xA;येनैव रेचयेत् पूर्वं तेनैव पूरयेत् पुनः ।&lt;br&gt;&#xA;उभयोर्मध्यगं कृत्वा तत्तन्मात्राभिधारणम् ॥ १० ॥&lt;br&gt;&#xA;ततः पूर्वोक्तरूपं तत् प्राणायामं व्यवस्थितम् ।&lt;br&gt;&#xA;मातृकान्यासकं वक्ष्ये यथावदवधारय ॥ ११ ॥&lt;br&gt;&#xA;ललाटे च मुखे चैव चक्षुषोः कर्णयोस्तथा ।&lt;br&gt;&#xA;नसोश्च गण्डयोश्चैव ओष्ठयोर्दन्तयोस्तथा ॥ १२ ॥&lt;br&gt;&#xA;मस्तके च मुखे चैव स्वरान् वै क्रमतो न्यसेत् ।&lt;br&gt;&#xA;हस्तयोः पादयोश्चैव सन्धिष्वग्रे यथाविधि ॥ १३ ॥&lt;br&gt;&#xA;पार्श्वयोः पृष्ठतश्चैव नाभौ च उदरे तथा ।&lt;br&gt;&#xA;ककारादीन् मकारान्तान् वर्णान् तत्तद्गतान् न्यसेत् ॥ १४ ॥&lt;br&gt;&#xA;हृदये स्कन्धद्वन्द्वे च अंसयोश्च निरामयः ।&lt;br&gt;&#xA;यादयश्चैव चत्वारो न्यसनीयाः प्रयत्नतः ॥ १५ ॥&lt;br&gt;&#xA;शादयश्च षडेवैते हृदयादिषु निर्दिर्शत् ।&lt;br&gt;&#xA;हस्तपादयुगे नाभौ वक्त्रौष्ठसुविनिश्चयः ॥ १६ ॥&lt;br&gt;&#xA;मातृकान्यासमेतद्धि प्रोक्तं सर्वसमृद्धिदम् ।&lt;br&gt;&#xA;पीठन्यासमथो वक्ष्ये यथावदवधारय ॥ १७ ॥&lt;br&gt;&#xA;कल्पयेदात्मनो देहे पाठं धर्मादितः क्रमात् ।&lt;br&gt;&#xA;भास्करं च गणेशानं शिवं दुर्गां प्रपूजयेत् ॥ १८ ॥&lt;br&gt;&#xA;अंशोरुयुगयोर्विद्वान् प्रादक्षिण्येन देशिकः ।&lt;br&gt;&#xA;धर्मं ज्ञानं च वैराग्यमैश्वर्यं न्यसतु क्रमात् ॥ १९ ॥&lt;br&gt;&#xA;मुखपार्श्वनाभिपार्श्वेष्वधर्मादीन् प्रकल्पयेत् ।&lt;br&gt;&#xA;धर्मादयः स्मृताः पादाः पीठगात्राणि चापरे ॥ २० ॥&lt;br&gt;&#xA;अनन्तहृदये पद्ममस्मिन् सूर्येन्दुपावकान् ।&lt;br&gt;&#xA;एषां स्वस्वकला न्यस्याः प्रणवाक्षरपूर्विकाः ॥ २१ ॥&lt;br&gt;&#xA;सत्वादींस्त्रीन् गुणान् न्यस्येत् तथैव त्रिगुरूत्तमः ।&lt;br&gt;&#xA;आत्मानमन्तरात्मानं परमात्मानमेव च ॥ २२ ॥&lt;br&gt;&#xA;ज्ञानात्मानं न्यसेद् धीमान् मायाबीजपुरःसरम् ।&lt;br&gt;&#xA;नमो भगवते ब्रूयात् विष्णवे च पदं वदेत् ॥ २३ ॥&lt;br&gt;&#xA;सर्वात्मसंयोगपदं योगपद्मपदं वदेत् ।&lt;br&gt;&#xA;पीठात्मने हृदन्तोऽयं मनुस्तवादिरीरितः ॥ २४ ॥&lt;br&gt;&#xA;विमलोत्कर्षिणी ज्ञाना क्रियायोगा च शक्तयः ।&lt;br&gt;&#xA;ब्रह्मीशयोस्तथेशाना नान्तर्ग्रहा नवमी मता ॥ २५ ॥&lt;br&gt;&#xA;यदासनं भवेद् यस्य तस्मिन् देवासने यजेत् ।&lt;br&gt;&#xA;इच्छा ज्ञानं क्रिया चैव कामिनी कामदायिनी ॥ २६ ॥&lt;br&gt;&#xA;रती रतिप्रिया चैव मध्ये चैव मनोन्मनी ।&lt;br&gt;&#xA;सोऽहं सदाशिवप्रेतं ङेऽतं देव्या समाश्रयेत् ॥&lt;br&gt;&#xA;पीठन्यासं विधायेत्थं चिन्तयेदिष्टदेवताम् ॥ २७ ॥&lt;br&gt;&#xA;॥ इति सनत्कुमारतन्त्रे पीठयजनं नाम तृतीयः पटलः ॥ ३ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/04/</guid>
      <description>&lt;p&gt;अथ चतुर्थः पटलः&lt;/p&gt;&#xA;&lt;p&gt;ध्यात्वा विश्वमयं देवं नवीनजलदप्रभम् ।&lt;br&gt;&#xA;नवनीतं दक्षहस्ते दधानं पीतवाससम् ॥ १ ॥&lt;br&gt;&#xA;आवाह्य पूजयेन्मन्त्रे शङ्खस्थापनपूर्वकम् ।&lt;br&gt;&#xA;शङ्खमन्त्राम्बुभिः प्रोक्ष्य वामतो वह्निमण्डले ॥ २ ॥&lt;br&gt;&#xA;साधारं स्थापयेद् विद्वान् बिन्दुश्रुतसुधामयैः ।&lt;br&gt;&#xA;तोयैः सुगन्धिपुष्पाद्यैः पूजयेत् तं यथाविधि ॥ ३ ॥&lt;br&gt;&#xA;आधारं पावकं शङ्खं सूर्यं तोयं सुधाकरम् ।&lt;br&gt;&#xA;स्मरेद् वह्न्यर्कचन्द्राणां कलास्तास्ताष्वनुक्रमात् ॥ ४ ॥&lt;br&gt;&#xA;मूलमन्त्रं जपेत् स्पृष्ट्वा न्यसेत् तस्याऽङ्गमन्त्रवित् ।&lt;br&gt;&#xA;हृन्मन्त्रेणाऽभिसम्पूज्य हस्ताभ्यां छादयेत् पुनः ॥ ५ ॥&lt;br&gt;&#xA;जपेन्मन्त्रं यथाकालं देशिको देवताधिया ।&lt;br&gt;&#xA;अस्त्रमन्त्रेण संरक्ष्य कवचेनाऽवगुण्ठ्य च ॥ ६ ॥&lt;br&gt;&#xA;धेनुमुद्रां समापाद्य बोधयेत् तं स्वमुद्रया ।&lt;br&gt;&#xA;गङ्गे च यमुने चैव गोदावरि सरस्वति ॥ ७ ॥&lt;br&gt;&#xA;नर्मदे सिन्धु कावेरि जलेऽस्मिन् सन्निधिं कुरु ।&lt;br&gt;&#xA;तीर्थावाहनमन्त्रोऽयं प्रोक्तः सर्वसमृद्धिदः ॥ ८ ॥&lt;br&gt;&#xA;दक्षिणे प्रोक्षणीपात्रमादायाऽद्भिः प्रपूरितम् ।&lt;br&gt;&#xA;किञ्चिदर्घ्याम्बु सङ्गृह्य प्रोक्षण्यम्भसि योजयेत् ॥ ९ ॥&lt;br&gt;&#xA;अर्घ्यस्योत्तरतः कार्यं पाद्यार्घ्याचमनीयकम् ।&lt;br&gt;&#xA;आत्मानं यागवस्तूनि सर्वत्र प्रोक्षयेद् गुरुः ॥ १० ॥&lt;br&gt;&#xA;शङ्खस्थापनकं सम्यक् प्रोक्तं सर्वसमृद्धिदम् ।&lt;br&gt;&#xA;शिवादयश्च सम्पूज्याः केशवेष्वङ्गदेवताः ॥ ११ ॥&lt;br&gt;&#xA;आवाह्य प्राणमनुना प्राणस्थापनमाचरेत् ।&lt;br&gt;&#xA;पाशादित्र्यक्षरस्यान्ते हंसोऽमुष्य पदं पुनः ॥ १२ ॥&lt;br&gt;&#xA;क्रमात् प्राणा इह प्राणास्तथा जीव इह स्थितः ।&lt;br&gt;&#xA;अमुष्य सर्वेन्द्रियाणि भूयोऽमुष्यपदं वदेत् ॥ १३ ॥&lt;br&gt;&#xA;वाङ्मनोनयनश्रोत्रघ्राणप्राणाः पदान्यथ ।&lt;br&gt;&#xA;पश्चादिहागत्य मुखं चिरं तिष्ठन्तु ठद्वयम् ॥ १४ ॥&lt;br&gt;&#xA;अयं प्राणमनुः प्रोक्तः सर्वेषां प्राणदायकः ।&lt;br&gt;&#xA;स्वागतं कुशलप्रश्नं निगदेदग्रतो गुरुः ॥ १५ ॥&lt;br&gt;&#xA;पाद्यं पादाम्बुजे दद्याद् देवस्य हृदयात्मना ।&lt;br&gt;&#xA;एतच्छ्यामाकदूर्वाब्जविष्णुक्रान्ताभिरीरितम् ॥ १६ ॥&lt;br&gt;&#xA;स्वधामन्त्रेण वदने दद्यादाचमनीयकम् ।&lt;br&gt;&#xA;जाती - लवङ्ग - कक्कोलैस्तदुक्तं तन्त्रवेदिभिः ॥ १७ ॥&lt;br&gt;&#xA;अर्घ्यं दिशेत् ततो मूर्ध्नि शिरोमन्त्रेण देशिकः ।&lt;br&gt;&#xA;गन्ध - पुष्पाऽक्षत - यव - कुशाम्बु - तिल - सर्षपैः ॥ १८ ॥&lt;br&gt;&#xA;दूर्वाभिः सर्व - देवानामेतदर्घ्यमुदीरितम् ।&lt;br&gt;&#xA;स्वधात्मना ततः कुर्यान्मधुपर्कं समाहितः ॥ १९ ॥&lt;br&gt;&#xA;आज्यं दधिमधून्मिश्रमेतदुक्तं मनीषिभिः ।&lt;br&gt;&#xA;स्वधात्मना ततः कुर्यादद्भिराचमनीयकम् ॥ २० ॥&lt;br&gt;&#xA;गन्धाद्भिः कारयेत् स्नानं वाससी परिधापयेत् ।&lt;br&gt;&#xA;दद्याद् यज्ञोपवीतं च हाराद्याभरणैः सह ॥ २१ ॥&lt;br&gt;&#xA;अर्घ्येणाऽभ्युक्ष्य देवेशं गन्धाद्यैः पूजयेत् तदा ।&lt;br&gt;&#xA;गन्ध - चन्दन - कर्पूर - कालागुरुभिरीरितम् ॥ २२ ॥&lt;br&gt;&#xA;षोडशैरुपचारैश्च पूजयित्वा प्रत्यत्नतः ।&lt;br&gt;&#xA;आवृतीः पूजयेद् भक्त्या यथावदवधारय ॥ २३ ॥&lt;br&gt;&#xA;वासुदेवं देवकीं च नन्दं नन्दप्रियं तथा ।&lt;br&gt;&#xA;कमलां भारतीं चैव रतिं शान्तं च पत्रतः ॥ २४ ॥&lt;br&gt;&#xA;शङ्खं चक्रं गदां चैव पद्मङ्कौस्तुभमेव च ।&lt;br&gt;&#xA;श्रीवत्सं वत्सकं चैव वनमालां समर्चयेत् ॥ २५ ॥&lt;br&gt;&#xA;मूलैनैव खगाध्यक्षं पूजयेत् तदनन्तरम् ।&lt;br&gt;&#xA;स्वबीजेन ततो देवं गन्धपुष्पादिभिः क्रमात् ॥ २६ ॥&lt;br&gt;&#xA;यथासङ्ख्यं ततो मन्त्रं पद्माक्षेण जपेदथ ।&lt;br&gt;&#xA;समर्चयेत् ततो देवं हृदयादीननन्तरम् ॥ २७ ॥&lt;br&gt;&#xA;आत्मदेहमयं कृत्वा प्राणायामं समाचरेत् ।&lt;br&gt;&#xA;अथ देवस्य निर्माल्यैर्विष्वक्सेनं समर्चयेत् ॥ २८ ॥&lt;br&gt;&#xA;एवं क्रमेण कर्तव्या कृष्णपूजा समाहितैः ।&lt;br&gt;&#xA;पश्चाद् गोभ्यः समभ्यर्च्यग्रासं कुर्यात् सुशोभनम् ॥ २९ ॥&lt;br&gt;&#xA;केयूराङ्गदहारैश्च कुण्डलैः कटिसूत्रकैः ।&lt;br&gt;&#xA;नूपुरैर्वन्यपुष्पैश्च नानारत्नैर्विभूषितम् ॥ ३० ॥&lt;br&gt;&#xA;सचन्द्रग्रहनक्षत्रैर्निर्मलं गगनेचरं ।&lt;br&gt;&#xA;अथ रत्नप्रभायुक्तं सर्वालङ्कारभूषितम् ॥ ३१ ॥&lt;br&gt;&#xA;सनकाद्यैः स्तूयमानं विमानस्थैर्नभोगतैः ।&lt;br&gt;&#xA;सर्वलक्षणसंयुक्तं प्रातः कृष्णं समर्चयेत् ॥ ३२ ॥&lt;br&gt;&#xA;तथा कल्पप्रभायुक्ते वन्ये काञ्चनमण्डपे ।&lt;br&gt;&#xA;रत्नपीठे समासीनं कामिनीशतमध्यगम् ॥ ३३ ॥&lt;br&gt;&#xA;चामराद्यैर्वीज्यमानं चन्दनाऽगुरुचर्चितम् ।&lt;br&gt;&#xA;ध्यायेन्मध्यन्दिनं कृष्णं सुन्दरं स्मरवर्धनम् ॥ ३४ ॥&lt;br&gt;&#xA;गोपालगणमध्यस्थं सुन्दरीशतमध्यगम् ।&lt;br&gt;&#xA;तत्सर्वं स्ववशं कृत्वा क्रीडयन्तं मुदान्वितम् ॥ ३५ ॥&lt;br&gt;&#xA;गन्धचन्दनमालाद्यैर्भूषितं नयनोत्सवम् ।&lt;br&gt;&#xA;यथा मध्ये तथारत्रौ चिन्तयेत् कञ्जलोचनम् ॥ ३६ ॥&lt;br&gt;&#xA;काञ्चने राजते पात्रे ताम्रके वाऽप्यभावतः ।&lt;br&gt;&#xA;भक्त्या कृष्णं समभ्यर्च्य नैवेद्यं च निवेदयेत् ॥ ३७ ॥&lt;br&gt;&#xA;प्रातर्दध्यौदनं दद्यात् पायसं च तथोत्तरम् ।&lt;br&gt;&#xA;तथा सशर्करं क्षीरं रात्रौ दद्यात् सुशोभनम् ॥ ३८ ॥&lt;br&gt;&#xA;एभिरेव विधानैश्च संसेव्यः परमेश्वरः ।&lt;br&gt;&#xA;धर्मार्थकाममोक्षांश्च लभते जपकृन्नरः ॥ ३९ ॥&lt;br&gt;&#xA;॥ इति सनत्कुमारतन्त्रे चतुर्थः पटलः ॥ ४ ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/05/</guid>
      <description>&lt;p&gt;अथ पञ्चमः पटलः&lt;/p&gt;&#xA;&lt;p&gt;अथ मन्त्रान्तरं वक्ष्ये यथावदवधारय ।&lt;br&gt;&#xA;मन्त्रदेहं प्रवक्ष्यामि त्रिषु लोकेषु दुर्लभम् ॥ १ ॥&lt;br&gt;&#xA;यस्य ग्रहणमात्रेण सर्वज्ञो जायते नरः ।&lt;br&gt;&#xA;अचलां च लभेत् लक्ष्मीं कवित्वं भवसम्मतम् ॥ २ ॥&lt;br&gt;&#xA;असाध्यं साधयेन्मन्त्री देवानामपि दुर्लभम् ।&lt;br&gt;&#xA;इदं मे हृदयं गुह्यं यत् प्रष्टव्यं महामुने ॥ ३ ॥&lt;br&gt;&#xA;अन्येषु साधिता मन्त्राः सर्वे च फलदायकाः ।&lt;br&gt;&#xA;गृहीतस्य फलं दाता मन्त्रोयद्यप्यसाधितः ॥ ४ ॥&lt;br&gt;&#xA;सन्तुष्टो हि गुरुर्यत्र तस्य तुष्टो जगत्पतिः ।&lt;br&gt;&#xA;मन्त्रं न्यस्य गुरोर्वाक्यं न कदाचिद् विकल्पयेत् ॥ ५ ॥&lt;br&gt;&#xA;गुरोर्देहं समाश्रित्य मन्त्रदेहोऽवतिष्ठते ।&lt;br&gt;&#xA;ततः सर्वेण भावेन गुरुं मन्त्रेण पूजयेत् ॥ ६ ॥&lt;br&gt;&#xA;गन्धमाल्यैर्धूपदीपैः सम्पूज्य गुरुमन्त्रतः ।&lt;br&gt;&#xA;ततो मन्त्रं च गृह्णीयात् वस्त्रेणाऽऽच्छाद्य मस्तकम् ॥ ७ ॥&lt;br&gt;&#xA;दक्षिणां गुरवे दद्यात् सुवर्णं धेनुमेव वा ।&lt;br&gt;&#xA;सर्वकर्म प्रकुर्वीत वित्तशाठ्यविवर्जितः ॥ ८ ॥&lt;br&gt;&#xA;अदक्षिणं कृतं कर्म वृथा विप्रेन्द्रनिश्चितम् ।&lt;br&gt;&#xA;नारदाय पुरा प्रोक्तं स्वयं विष्णुरतन्द्रितः ॥ ९ ॥&lt;br&gt;&#xA;स्वर्णं मे दक्षिणा देहि साक्षसूत्रकमण्डलुम् ।&lt;br&gt;&#xA;ततो मन्त्रं गृहाण त्वं यथाविधि महामुने ॥ १० ॥&lt;br&gt;&#xA;विधिहीनं कृतं कर्म सिद्धिं नैव प्रयच्छति ।&lt;br&gt;&#xA;भूमिभागे समे शुद्धे गोमयेनोपलेपिते ॥ ११ ॥&lt;br&gt;&#xA;तत्र शङ्खं प्रतिष्ठाप्य मातृकावपुषि न्यसेत् ।&lt;br&gt;&#xA;परं ब्रह्मादितः कृत्वा वर्णसङ्घं समुद्धरेत् ॥ १२ ॥&lt;br&gt;&#xA;सान्तं मथान्तं मां वह्निं वामत्रिकबिन्दुसंयुतम् ।&lt;br&gt;&#xA;त्रिभिरेकार्णवीभूतं स्वाहान्तं मन्त्रमुद्धरेत् ॥ १३ ॥&lt;br&gt;&#xA;ततो गुरुमुखाल्लब्ध्वा हृदये च निवेशयेत् ।&lt;br&gt;&#xA;अयुतं च जपं कृत्वा हविष्याशी जितेन्द्रियः ॥ १४ ॥&lt;br&gt;&#xA;दशांशं जुहुयादग्नौ मधुरत्रयसंयुतम् ।&lt;br&gt;&#xA;सहस्रं वाऽपि पुष्पाणां वैष्णवानां सुसंयतः ॥ १५ ॥&lt;br&gt;&#xA;माणिक्यसाधनार्थं च सहस्रमधिकं जपेत् ।&lt;br&gt;&#xA;दशांशं जुहुयात् तस्य जपस्य द्विगुणं स्मृतम् ॥ १६ ॥&lt;br&gt;&#xA;तस्य तत्त्वं निबोध त्वं वाह्यमानं महामुने ।&lt;br&gt;&#xA;शम्भोर्मूलाक्षरं ह्यस्य त्रिशक्तिश्चाप्यवस्थिता ॥ १७ ॥&lt;br&gt;&#xA;शिवोमन्तं तथा ब्रह्मा चेन्दुबिन्दुस्वरूपवान् ।&lt;br&gt;&#xA;एतत् ते कथितं वत्स हृदयं मन्त्रमुत्तमम् ॥ १८ ॥&lt;br&gt;&#xA;कस्यचिन्न हि वक्तव्यं त्रिषु लोकेषु दुर्लभम् ।&lt;br&gt;&#xA;एवं संसाधिते मन्त्रे साधितं भुवनत्रयम् ॥ १९ ॥&lt;br&gt;&#xA;कामं कृत्वा जपेन्मन्त्रं शुचिर्भूत्वा जितेन्द्रियः ।&lt;br&gt;&#xA;कर्मणा मनसा वाचा कुर्याद् यदभिवाञ्छितम् ॥ २० ॥&lt;br&gt;&#xA;तत् तस्य सिद्ध्यति क्षिप्रं यद्यपि स्यात् सुदुष्करम् ।&lt;br&gt;&#xA;विष्णुर्ब्रह्मा च रुद्रश्च दुर्गा च सर्वदेवताः ॥ २१ ॥&lt;br&gt;&#xA;अयं मन्त्रो महामन्त्रः सर्वेषां हृदये स्थितः ।&lt;br&gt;&#xA;मन्त्रमेनं समुच्चार्य लभते द्विगुणं फलम् ॥ २२ ॥&lt;br&gt;&#xA;पूजनं चास्य मन्त्रस्य यथाकार्यं तथा शृणु ।&lt;br&gt;&#xA;अङ्गन्यासकरन्यासौ मन्त्रस्याऽप्यक्षरेण तु ॥ २३ ॥&lt;br&gt;&#xA;कृत्वा चाऽष्टदलं पद्मं देवमावाह्य यत्नतः ।&lt;br&gt;&#xA;स्थण्डिले वा जले वाऽपि गोपालं पूजयेत् तदा ॥ २४ ॥&lt;br&gt;&#xA;ध्यानं चैव प्रवक्ष्यामि गोपालस्य जगद्गुरोः ।&lt;br&gt;&#xA;जटिलं द्विभुजं नग्नं नीलोत्पलदलप्रभम् ॥ २५ ॥&lt;br&gt;&#xA;बालं षण्मासदेशीयं देवं जानुचलं हरिम् ।&lt;br&gt;&#xA;दाम्ना चैवोदरे बद्धं वृक्षावुदूखलेन च ॥ २६ ॥&lt;br&gt;&#xA;लीलया कर्षमाणं च तिर्यक्कृतमुदूखलम् ।&lt;br&gt;&#xA;यमलार्जुनयोर्मध्ये द्रुतमागत्य लीलया ॥ २७ ॥&lt;br&gt;&#xA;मन्त्रेणाऽनेन चोत्पाट्य वृक्षौ द्वौ योजनायतौ ।&lt;br&gt;&#xA;दाम्नि वासुकिमारोप्य मन्त्रेणाऽनेन यन्त्रितम् ॥ २८ ॥&lt;br&gt;&#xA;उदूखले द्रुतं लग्नं नागराजेन वेष्टितम् ।&lt;br&gt;&#xA;समाकृष्य समुत्पाट्य हसन्तं यमलार्जुनौ ॥ २९ ॥&lt;br&gt;&#xA;हाहाकारपरैः सर्वैर्गोपगोपीजनैर्वृतम् ।&lt;br&gt;&#xA;यशोदया कृतं क्रोडे क्रन्दन्त्याऽऽगत्य सत्वरम् ॥ ३० ॥&lt;br&gt;&#xA;सर्वतो जगतो रूपं गोपवेशतिरोहितम् ।&lt;br&gt;&#xA;एवं सञ्चिन्त्य गोपालं मायामयमनामयम् ॥ ३१ ॥&lt;br&gt;&#xA;पाद्यादिभिः समभ्यर्च्य जपकर्म समापयेत् ।&lt;br&gt;&#xA;एभिरेवाऽथवा पूजा कर्तव्या सुरवैरिणः ॥&lt;br&gt;&#xA;धूपं दीपं च नैवेद्यं ताम्बूलादिकमर्पयेत् ॥ ३२ ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/06/</guid>
      <description>&lt;p&gt;अथ षष्ठः पटलः&lt;/p&gt;&#xA;&lt;p&gt;कृष्णाय पदमाभाष्य गोविन्दाय ततः परम् ।&lt;br&gt;&#xA;गोपीजनपदस्याऽन्ते वल्लभाय द्विठावधिः ॥ १ ॥&lt;br&gt;&#xA;कामबीजादिराख्यातो मनुरष्टादशाक्षरः ।&lt;br&gt;&#xA;अष्टादशार्णसंयुक्त उक्तो मन्त्रो यथाविधि ॥ २ ॥&lt;br&gt;&#xA;शक्तिश्रीपूर्वकोऽष्टादशार्णो विंशतिवर्णकः ।&lt;br&gt;&#xA;स्मरः कृष्णाय ठद्वन्द्वं षड्वर्णो मनुरीरितः ॥ ३ ॥&lt;br&gt;&#xA;प्रणवं हृदयं कृष्णं डेऽन्तमुक्त्वा ततः परम् ।&lt;br&gt;&#xA;तादृशं देवकीपुत्रं हुँफट् - स्वाहासमन्वितम् ॥ ४ ॥&lt;br&gt;&#xA;षोडशाक्षरमन्त्रोऽयं गोविन्दस्य समीरितः ।&lt;br&gt;&#xA;श्रीमन्मुकुन्दचरणं यदेति शरणं ततः ॥ ५ ॥&lt;br&gt;&#xA;अहं प्रसन्न इत्युक्तो मौकुन्दोऽष्टादशाक्षरः ।&lt;br&gt;&#xA;पञ्चान्तको धरासंस्थो मनुर्बिन्दुविभूषितः ॥ ६ ॥&lt;br&gt;&#xA;पिण्डबीजमिदं प्रोक्तं सर्वसिद्धिप्रदायकम् ।&lt;br&gt;&#xA;पिण्डं रतिपतेर्बीजं नमो भगवते ततः ॥ ७ ॥&lt;br&gt;&#xA;नन्दपुत्राय बालादिवपुषे श्यामलाय च ।&lt;br&gt;&#xA;गोपीजनपदस्यान्ते वल्लभाय द्विठावधिः ॥ ८ ॥&lt;br&gt;&#xA;अनुष्टुब् मन्त्र आख्यातो गोपालस्य जगत्पतेः ।&lt;br&gt;&#xA;गोपालायाऽग्निजायान्तः षडक्षर उदाहृतः ॥ ९ ॥&lt;br&gt;&#xA;कृष्णगोविन्दकौ डेन्तौ सप्तवर्णो मनुर्मतः ।&lt;br&gt;&#xA;श्रीशक्तिमाराः कृष्णाय मारः सप्ताक्षरः परः ॥ १० ॥&lt;br&gt;&#xA;क्लीं ग्लौं श्रीं श्यामलाङ्गाय नतिः स्याद् दशवर्णकः ।&lt;br&gt;&#xA;चक्री वामनसर्गौ च मनुरेकाक्षरः स्मृतः ॥ ११ ॥&lt;br&gt;&#xA;काममिन्द्रश्च माया च लवलाञ्छितमस्तकः ।&lt;br&gt;&#xA;एकवर्णो मनुः प्रोक्तः काममन्त्रः पुरोदितः ॥ १२ ॥&lt;br&gt;&#xA;एतत् सर्वं हृषीकेशं चतुर्थ्यन्तं नमःपदम् ।&lt;br&gt;&#xA;अष्टवर्णो मनुः प्रोक्तः सर्वेषां हृदयस्थितः ॥ १३ ॥&lt;br&gt;&#xA;वाग्भवं कामबीजं च कृष्णाय सुरसुन्दरी ।&lt;br&gt;&#xA;गोविन्दं ङेयुतं चैव रमाबीजमनन्तरम् ॥ १४ ॥&lt;br&gt;&#xA;दशाक्षरं ततः पश्चात् स्वबीजं तदनन्तरम् ।&lt;br&gt;&#xA;द्वाविंशत्यक्षरो मन्त्रः सर्वसिद्धिप्रदायकः ॥ १५ ॥&lt;br&gt;&#xA;कामं मायां च लक्ष्मीं च दशार्णं च ततः परम् ।&lt;br&gt;&#xA;त्रयोदशार्णमन्त्रोऽयं प्रोक्तः सर्वसमृद्धिदः ॥ १६ ॥&lt;br&gt;&#xA;कामं लक्ष्मीं च मायां च जयकृष्णपदद्वयम् ।&lt;br&gt;&#xA;मायां लक्ष्मीं तथा कामं जयं देहि पदद्वयम् ॥ १७ ॥&lt;br&gt;&#xA;चतुर्विंशत्यक्षरात्मा स्वाहान्तो मनुरीरितः ।&lt;br&gt;&#xA;कामं पिण्डं तथा लक्ष्मीं गोपालाय ततः परम् ॥ १८ ॥&lt;br&gt;&#xA;लक्ष्मीं पिण्डं तथा कामं गोविन्दाय पदं तथा ।&lt;br&gt;&#xA;कामपिण्डं तथा लक्ष्मीं स्वाहान्तः प्रणवादिकः ॥ १९ ॥&lt;br&gt;&#xA;॥ इति सनत्कुमारीये षष्ठः पटलः ॥ ६ ॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/07/</guid>
      <description>&lt;p&gt;अथ सप्तमः पटलः&lt;/p&gt;&#xA;&lt;p&gt;क्रमात् पूजाविधिं वक्ष्ये यथावदवधारय ।&lt;br&gt;&#xA;नारदोऽस्य ऋषिः प्रोक्तो गायत्रीच्छन्द ईरितम् ॥ १ ॥&lt;br&gt;&#xA;देवता कथितः कृष्णः सर्वकामफलप्रदः ।&lt;br&gt;&#xA;चतुष्करणवेदाद्धि नेत्रयुग्माक्षरैः क्रमात् ॥ २ ॥&lt;br&gt;&#xA;पञ्चाङ्गानि मनोः कुर्यात् मन्त्रविन्नेत्रवर्जितम् ।&lt;br&gt;&#xA;अन्येषामपि मन्त्राणां ऋष्याद्याः पूर्वदेवताः ॥ ३ ॥&lt;br&gt;&#xA;अङ्गानि कामबीजेन सनेत्रं दीर्घयुक्तकैः ।&lt;br&gt;&#xA;दशाक्षरे विराट् छन्द आचक्राद्यैश्च पञ्चकम् ॥ ४ ॥&lt;br&gt;&#xA;पूर्वप्रोक्तानि कर्माणि न्यासादीनि विधानतः ।&lt;br&gt;&#xA;कुर्याच्छुद्धमतिर्धीमान् ध्यानमेवं जगत्पतेः ॥ ५ ॥&lt;br&gt;&#xA;स्मरेद् वृन्दावने रम्ये मोहयन्तमनारतम् ।&lt;br&gt;&#xA;गोविन्दं पुण्डरीकाक्षं गोपकन्याः सहस्रशः ॥ ६ ॥&lt;br&gt;&#xA;आत्मनो वदनाम्भोजे प्रेरिताक्षिमधुव्रताः ।&lt;br&gt;&#xA;पिडिताः कामबाणेन चिरमाश्लेषणोत्सुकाः ॥ ७ ॥&lt;br&gt;&#xA;मुक्ताहारलसत्पीनतुङ्गस्तनभरानताः ।&lt;br&gt;&#xA;स्रस्तधम्मिल्लवसना मदस्खलितभूषणा ॥ ८ ॥&lt;br&gt;&#xA;दन्तपङ्क्तिप्रभोद्भासिस्पन्दमालाधराञ्चिताः ।&lt;br&gt;&#xA;विलोकयन्तीर्विविधैर्विभ्रमैर्भावगर्वितैः ॥ ९ ॥&lt;br&gt;&#xA;फुल्लेन्दीवरकान्तिमिन्दुवदनं बर्हावतंसप्रियं&lt;br&gt;&#xA;श्रीवत्साङ्कमुदारकौस्तुभधरं पीताम्बरं सुन्दरम् ।&lt;br&gt;&#xA;गोपीनां नयनोत्पलार्चिततनुं गोगोपसङ्घावृतं&lt;br&gt;&#xA;गोविन्दं कलवेणुनादनपरं दिव्याङ्गभूषं भजे ॥ १० ॥&lt;br&gt;&#xA;एवं ध्यात्वा जपेल्लक्षं पञ्च चाऽष्टादशाक्षरम् ।&lt;br&gt;&#xA;अन्येषां लक्षमेकं च दशलक्षं दशार्णकम् ॥ ११ ॥&lt;br&gt;&#xA;पूर्वसेवां पुरा कुर्यात् पूर्वोक्तविधिना स्मृतः ।&lt;br&gt;&#xA;बालगोपालमन्त्राणां ध्यानं शृणु यथाविधि ॥ १२ ॥&lt;br&gt;&#xA;नवीननीरदश्यामं पक्वबिम्बाधरं विभुम् ।&lt;br&gt;&#xA;नवनीतं पायसं च धारयन्तं करद्वये ॥ १३ ॥&lt;br&gt;&#xA;होमश्चैव तथा कार्यो जपस्यैव दशांशतः ।&lt;br&gt;&#xA;सर्पिषा नवनीतेन दध्ना वा पायसेन वा ॥ १४ ॥&lt;br&gt;&#xA;मल्लिका - मालती - पुष्पैः शुक्लपद्मेन चैव हि ।&lt;br&gt;&#xA;तर्पणं तद्दशांशेन विशुद्धेन जलेन वा ॥ १५ ॥&lt;br&gt;&#xA;गन्धपुष्पाक्षतैर्युक्तमभिषेकं च मस्तके ।&lt;br&gt;&#xA;ब्राह्मणान् भोजयेच्चैव दशांशक्रमयोगतः ॥ १६ ॥&lt;br&gt;&#xA;यद् यदङ्गं भवेद् भङ्गं तत्सङ्ख्याद्विगुणो जपः ।&lt;br&gt;&#xA;होमाशक्तौ जपः प्रोक्तो होमसङ्ख्याचतुर्गुणः ॥ १७ ॥&lt;br&gt;&#xA;विप्राणां क्षत्रियाणां च रससङ्ख्यागुणः स्मृतः ।&lt;br&gt;&#xA;वैश्यानां वसुसङ्ख्याकमेषां स्त्रीणामयं विधिः ॥ १८ ॥&lt;br&gt;&#xA;यं वर्णमाश्रितः शूद्रः स च तस्य विधिं चरेत् ।&lt;br&gt;&#xA;वैश्याश्रितस्य शूद्रस्य दशसङ्ख्यागुणः स्मृतः ॥ १९ ॥&lt;br&gt;&#xA;होमार्थोऽयं विधिः प्रोक्तस्तर्पणेऽपि निबोधत ।&lt;br&gt;&#xA;तर्पणे द्विगुणं प्रोक्तं शक्तौ च सर्वसाधनम् ॥ २० ॥&lt;br&gt;&#xA;॥ इति सनत्कुमारीये जपहोमादिनिर्णयः सप्तमः पटलः ॥ ७ ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/08/</guid>
      <description>&lt;p&gt;अथाष्टमः पटलः&lt;/p&gt;&#xA;&lt;p&gt;अथ प्रयोगान् वक्ष्यामि यथावदवधारय ।&lt;br&gt;&#xA;लक्ष्मीप्रसूनैर्जुहुयात् श्रियमिच्छन्ननिन्दिताम् ॥ १ ॥&lt;br&gt;&#xA;साज्येनाऽन्नेन जुहुयाद् आज्यान्नस्य समृद्धये ।&lt;br&gt;&#xA;आरण्यैः कुसुमैर्विप्रान् जातिभिः पृथिवीपतीन् ॥ २ ॥&lt;br&gt;&#xA;चम्पकैश्च सितोपेतैर्वैश्यांश्च कमलैः शुभैः ।&lt;br&gt;&#xA;शूद्रांश्च वशयेन्मन्त्री त्रिमध्वक्तैर्यथाक्रमात् ॥ ३ ॥&lt;br&gt;&#xA;एवं हुत्वा द्विजश्रेष्ठः सर्वान् कामानवाप्नुयात् ।&lt;br&gt;&#xA;ततो भक्त्या श्यामलाङ्गं प्रसन्नं गोकुलश्रियम् ॥ ४ ॥&lt;br&gt;&#xA;शिशुवेषधरं देवं किङ्किणीदाममण्डितम् ।&lt;br&gt;&#xA;स्मृत्वा तं तर्पयेन्मन्त्री दुग्धबुद्ध्या शुभैर्जलैः ॥ ५ ॥&lt;br&gt;&#xA;धनधान्यांशुकादीनि प्रीतस्तस्मै ददाति सः ।&lt;br&gt;&#xA;मालती कुसुमैर्देवमर्चयित्वा यथाविधि ॥ ६ ॥&lt;br&gt;&#xA;आयुरारोग्यमैश्वर्यं मनोऽभीष्टानि विन्दति ।&lt;br&gt;&#xA;काशप्रसूनैर्जुहुयादष्टोत्तरसहस्रकम् ॥ ७ ॥&lt;br&gt;&#xA;नाममात्रेण वशगास्तस्य स्युः सकला नृपाः ।&lt;br&gt;&#xA;हुत्वा बिल्वफलैः पक्वैः श्रियमाप्नोत्थनिन्दिताम् ॥ ८ ॥&lt;br&gt;&#xA;प्रफुल्लैररुणाम्भोजैस्तामेव लभते पुनः ।&lt;br&gt;&#xA;हुत्वा ज्योतिष्मतीतैलं सहस्रं बहुसङ्ख्यया ॥ ९ ॥&lt;br&gt;&#xA;सुभगो जायते सम्यक् सर्वेषां नाऽत्र संशयः ।&lt;br&gt;&#xA;विधानेनाऽमुना मन्त्री महारोगात् प्रमुच्यते ॥ १० ॥&lt;br&gt;&#xA;अश्वत्थसमिधैर्होमः पराहृतधनावहः ।&lt;br&gt;&#xA;आज्याक्तदूर्वाहोमेन मुच्यते महतो भयात् ॥ ११ ॥&lt;br&gt;&#xA;यस्य नामयुतं पुण्यं जपेदयुतसङ्ख्यया ।&lt;br&gt;&#xA;स भवेद् दासवत् तस्य नात्र कार्या विचारणा ॥ १२ ॥&lt;br&gt;&#xA;बहुनाऽत्र किमुक्तेन मनुना साधकोत्तमः ।&lt;br&gt;&#xA;साधयेदखिलान् कामान् साक्षाद् विष्णुरिवाऽपरः ॥ १३ ॥&lt;br&gt;&#xA;अपुत्रो द्वादशीं प्राप्य पूजयित्वा जगद्गुरुम् ।&lt;br&gt;&#xA;देवकीसुत गोविन्द वासुदेव जगत्पते ॥ १४ ॥&lt;br&gt;&#xA;देहि मे तनयं देव त्वामहं शरणं गतः ।&lt;br&gt;&#xA;इति स्तुत्वा विधानेन पूजयेदावृतिगणान् ॥ १५ ॥&lt;br&gt;&#xA;आदावङ्गावृतीः पूज्या दामादि तदनन्तरम् ।&lt;br&gt;&#xA;दिक्षु दामसुदामौ च वसुदामश्च किङ्किणी ॥ १६ ॥&lt;br&gt;&#xA;रुक्मिण्याद्यष्टमहिषीर्दलेषु पूजयेत् ततः ।&lt;br&gt;&#xA;दक्षिणकरधृतकमलारसपूरितमुद्रि तान्यकराः ॥ १७ ॥&lt;br&gt;&#xA;रुक्मिण्याख्या तथा सत्या नागजित्या सुनन्दा च ।&lt;br&gt;&#xA;मित्तविन्धा सुलक्षणा ऋक्षजा सुशीला तथा ॥ १८ ॥&lt;br&gt;&#xA;ततो यजेद् दलाग्रेषु वसुदेवं च देवकीम् ।&lt;br&gt;&#xA;नन्दगोपं यशोदां च बलभद्रं सुभद्रिकाम् ॥ १९ ॥&lt;br&gt;&#xA;गोपा गोप्यश्च सम्पूज्याश्चित्रमाल्यानुलेपनाः ।&lt;br&gt;&#xA;यथाविधि इमाः पूज्या ब्रह्माद्यास्तदनन्तरम् ॥ २० ॥&lt;br&gt;&#xA;इन्द्राद्याः पूजनीयाश्च वज्राद्यास्तदनन्तरम् ।&lt;br&gt;&#xA;ब्राह्मी माहेश्वरी चैव कौमारी वैष्णवीति च ॥ २१ ॥&lt;br&gt;&#xA;वराही च तथेन्द्राणी चामुण्डा सप्तमी तथा ।&lt;br&gt;&#xA;अष्टमी स्यान्महालक्ष्मीः प्रोक्ताः स्युर्विश्वमातरः ॥ २२ ॥&lt;br&gt;&#xA;इन्द्रादीन् पूजयेद् बाह्ये जातिहेतिसशक्तिकान् ।&lt;br&gt;&#xA;वज्रं शक्तिं च दण्डं च खड्गं पाशं तथाऽङ्कुशम् ॥ २३ ॥&lt;br&gt;&#xA;गदां शूलं च चक्रं च पद्मं तत्रैव पूजयेत् ।&lt;br&gt;&#xA;नैवेद्यं विधिवद् दत्वा देवं ध्यात्वा जपेत् सुधीः ॥ २४ ॥&lt;br&gt;&#xA;स्तुत्वा प्रणम्य शिरसा जलेनाऽऽत्मानमर्पयेत् ।&lt;br&gt;&#xA;इतः पूर्वं पदं दत्त्वा प्राणबुद्धिपदं ततः ॥ २५ ॥&lt;br&gt;&#xA;देहधर्माधिकारतो जाग्रत्स्वप्नपदान्यथ ।&lt;br&gt;&#xA;सुषुप्त्यवस्थासु मनसा वाचा कर्मणा तथा ॥ २६ ॥&lt;br&gt;&#xA;हस्ताभ्यां च यथा पद्भ्यामुदरेण पदं तथा ।&lt;br&gt;&#xA;शिश्ना च यत् स्मृतं चैव यदुक्तं यत् कृतं तथा ॥ २७ ॥&lt;br&gt;&#xA;तत् सर्वं ब्रह्मार्पणमतो भवतु वह्निसुन्दरी ।&lt;br&gt;&#xA;मां मदीयं च सकलं हरये सम्यक् समर्पयेत् ॥ २८ ॥&lt;br&gt;&#xA;ॐ तत्सदिति च प्रोक्तो मन्त्रः स्वात्मसमर्पणे ।&lt;br&gt;&#xA;प्रत्यहं पूजयेद् देवं षोडशैरुपचारकैः ॥ २९ ॥&lt;br&gt;&#xA;तदशक्तौ तु पूजा स्याद् देशोपचारिकी तथा ।&lt;br&gt;&#xA;तदशक्तौ पञ्चभिस्तु पूजा स्यादुपचारकैः ॥ ३० ॥&lt;br&gt;&#xA;आसनं स्वागतं चैव पाद्यादिपञ्चकं तथा ।&lt;br&gt;&#xA;स्नानं वासो भूषणं च गन्धपुष्पं च धूपकम् ॥ ३१ ॥&lt;br&gt;&#xA;प्रदीपं चैव नैवेद्यं पुष्पाञ्जलिरतः परम् ।&lt;br&gt;&#xA;गन्धादयो नैवेद्यान्ता पूजा पञ्चोपचारिका ॥ ३२ ॥&lt;br&gt;&#xA;अर्घ्याद्याः पञ्च पञ्चैव गन्धाद्या इति भेदतः ।&lt;br&gt;&#xA;नमस्कृत्य षडङ्गं च पञ्चाङ्गं च विधानतः ॥ ३३ ॥&lt;br&gt;&#xA;देवं विसृज्य हृदये विष्वक्सेनं समर्चयेत् ।&lt;br&gt;&#xA;दण्डवत् प्रणिपत्याऽथ गण्डाभ्यां चिबुकेन च ॥ ३४ ॥&lt;br&gt;&#xA;नासया च कपालेन मनसा वचसा तथा ।&lt;br&gt;&#xA;साष्टाङ्गकः प्रणामः स्यात् हरेः प्रीतिप्रदायकः ॥ ३५ ॥&lt;br&gt;&#xA;एतत् सर्वं मयाऽऽख्यातं क्रमेण व्युत्क्रमेण च ।&lt;br&gt;&#xA;कथितं यन्न कथितं तत् सर्वं क्रमतः शृणु ॥ ३६ ॥&lt;br&gt;&#xA;प्रातः कृत्यमनुप्रदाय विनतिः स्नानं स्वसन्ध्यात्मकं&lt;br&gt;&#xA;सङ्कल्पान्तकभूतशूधिसकलामालामयं न्यासनम् ।&lt;br&gt;&#xA;अन्तर्यागविधिर्बहिर्यजनकं शङ्खादिसंस्थापनं&lt;br&gt;&#xA;पिठस्याऽर्चनमङ्गदेवयजनं प्राणप्रतिष्ठा ततः ॥ ३७ ॥&lt;br&gt;&#xA;आह्वानं निजमुद्रिकाविरचनं ध्यानं प्रभोः पूजनं&lt;br&gt;&#xA;वृत्याऽऽराधनधूपदीपवरनैवेद्यं जपो गुह्यतः ।&lt;br&gt;&#xA;जापस्याऽर्पणवायुधारणमतः स्वात्मार्पणं संस्तुति-&lt;br&gt;&#xA;र्लभ्यन्ते च विसर्जनं मुररिपोः पूजाक्रमः कीर्तितः ॥ ३८ ॥&lt;br&gt;&#xA;सूत्रं चैतत् प्रकथितमनेनाऽऽराधयेदच्युतम् ।&lt;br&gt;&#xA;इति नारायणेनैव सूत्रं प्रकथितं पुरा ॥ ३९ ॥&lt;br&gt;&#xA;ब्रह्मणे ब्रह्मणा पूर्वं मयि स्नेहात् प्रकाशितम् ।&lt;br&gt;&#xA;पुलस्त्यविधिनाऽनेन मया कृष्ण उपासितः ॥ ४० ॥&lt;br&gt;&#xA;॥ इति सनत्कुमारीये पूजाविधानं नामाऽष्टमः पटलः ॥ ८ ॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/09/</guid>
      <description>&lt;p&gt;अथ नवमः पटलः&lt;/p&gt;&#xA;&lt;p&gt;पुलस्त्य उवाच&lt;/p&gt;&#xA;&lt;p&gt;भगवन् सर्वधर्मज्ञ कवचं यत् प्रकाशितम् ।&lt;br&gt;&#xA;त्रैलोक्यमङ्गलं नाम कृपया कथय प्रभो ॥ १ ॥&lt;/p&gt;&#xA;&lt;p&gt;सनत्कुमार उवाच&lt;/p&gt;&#xA;&lt;p&gt;शृणु वक्ष्यामि विप्रेन्द्र कवचं परमाद्भुतम् ।&lt;br&gt;&#xA;नारायणेन कथितं कृपया ब्रह्मणे पुरा ॥ २ ॥&lt;br&gt;&#xA;ब्रह्मणा कथितं मह्यं परं स्नेहाद् वदामि ते ।&lt;br&gt;&#xA;अतिगुह्यतरं तत्त्वं ब्रह्ममन्त्रौघविग्रहम् ॥ ३ ॥&lt;br&gt;&#xA;यद् धृत्वा पठनाद् ब्रह्मा सृष्टिं वितनुते ध्रुवम् ।&lt;br&gt;&#xA;यद् धृत्वा पठनात् पाति महालक्ष्मीर्जगत्त्रयम् ॥ ४ ॥&lt;br&gt;&#xA;पठनाद् धारणात् शम्भुः संहर्ता सर्वतत्त्ववित् ।&lt;br&gt;&#xA;त्रैलोक्यजननी दुर्गा महिषादिमहासुरान् ॥ ५ ॥&lt;br&gt;&#xA;नरदृप्तान् जघानैव पठनाद् धारणाद् यतः ।&lt;br&gt;&#xA;एवमिन्द्रादयः सर्वे सर्वैश्वर्यमवाप्नुयुः ॥ ६ ॥&lt;br&gt;&#xA;शिष्याय विष्णुभक्ताय साधकाय प्रकाशयेत् ।&lt;br&gt;&#xA;शठाय परशिष्याय दत्त्वा मृत्युमवाप्नुयात् ॥ ७ ॥&lt;br&gt;&#xA;त्रैलोक्यमङ्गलस्याऽस्य कवचस्य प्रजापतिः ।&lt;br&gt;&#xA;ऋषिः च्छन्दश्च गायत्री देवो नारायणः स्वयम् ॥ ८ ॥&lt;br&gt;&#xA;धर्मार्थकाममोक्षेषु विनियोगः प्रकीर्तितः ।&lt;br&gt;&#xA;प्रणवो मे शिरः पातु नमो नारायणाय च ॥ ९ ॥&lt;br&gt;&#xA;भालं पायान्नेत्रयुग्ममष्टार्णो भुक्तिमुक्तिदः ।&lt;br&gt;&#xA;क्लीं पायात् श्रौत्रयुग्मं चैकाक्षरः सर्वमोहनः ॥ १० ॥&lt;br&gt;&#xA;क्लीं कृष्णाय सदा घ्राणं गोविन्दायेति जिह्निकाम् ।&lt;br&gt;&#xA;गोपीजनपदं वल्लभायं स्वाहाङनं मम ॥ ११ ॥&lt;br&gt;&#xA;अष्टादशाक्षरो मन्त्रं कण्ठं पातु दशाक्षरः ।&lt;br&gt;&#xA;गोपीजनपदं वल्लभाय स्वाहा भुजद्वयम् ॥ १२ ॥&lt;br&gt;&#xA;क्लीं ग्लीं क्लीं श्यामलाङ्गाय नमः स्कन्धौ दशाक्षरः ।&lt;br&gt;&#xA;क्लीं कृष्ण क्लीं करौ पायात् क्लीं कृष्णाय चाङ्गजोऽवतु ॥ १३ ॥&lt;br&gt;&#xA;हृदयं श्रीं क्लीं भुवनेशीं क्लीं कृष्णाय क्लीं स्तनौ मम ।&lt;br&gt;&#xA;गोपालायाऽग्निजायान्तं कुक्षियुग्मं सदाऽवतु ॥ १४ ॥&lt;br&gt;&#xA;क्लीं कृष्णाय सदा पातु पार्श्वयुग्मं मनूत्तमः ।&lt;br&gt;&#xA;कृष्णगोविन्दकौ पातु स्मराद्यौ ङेयुतौ मनुः ॥ १५ ॥&lt;br&gt;&#xA;अष्टाक्षरः पातु नाभि कृष्णेति द्व्यक्षरोऽवतु ।&lt;br&gt;&#xA;पृष्ठं क्लीं कृष्ण कङ्कालं क्लीं कृष्णाय द्विठान्तकः ॥ १६ ॥&lt;br&gt;&#xA;सक्थिनी सततं पातु श्रीं ह्रीं क्लीं कृष्ण ठद्वयम् ।&lt;br&gt;&#xA;ऊरू सप्ताक्षरः पातु त्रयोदशाक्षरोऽवतु ॥ १७ ॥&lt;br&gt;&#xA;श्रीं ह्रीं क्लीं पदतो गोपीजनवल्लभदं ततः ।&lt;br&gt;&#xA;भायस्वाहेति पायुं वै क्लीं ह्रीं श्रीं दशवर्णकः ॥ १८ ॥&lt;br&gt;&#xA;जानुनी च सदा पातु ह्रीं श्रीं क्लीं सदशाक्षरः ।&lt;br&gt;&#xA;त्रयोदशाक्षरः पातु जङ्घे चक्रायुधः स्वयम् ॥ १९ ॥&lt;br&gt;&#xA;अष्टादशाक्षरो ह्रीं श्रीं पूर्वको विंशवर्णकः ।&lt;br&gt;&#xA;सर्वाङ्गं मे सदा पातु द्वारकानायको बली ॥ २० ॥&lt;br&gt;&#xA;नमो भगवते पश्चाद् वासुदेवाय तत्परम् ।&lt;br&gt;&#xA;ताराद्या द्वादशार्णोऽयं प्राच्यां मां सर्वदाऽवतु ॥ २१ ॥&lt;br&gt;&#xA;श्रीं ह्रीं क्लीं दशवर्णं तु क्लीं ह्रीं श्रीं षोडशाक्षरः ।&lt;br&gt;&#xA;गदाद्युदायुधो विष्णुर्मामग्नेर्दिशि रक्षतु ॥ २२ ॥&lt;br&gt;&#xA;ह्रीं श्रीं दशाक्षरो मन्त्रो दक्षिणे मां सदाऽवतु ।&lt;br&gt;&#xA;तारो नमो भगवते रुक्मिणीवल्लभाय च ॥ २३ ॥&lt;br&gt;&#xA;स्वाहेति षोडशार्णोऽयं नैर्-ऋत्यां दिशि रक्षतु ।&lt;br&gt;&#xA;क्लीं हृषीके पदंशाय नमो मां वारुणेऽवतु ॥ २४ ॥&lt;br&gt;&#xA;अष्टादशार्णः कामान्तो वायव्ये मां सदाऽवतु ।&lt;br&gt;&#xA;श्रीं मायाकामकृष्णाय गोविन्दाय द्विठो मनुः ॥ २५ ॥&lt;br&gt;&#xA;द्वादशाक्षरके विष्णुरुत्तरे मां सदाऽवतु ।&lt;br&gt;&#xA;वाग्भवं कामकृष्णाय ह्रीं गोविन्दाय ततः परम् ॥ २६ ॥&lt;br&gt;&#xA;श्रीं गोपीजनवल्लभान्ते भायस्वाहेति सौस्ततः ।&lt;br&gt;&#xA;द्वाविंशत्यक्षरो मन्त्रो मामैशान्यां सदाऽवतु ॥ २७ ॥&lt;br&gt;&#xA;काली यस्य फणामध्ये दिव्यं नृत्यं करोति यः ।&lt;br&gt;&#xA;नमामि देवकीपुत्रं नृत्यराजानमच्युतम् ॥ २८ ॥&lt;br&gt;&#xA;द्वाविंशत्यक्षरो मन्त्रोऽप्यधो मां सर्वतोऽवतु ।&lt;br&gt;&#xA;कामदेवाय विद्महे पुष्पबाणाय धीमहि ॥ २९ ॥&lt;br&gt;&#xA;तन्नोऽनङ्गः प्रचोदयादेष मां पातु चोर्द्ध्वतः ।&lt;br&gt;&#xA;इति ते कथितं विप्र ब्रह्ममन्त्रौघविग्रहम् ॥ ३० ॥&lt;br&gt;&#xA;त्रैलोक्यमङ्गलं नाम कवचं ब्रह्मरूपकम् ।&lt;br&gt;&#xA;ब्रह्नेशप्रमुखाऽधीशनारायणमुखाऽच्युतम् ॥ ३१ ॥&lt;br&gt;&#xA;तव स्नेहान्मयाख्यातं प्रवक्तव्यं न कस्य चित् ।&lt;br&gt;&#xA;गुरुं प्रणम्य विधिवत् कवचं प्रपठेत् ततः ॥ ३२ ॥&lt;br&gt;&#xA;सकृद् द्वित्रिर्यथाज्ञानं सोऽपि सर्वतपोमयः ।&lt;br&gt;&#xA;मन्त्रेषु सकलेष्वेव देशिको नाऽत्र संशयः ॥ ३३ ॥&lt;br&gt;&#xA;शतमष्टोत्तरं चास्य पुरश्चर्यांविधिः स्मृतः ।&lt;br&gt;&#xA;हवनादीन् दशांशेन कृत्वा तत् साधयेद् ध्रुवम् ॥ ३४ ॥&lt;br&gt;&#xA;यदि स्यात् सिद्धकवचो विष्णुरेव भवेत् स्वयम् ।&lt;br&gt;&#xA;मन्त्रसिद्धिर्भवेत् तस्य पुरश्चर्याविधानतः ॥ ३५ ॥&lt;br&gt;&#xA;स्पर्धामुद्धूय सततं लक्ष्मीर्वाणी वसेत् सदा ।&lt;br&gt;&#xA;पुष्पाञ्जल्यष्टकं दत्त्वा मूलेनैव पठेत् सकृत् ॥ ३६ ॥&lt;br&gt;&#xA;दशवर्षसहस्राणां पूजायाः फलमाप्नुयात् ।&lt;br&gt;&#xA;भूर्जे विलिख्य गुलिकां स्वर्णस्थां धारयेद् यदि ॥ ३७ ॥&lt;br&gt;&#xA;कण्ठे वा दक्षिणे बाहौ सोऽपि विष्णुर्न संशयः ।&lt;br&gt;&#xA;अश्वमेधसहस्राणि वाजपेयशतानि च ॥ ३८ ॥&lt;br&gt;&#xA;महादानानि यान्येव प्रादक्षिण्यं भुवस्तथा ।&lt;br&gt;&#xA;कलां नार्हन्ति तान्येव सकृदुच्चारणात् ततः ॥ ३९ ॥&lt;br&gt;&#xA;कवचस्य प्रसादेन जीवन्मुक्तो भवेन्नरः ।&lt;br&gt;&#xA;त्रैलोक्यं क्षोभयत्येव त्रैलोक्यविजयी भवेत् ॥ ४० ॥&lt;br&gt;&#xA;इदं कवचमज्ञात्वा भजेद् यः पुरुषोत्तमम् ।&lt;br&gt;&#xA;शतलक्षप्रजप्तोऽपि न मन्त्रः सिद्धिदायकः ॥ ४१ ॥&lt;br&gt;&#xA;इति सनत्कुमारीये त्रैलोक्यमङ्गल नाम नवमः पटलः ॥ ९ ॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/10/</guid>
      <description>&lt;p&gt;अथ दशमः पटलः&lt;/p&gt;&#xA;&lt;p&gt;पुलस्त्य उवाच&lt;/p&gt;&#xA;&lt;p&gt;करमालान्तरे माला जपमाला च कथ्यताम् ।&lt;/p&gt;&#xA;&lt;p&gt;सनत्कुमार उवाच&lt;/p&gt;&#xA;&lt;p&gt;शृणु वक्ष्यामि विप्रेन्द्र माला पृष्टा त्वया हि या ॥ १ ॥&lt;br&gt;&#xA;अनामामध्यमारभ्य कनिष्ठादित एव च ।&lt;br&gt;&#xA;तर्जनीमूलपर्यन्तं दशपर्वसु सञ्जपेत् ॥ २ ॥&lt;br&gt;&#xA;तर्जनी मध्यमा चेति कनिष्ठा चापि ताः क्रमात् ।&lt;br&gt;&#xA;तिस्रोऽङ्गुल्यस्त्रिपर्वाः स्युर्मध्यमा चैकपर्विका ॥ ३ ॥&lt;br&gt;&#xA;पूर्वद्वयं मध्यमाया मेरुत्वेनोपकल्पयेत् ।&lt;br&gt;&#xA;क्रमोत्क्रमगतैर्माला मातृकार्णैः सबिन्दुकैः ॥ ४ ॥&lt;br&gt;&#xA;क्षमेककैः साष्टवर्गैरन्तर्यजनकर्मणि ।&lt;br&gt;&#xA;आदिकचटतपयशला इत्येवं चाष्टवर्गाः ॥ ५ ॥&lt;br&gt;&#xA;पद्मबीजादिभिर्माला बहिर्यागे शृणुष्व ताः ।&lt;br&gt;&#xA;रुद्राक्ष - शङ्ख - पद्माक्ष - पुत्र - जीवक - मौक्तिकैः ॥ ६ ॥&lt;br&gt;&#xA;स्फाटिकैर्मणिरत्नैश्च सौवर्णैर्विद्रुमैस्तथा ।&lt;br&gt;&#xA;कुशपत्रैर्द्वादश स्युर्गृहस्थस्याऽक्षमालिका ॥ ७ ॥&lt;br&gt;&#xA;अङ्गुलीगणनादेकं रेखायाऽष्टगुणं भवेत् ।&lt;br&gt;&#xA;पुत्रजीवैर्दशगुणं शतशङ्खैः सहस्रकम् ॥ ८ ॥&lt;br&gt;&#xA;प्रवालैर्मणिरत्नैश्च दशसाहस्रकं स्मृतम् ।&lt;br&gt;&#xA;तदेव स्फटिकं प्रोक्तं मौक्तिकैर्लक्षमुच्यते ॥ ९ ॥&lt;br&gt;&#xA;कुशग्रन्थ्या कोटिशतं रुद्राक्षं स्यादनन्तकम् ।&lt;br&gt;&#xA;तुलसीकाष्ठघटितैर्मालाभिर्जपमालिका ॥ १० ॥&lt;br&gt;&#xA;सर्वकर्माणि सर्वेषामीप्सितार्थफलप्रदा ।&lt;br&gt;&#xA;अष्टोत्तरशतैर्माला पञ्चाशत्तूत्तराधिकैः ॥ ११ ॥&lt;br&gt;&#xA;सप्तविंशतिभिः कार्या सर्वसाधारणे जपे ।&lt;br&gt;&#xA;मोक्षार्थी पञ्चविंशत्या धनार्थी र्त्रिशता जपेत् ॥ १२ ॥&lt;br&gt;&#xA;पुष्ट्यर्थी पञ्चविंशत्या पञ्चदश्याभिचारके ।&lt;br&gt;&#xA;मालासङ्ग्रथनं वक्ष्ये यदुक्तं ब्रह्मणा पुरा ॥ १३ ॥&lt;br&gt;&#xA;गोपुच्छसदृशी माला यद्वा सर्पाकृतिर्भवेत् ।&lt;br&gt;&#xA;मुखं मुखेन संयोज्य पुच्छं पुच्छेन योजयेत् ॥ १४ ॥&lt;br&gt;&#xA;सूत्रं विप्रेन्द्र कन्याभिः स्त्रीभिर्वाऽपि विनिर्मितम् ।&lt;br&gt;&#xA;त्रिगुणं त्रिगुणीकृत्य तदेव त्रिगुणं तथा ॥ १५ ॥&lt;br&gt;&#xA;शुक्लं रक्तं तथा कृष्णं पट्टसूत्रमथापि वा ।&lt;br&gt;&#xA;शान्तिवश्याभिचारेषु तथैव मारणेऽपि च ॥ १६ ॥&lt;br&gt;&#xA;शुक्लं रक्तं तथा पीतं कृष्णं वर्णेषु च क्रमात् ।&lt;br&gt;&#xA;सर्वेषामेव वर्णानां रक्तं सर्वेप्सितप्रदम् ॥ १७ ॥&lt;br&gt;&#xA;आश्रमेषु तथाऽप्येवं रक्तं सर्वेषु सिद्धिदम् ।&lt;br&gt;&#xA;फलोपचारतः कृष्णमिष्ट्वा तन्त्रानुसारतः ॥ १८ ॥&lt;br&gt;&#xA;एकैकं मातृकार्णं तु शतारं प्रजपेत् सुधीः ।&lt;br&gt;&#xA;मणिमादाय सूत्रेषु ग्रथनं मध्यमाग्रतः ॥ १९ ॥&lt;br&gt;&#xA;मध्यग्रन्थिं विधायेत्थं मेरुं च ग्रन्थियन्त्रितम् ।&lt;br&gt;&#xA;ग्रथयित्वा पुरो मालां ततः संस्कारमारभेत् ॥ २० ॥&lt;br&gt;&#xA;क्षालयेत् पञ्चगव्यैस्तु सद्योजातेन सज्जलैः ।&lt;br&gt;&#xA;चन्दनागरुगन्धाद्यैर्वामदेवेन घर्षयेत् ॥ २१ ॥&lt;br&gt;&#xA;धूपयेत् तामघोरेण प्रीणयेत् पुरुषेण तु ।&lt;br&gt;&#xA;मन्त्रयेत् पञ्चमेनैव प्रत्येकं तु सकृत् स्कृत् ॥ २२ ॥&lt;br&gt;&#xA;मेरुं सकृन्मन्त्रयेच्च मनसा च शतं शतम् ।&lt;br&gt;&#xA;येन प्रतिष्ठिता माला तयैव तु मनुं जपेत् ॥ २३ ॥&lt;br&gt;&#xA;अन्यमन्त्रं जपेद् विद्वान् न कार्या कार्हिचिद् बुधैः ।&lt;br&gt;&#xA;सद्योजातं प्रपद्यामि सद्योजाताय वै नमः ॥ २४ ॥&lt;br&gt;&#xA;भवे भवेऽनादिभवे भजस्व मां भवोद्भवम् ।&lt;br&gt;&#xA;ङेन्तान्तप्रणावाद्येन नमोऽन्तेन क्रमाज्जपेत् ॥ २५ ॥&lt;br&gt;&#xA;वामदेवाय नमो ज्येष्ठाय नमः रुद्राय नमः ।&lt;br&gt;&#xA;कालाय नमः कलविकरणाय नमो बलप्रमथनाय ॥ २६ ॥&lt;br&gt;&#xA;अघोरेभ्योऽथ घोरेभ्यो घोरघोरतरेभ्यश्च ।&lt;br&gt;&#xA;सर्वतः सर्वेभ्यो नमस्ते रुद्ररुपेभ्यः ॥ २७ ॥&lt;br&gt;&#xA;तत्पुरुषाय विद्महे महादेवाय धीमहि&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/sanat-kumAra-tantram/11/</guid>
      <description>&lt;p&gt;अथैकादश पटलः&lt;br&gt;&#xA;ततो दीक्षावधिं वक्ष्ये यथावदवधारय ।&lt;br&gt;&#xA;क्रियावती कलावती वर्णात्मा वेदमप्यपि ॥ १ ॥&lt;br&gt;&#xA;पञ्चायतनदीक्षायां सर्वदीक्षोत्तमोत्तमा ।&lt;br&gt;&#xA;पितृमातृकृतं नाम त्यक्तायुर्वर्णवर्णकान् ॥ २ ॥&lt;br&gt;&#xA;संसृष्तिमन्त्रतो विद्वान् चक्रेषु गणयेत् क्रमात् ।&lt;br&gt;&#xA;आषाढो निन्दितो ज्येष्ठः पौषो भाद्रपदस्तथा ॥ ३ ॥&lt;br&gt;&#xA;मासेष्वनिन्दितेष्वेव दीक्षोक्ता ग्रहणे शुभा ।&lt;br&gt;&#xA;पुरुषार्थसमावाप्त्यै स शिष्यो गुरुमाश्रयेत् ॥ ४ ॥&lt;br&gt;&#xA;मातृतः पितृतः शुद्धः शुद्धभावो जितेन्द्रियः ।&lt;br&gt;&#xA;सर्वागमानां सारज्ञः सर्वशास्त्रार्थतत्त्ववित् ॥ ५ ॥&lt;br&gt;&#xA;परोपकारनिरतः पूजाजपपरायणः ।&lt;br&gt;&#xA;अमोघवचनः शान्तो वेदवेदाङ्गपारगः ॥ ६ ॥&lt;br&gt;&#xA;योगमार्गानुसन्धायी देवताहृदयङ्गमः ।&lt;br&gt;&#xA;इत्यादिगुणसम्पन्नो गुरुर्भवति मानवः ॥ ७ ॥&lt;br&gt;&#xA;शिष्यः कुलीनः शुद्धात्मा पुरुषार्थपरायणः ।&lt;br&gt;&#xA;अधीतवेदः कुशलो दूरमुक्तमनोभवः ॥ ८ ॥&lt;br&gt;&#xA;हितैषी प्राणिनां नित्यमास्तिकस्त्यक्तनास्तिकः ।&lt;br&gt;&#xA;स्वधर्मनिरतो नित्यं पितृमातृहिते रतः ॥ ९ ॥&lt;br&gt;&#xA;वाङ्मनःकायकृतिभिर्गुरुशुश्रूषणोद्यतः ।&lt;br&gt;&#xA;एभिरेव गुणैर्युक्तः शिष्यो भवति नाऽपरः ॥ १० ॥&lt;br&gt;&#xA;द्वादशेषु च मासेषु यान्येव शुभदानि च ।&lt;br&gt;&#xA;दिनानि तानि विप्रेन्द्र सावधानाऽवधारय ॥ ११ ॥&lt;br&gt;&#xA;चैत्रे त्रयोदशी शुक्ला वैशाखैकादशी सिता ।&lt;br&gt;&#xA;ज्येष्ठे च दशमी कृष्णा चाऽऽषाढे नागपञ्चमी ॥ १२ ॥&lt;br&gt;&#xA;श्रावणे द्वादशी भाद्रे रोहिणीसहिताऽष्टमी ।&lt;br&gt;&#xA;आश्विने च महापुण्या महाष्टम्यपयभीष्टदा ॥ १३ ॥&lt;br&gt;&#xA;कार्तिके पूर्णिमा शुक्ला मार्गशीर्षे सिता तथा ।&lt;br&gt;&#xA;षष्ठी चतुर्दशी पौषे माघेऽप्येकादशी सिता ॥ १४ ॥&lt;br&gt;&#xA;फाल्गुने च सिता षष्ठी चेति कालविनिर्णयः ।&lt;br&gt;&#xA;प्रशस्तास्तिथयः पुण्याः सिद्धिदाः श्रूयताम् बुधः ॥ १५ ॥&lt;br&gt;&#xA;पञ्चमी सप्तमी षष्ठी पूर्णिमा च सिता तथा ।&lt;br&gt;&#xA;त्रयोदशी तु दशमी प्रशस्ता सर्वकर्मणि ॥ १६ ॥&lt;br&gt;&#xA;एकादशी सिता कृष्णा प्रशस्ता कीर्तिता बुधैः ।&lt;br&gt;&#xA;अश्विनी श्रवणाऽऽर्द्रा च रेवती चोत्तरात्रयम् ॥ १७ ॥&lt;br&gt;&#xA;पुण्या शतभिषा चैव दीक्षादिषु प्रकीर्तिता ।&lt;br&gt;&#xA;अथ योगं प्रवक्ष्यामि साधकानां हिताय च ॥ १८ ॥&lt;br&gt;&#xA;ऐक्यं जीवात्मनोराहुर्योगं योगविशारदाः ।&lt;br&gt;&#xA;शिवात्मनोरभेदेन प्रतिपत्तिं परे विदुः ॥ १९ ॥&lt;br&gt;&#xA;कामक्रोधौ लोभमोहौ तत्परं मदमत्सरौ ।&lt;br&gt;&#xA;वदन्ति विषमानेतान् विषमं दुर्गमात्मनः ॥ २० ॥&lt;br&gt;&#xA;इडया कर्षयेद् वायुं बाह्यं षोडशमात्रया ।&lt;br&gt;&#xA;मध्यमा कुम्भयेद् वायुं विद्यया मात्रया शनैः ॥ २१ ॥&lt;br&gt;&#xA;नाड्या पिङ्गलया चैनं रेचयेद् योगवित्तमः ।&lt;br&gt;&#xA;प्राणायाममिदं प्राहुर्योगशास्त्रविशारदाः ॥ २२ ॥&lt;br&gt;&#xA;भूयो भूयः समाक्रम्य अभ्यासेन समाचरेत् ।&lt;br&gt;&#xA;सनत्कुमारतन्त्रं तत् सम्भूतं मुनिपुङ्गवात् ॥ २३ ॥&lt;br&gt;&#xA;सनत्कुमारात् सारं च तन्त्राणां ब्रह्मभावनात् ।&lt;br&gt;&#xA;यः पठेच्छुणुयाद् वाऽपि सोऽपि पुण्यवतां वरः ॥ २४ ॥&lt;br&gt;&#xA;पुस्तकं लिखितं यस्य गृहे तिष्ठति नित्यशः ।&lt;br&gt;&#xA;लक्ष्मीस्तस्य गृहं साक्षात् त्रिसन्ध्यं न विमुञ्चति ॥ २५ ॥&lt;br&gt;&#xA;॥ इति सनत्कुमारतन्त्रे सनत्कुमारपुलस्त्यसंवादे&lt;br&gt;&#xA;श्रीगोपालपूजाप्रयोगविधानं नामैकदशः पटलः ॥ ११ ॥&lt;/p&gt;</description>
    </item>
  </channel>
</rss>
