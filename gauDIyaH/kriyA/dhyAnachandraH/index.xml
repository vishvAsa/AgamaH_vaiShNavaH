<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;ध्यानचन्द्रः on आगमे वैष्णवे विश्वासटिप्पन्यः</title>
    <link>https://vishvAsa.github.io/AgamaH_vaiShNavaH/gauDIyaH/kriyA/dhyAnachandraH/</link>
    <description>Recent content in &#43;ध्यानचन्द्रः on आगमे वैष्णवे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/AgamaH_vaiShNavaH/gauDIyaH/kriyA/dhyAnachandraH/index.xml" rel="self" type="application/rss+xml" />
    <item>
      <title>गौर-गोविन्द-चरण-स्मरण-पद्धतिः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/dhyAnachandraH/gaura-govinda-charaNa-smaraNa-paddhatiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/kriyA/dhyAnachandraH/gaura-govinda-charaNa-smaraNa-paddhatiH/</guid>
      <description>&lt;p&gt;श्रीपाद ध्यान-चन्द्र गोस्वामी&lt;/p&gt;&#xA;&lt;p&gt;साधको ब्राह्म-मुहूर्ते चोत्थाय निजेष्ट-नामानि स्मरेत् कीर्तयेद् वा&amp;ndash;&lt;/p&gt;&#xA;&lt;p&gt;स जयति विशुद्ध-विक्रमः&lt;br&gt;&#xA;कनकाभः कमलायतेक्षणः ।&lt;br&gt;&#xA;वर-जानु-लम्बि-सद्-भुजो&lt;br&gt;&#xA;बहुधा भक्ति-रसाभिनर्तकः ॥ ग्ग्स्_१ ॥&lt;/p&gt;&#xA;&lt;p&gt;श्री-रामेति जनार्दनेति जगतां नाथेति नारायणे-*&lt;br&gt;&#xA;त्यानन्देति दयापरेति कमलाकान्तेति कृष्णेति च ।&lt;br&gt;&#xA;श्रीमन् नाम-महामृताब्धि-लहरी-कल्लोल-मग्नं मुहुर्&lt;br&gt;&#xA;मुह्यन्तं गलद्-अश्रु-नेत्रम् अवशं मां नाथ नित्यं कुरु ॥ ग्ग्स्_२ ॥&lt;/p&gt;&#xA;&lt;p&gt;श्री-कान्त कृष्ण करुणामय कञ्जनाभ&lt;br&gt;&#xA;कैवल्य-वल्लभ मुकुन्द मुरान्तकेति ।&lt;br&gt;&#xA;नामावलीं विमल-मौक्तिक-हार-लक्ष्मी-&lt;br&gt;&#xA;लावण्य-वञ्चन-करीं करवाणि कण्ठे ॥ ग्ग्स्_३ ॥&lt;/p&gt;&#xA;&lt;p&gt;कृष्ण राम मुकुन्द वामन वासुदेव जगद्गुरो&lt;br&gt;&#xA;मत्स्य कच्छप नरसिम्ह वराह राघव पाहि माम् ।&lt;br&gt;&#xA;देव-दानव-नारदादि मुनीन्द्र-वन्द्य दयानिधे&lt;br&gt;&#xA;देवकी-सुत देहि मे तव पाद-भक्तिम् अचञ्चलाम् ॥ ग्ग्स्_४ ॥&lt;/p&gt;</description>
    </item>
    <item>
      <title>राधा-कृष्णाष्ट-कालीय-लीला-स्मरण-क्रम-पद्धतिः</title>
      <link>https://vishvAsa.github.io/AgamaH_vaiShNavaH/gauDIyaH/kriyA/dhyAnachandraH/rAdhAkRShNAShTa-kAlIya-lIlA-smaraNa-kramaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/AgamaH_vaiShNavaH/gauDIyaH/kriyA/dhyAnachandraH/rAdhAkRShNAShTa-kAlIya-lIlA-smaraNa-kramaH/</guid>
      <description>&lt;p&gt;श्री श्री राधा-कृष्णाष्ट-कालीय-लीला-स्मरण-क्रम-पद्धतिः&lt;/p&gt;&#xA;&lt;p&gt;एवं पद्मोपरि ध्यात्वा राधा-कृष्णौ ततस् तयोः ।&lt;br&gt;&#xA;अष्ट-कालोचितां सेवां विदध्यात् सिद्ध-देहतः ।&lt;br&gt;&#xA;गुरु-वर्गाज्ञया तत्र पूजयेद् राधिका-हरी ॥ र्क्क्_१ ॥&lt;br&gt;&#xA;बाह्य-पूजां ततः कृत्वा पाद्यम् अर्घ्यं क्रमेण च ।&lt;br&gt;&#xA;विधि-पूर्वक-शुश्रूषा-नन्तरं साधकः क्रमात् ।&lt;br&gt;&#xA;द्वात्रिंशद्-अक्षर-मुखान्ज् अपेन् मन्त्रान् अतन्द्रितः ॥ र्क्क्_२ ॥&lt;br&gt;&#xA;महा-मन्त्रं जपेद् आदौ दशार्णं तद्-अन्तरम् ।&lt;br&gt;&#xA;ततः श्री-राधिका-मन्त्रं गायत्रीं कामिकीं ततः ॥ र्क्क्_३ ॥&lt;br&gt;&#xA;ततो युगल-मन्त्रं च जपेद् रास-स्थली-प्रदम् ।&lt;br&gt;&#xA;ततो ऽष्टानां सखीनां च जपेन् मन्त्रान् यथा-क्रमम् ।&lt;br&gt;&#xA;ततो ऽष्ट-मञ्जरीणां च स्व-स्व-मन्त्रान् क्रमाज् जपेत् ॥ र्क्क्_४ ॥&lt;br&gt;&#xA;अष्ट-कालीय-सूत्रम् आह, यथा&amp;ndash;&lt;br&gt;&#xA;निशान्तः प्रातः पूर्वाह्नो मध्याह्नश् चापराह्नकः ।&lt;br&gt;&#xA;सायं प्रदोषो रात्रिश् च काला अष्टौ यथा-क्रमम् ॥ र्क्क्_५ ॥&lt;br&gt;&#xA;मध्याह्नो यामिनी चोभौ षण्-मुहूर्त-मितौ स्मृतौ ।&lt;br&gt;&#xA;त्रि-मुहूर्त-मिता ज्ञेया निशान्त-प्रमुखाः परे ॥ र्क्क्_६ ॥&lt;br&gt;&#xA;तेषु सिद्ध-देहेन सेवनं यथा सनत्-कुमार-संहितायाम्,&lt;br&gt;&#xA;श्री-नारद उवाच-&lt;br&gt;&#xA;भगवन् सर्वम् आख्यातं यद् यत् पृष्ठं त्वया गुरो ।&lt;br&gt;&#xA;अधुना श्रोतुम् इच्छामि राग-मार्गम् अनुत्तमम् ॥ र्क्क्_७ ॥&lt;br&gt;&#xA;श्री-सदाशिव उवाच&amp;ndash;&lt;br&gt;&#xA;साधु पृष्ठं त्वया विप्र सर्व-लोक-हितैषिणा ।&lt;br&gt;&#xA;रहस्यम् अपि वक्ष्यामि तन् मे निगदितं शृणु ॥ र्क्क्_८ ॥&lt;br&gt;&#xA;परकीयाभिमानिन्यस् तथास्य च प्रिया जनाः ।&lt;br&gt;&#xA;प्रचुरेणैव भावेन रमयन्ति निज-प्रियम् ॥ र्क्क्_९ ॥&lt;br&gt;&#xA;आत्मानं चिन्तयेत् तत्र तासां मध्ये मनोरमाम् ।&lt;br&gt;&#xA;रूप-यौवन-सम्पन्नां किशोरीं प्रमदाकृतिम् ॥ र्क्क्_१० ॥&lt;br&gt;&#xA;नाना-शिल्प-कलाभिज्ञां कृष्ण-भोगानुरूपिणीम् ।&lt;br&gt;&#xA;प्रार्थिताम् अपि कृष्णेन ततो भोग-पराङ्-मुखीम् ॥ र्क्क्_११ ॥&lt;br&gt;&#xA;राधिकानुचरीं नित्यं तत्-सेवन-परायणाम् ।&lt;br&gt;&#xA;कृष्णाद् अप्य् अधिकं प्रेम राधिकायां प्रकुर्वतीम् ॥ र्क्क्_१२ ॥&lt;br&gt;&#xA;प्रीत्यानुदिवसं यत्नात् तयोः सङ्गम-कारिणीम् ।&lt;br&gt;&#xA;तत्-सेवन-सुखास्वाद-भरेणातिसुनिर्वृताम् ॥ र्क्क्_१३ ॥&lt;br&gt;&#xA;इत्य् आत्मानं विचिन्त्यैव तत्र सेवां समाचरेत् ।&lt;br&gt;&#xA;ब्राह्म-मुहूर्तम् आरभ्य यावत् सान्ता महा-निशा ॥ र्क्क्_१४ ॥&lt;br&gt;&#xA;श्री-नारद उवाच&amp;ndash;&lt;br&gt;&#xA;हरेर् अत्र गतां लीलां श्रोतुम् इच्छामि तत्त्वतः ।&lt;br&gt;&#xA;लीलाम् अजानतां सेव्यो मनसा तु कथं हरिः ॥ र्क्क्_१५ ॥&lt;br&gt;&#xA;श्री-सदाशिव उवाच&amp;ndash;&lt;br&gt;&#xA;नाहं जानामि तां लीलां हरेर् नारद तत्त्वतः ।&lt;br&gt;&#xA;वृन्दा-देवीं समागच्छ सा ते लीलां प्रवक्ष्यति ॥ र्क्क्_१६ ॥&lt;br&gt;&#xA;अविदूरे इतः स्थानात् केशी-तीर्थ-समीपतः ।&lt;br&gt;&#xA;सखीभिः संवृता सास्ते गोविन्द-परिचारिका ॥ र्क्क्_१७ ॥&lt;br&gt;&#xA;श्री-सनत्-कुमार उवाच&amp;ndash;&lt;br&gt;&#xA;इत्य् उक्तस् तं परिक्रम्य गुरुं नत्वा पुनः पुनः ।&lt;br&gt;&#xA;वृन्दा-स्थानं जगामासौ नारदो मुनि-सत्तमः ॥ र्क्क्_१८ ॥&lt;br&gt;&#xA;वृन्दापि नारदं दृष्ट्वा प्रणम्यापि पुनः पुनः ।&lt;br&gt;&#xA;उवाच तं मुनि-श्रेष्ठं कथम् अत्रागतिस् तव ॥ र्क्क्_१९ ॥&lt;br&gt;&#xA;श्री-नारद उवाच&amp;ndash;&lt;br&gt;&#xA;त्वत्तो वेदितुम् इच्छामि नैत्यिकं चरितं हरेः ।&lt;br&gt;&#xA;तद् आदितो मम ब्रुहि यदि योग्यो ऽस्मि शोभने ॥ र्क्क्_२० ॥&lt;br&gt;&#xA;श्री-वृन्दा-देव्य् उवाच&amp;ndash;&lt;br&gt;&#xA;रहस्यं त्वां प्रवक्ष्यामि कृष्ण-भक्तो ऽसि नारद ।&lt;br&gt;&#xA;न प्रकाश्यं त्वया ह्य् एतद् गुह्याद् गुह्यतरं महत् ॥ र्क्क्_२१ ॥&lt;br&gt;&#xA;अथ निशान्त-सेवा&amp;ndash;&lt;br&gt;&#xA;मध्ये वृन्दावने रम्ये पञ्चाशत्-कुञ्ज-मण्डिते ।&lt;br&gt;&#xA;कल्प-वृक्ष-निकुञ्जे तु दिव्य-रत्न-मये गृहे ॥ र्क्क्_२२ ॥&lt;br&gt;&#xA;निद्रितौ तिष्ठतस् तल्पे निविडालिङ्गितौ मिथः ।&lt;br&gt;&#xA;मद्-आज्ञा-कारिभिः पश्चात् पक्षिभिर् बोधिताव् अपि ॥ र्क्क्_२३ ॥&lt;br&gt;&#xA;गाढालिङ्गन-निर्भेदम् आप्तौ तद्-भङ्ग-कातरौ ।&lt;br&gt;&#xA;न मनस् कुरुतस् तल्पात् समुत्थातुं मनाग् अपि ॥ र्क्क्_२४ ॥&lt;br&gt;&#xA;ततश् च शारिका-सङ्घैः शुकाद्यैर् अपि तौ मुहुः ।&lt;br&gt;&#xA;बोधितौ विविधैः पद्यैः स्व-तल्पाद् उदतिष्ठताम् ॥ र्क्क्_२५ ॥&lt;br&gt;&#xA;उपविष्टौ ततो दृष्ट्वा सख्यस् तल्पे मुदान्वितौ ।&lt;br&gt;&#xA;प्रविश्य चक्रिरे सेवां तत्-कालस्योचितां तयोः ॥ र्क्क्_२६ ॥&lt;br&gt;&#xA;पुनश् च शारिका-वाक्यैर् उत्थाय तौ स्व-तल्पतः ।&lt;br&gt;&#xA;गच्छतः स्व-स्व-भवनं भीत्य्-उत्कण्ठाकुलौ मिथः ॥ र्क्क्_२७ ॥&lt;br&gt;&#xA;इति निशान्त-सेवा&lt;br&gt;&#xA;अथ प्रातः-सेवा&amp;ndash;&lt;br&gt;&#xA;प्रातश् च बोधितो मात्रा तल्पाद् उत्थाय सत्वरम् ।&lt;br&gt;&#xA;कृत्वा कृष्णो दन्त-काष्ठं बलदेव-समन्वितः ॥ र्क्क्_२८ ॥&lt;br&gt;&#xA;मात्रानुमोदितो याति गोशालां दोहनोत्सुकः ।&lt;br&gt;&#xA;राधापि बोधिता वृद्ध-वयस्याभिः स्व-तल्पतः ॥ र्क्क्_२९ ॥&lt;br&gt;&#xA;उत्थाय दन्त-काष्ठादि कृत्वाभ्यङ्ग समाचरेत् ।&lt;br&gt;&#xA;स्नान-वेदीं ततो गत्वा स्नापिता ललितादिभिः ॥ र्क्क्_३० ॥&lt;br&gt;&#xA;भूषा-गृहं व्रजेत् तत्र वयस्या भूषयन्त्य् अपि ।&lt;br&gt;&#xA;भूषणैर् विविधैर् दिव्यैर् गन्ध-माल्यानुलेपनैः ॥ र्क्क्_३१ ॥&lt;br&gt;&#xA;ततश् च स्व-जनैस् तस्याः श्वश्रूं सम्प्रार्थ्य यत्नतः ।&lt;br&gt;&#xA;पक्तुम् आहूयते तूर्णं स-सखी सा यशोदया ॥ र्क्क्_३२ ॥&lt;br&gt;&#xA;श्री-नारद उवाच&amp;ndash;&lt;br&gt;&#xA;कथम् आहूयते देवि पाकार्थं सा यशोदया ।&lt;br&gt;&#xA;सतीषु पाक-कर्त्रीषु रोहिणी-प्रमुखाष्व् अपि ॥ र्क्क्_३३ ॥&lt;br&gt;&#xA;श्री-वृन्दोवाच&amp;ndash;&lt;br&gt;&#xA;दुर्वाससा स्वयं दत्तो वरस् तस्यै महर्षिणा ।&lt;br&gt;&#xA;इति कात्यायनी-वक्त्राच् छ्रुतम् आसीन् मया पुरा ॥ र्क्क्_३४ ॥&lt;br&gt;&#xA;त्वया यत् पच्यते देवि तद्-अन्नं मद्-अनुग्रहात् ।&lt;br&gt;&#xA;मिष्टं स्वाद्व्-अमृत-स्पर्द्धि भोक्तुर् आयुष्करं तथा ॥ र्क्क्_३५ ॥&lt;br&gt;&#xA;इत्य् आह्वयति तां नित्यं यशोदा पुत्र-वत्सला ।&lt;br&gt;&#xA;आयुष्मान् मे भवेत् पुत्रः स्वादु-लोभात् तथा सती ॥ र्क्क्_३६ ॥&lt;br&gt;&#xA;श्वश्र्वानुमोदिता सापि हृष्टा नन्दालयं व्रजेत् ।&lt;br&gt;&#xA;स-सखी-प्रकरा तत्र गत्वा पाकं करोति च ॥ र्क्क्_३७ ॥&lt;br&gt;&#xA;कृष्णो ऽपि दुग्ध्वा गाः काश्चिद् दोहयित्वा जनैः पराः ।&lt;br&gt;&#xA;आगच्छति पितुर् वाक्यात् स्व-गृहं सखिभिर् वृतः ॥ र्क्क्_३८ ॥&lt;br&gt;&#xA;अभ्यङ्ग-मर्दनं कृत्वा दासैः संस्नापितो मुदा ।&lt;br&gt;&#xA;धौत-वस्त्र-धरः स्रग्वी चन्दनाक्त-कलेवरः ॥ र्क्क्_३९ ॥&lt;br&gt;&#xA;द्वि-फाल-बद्ध-केशैश् च ग्रीवा-भालोपरि स्फुरन् ।&lt;br&gt;&#xA;चन्द्राकार-स्फुरद्-भाल-तिलकालक-रञ्जितः ॥ र्क्क्_४० ॥&lt;br&gt;&#xA;कङ्कणाङ्गद-केयूर-रत्न-मुद्रालसत्-करः ।&lt;br&gt;&#xA;मुक्ताहार-स्फुरद्-वक्षा मकराकृति-कुण्डलः ॥ र्क्क्_४१ ॥&lt;br&gt;&#xA;मुहुर् आकारितो मात्रा प्रविशेद् भोजनालये ।&lt;br&gt;&#xA;अवलम्ब्य करं मातुर् बलदेवम् अनुव्रतः ॥ र्क्क्_४२ ॥&lt;br&gt;&#xA;भुक्त्वा च विविधान्नानि मात्रा च सखिभिर् वृतः ।&lt;br&gt;&#xA;हासयन् विविधैर् वाक्यैः सखींस् तैर् हासितः स्वयम् ॥ र्क्क्_४३ ॥&lt;br&gt;&#xA;इत्थं भुक्त्वा तथाचम्य दिव्य-खट्टोपरि क्षणात् ।&lt;br&gt;&#xA;विश्रमेत् सेवकैर् दत्तं ताम्बूलं विभजन्न् अदन् ॥ र्क्क्_४४ ॥&lt;br&gt;&#xA;राधापि भोजनानन्दं दृष्ट्वा यशोदयाहूत ।&lt;br&gt;&#xA;ललितादि-सखी-वृता भुङ्क्ते ऽन्नं लज्जयान्विता ॥ र्क्क्_४५ ॥&lt;br&gt;&#xA;इति प्रातः-सेवा&lt;/p&gt;</description>
    </item>
  </channel>
</rss>
