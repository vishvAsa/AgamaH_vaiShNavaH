+++
title = "लोकाचार्य-शाखा"
+++

<div class="js_include" url="/AgamaH_vaiShNavaH/rAmAnuja-sampradAyaH/vyakti-shlokAdi/asmad-deshikam_gurUn.md" unfilled newLevelForH1="5" includeTitle="false">   

अस्मद्-देशिकम् अस्मदीयपरमाचार्यान् अशेषान् गुरून्  
श्रीमल्-लक्ष्मण-योगि-पुङ्गव--महापूर्णौ, मुनिं यामुनम् ।  
रामं पद्मविलोचनं मुनिवरं नाथं शठद्वेषिणं  
सेनेशं श्रियम् इन्दिरा-सहचरं नारायणं संश्रये ॥
</div>

श्रीमद्वेङ्कटदेशिकेशवरदश्रीवेङ्कटेशार्यतत्-  
तातान् तत्पितृवेङ्कटार्यवरदान् कान्तोपयन्तॄनपि।  
श्रीशैलेश्वरलोकदेशिकगुरून् श्रीकृष्णपादं सदा  
वन्देऽहं कलिवैरिदासनिंगमान्ताचार्यभट्टारकान् ॥२॥ 

गोविन्दरामानुजपूर्णमिश्रश्रीयामुनश्रीरघुपुङ्गवार्यान् ।  
पद्माक्षनाथार्यपराङ्कुशांश्च श्रयामि सेनेशरमामुकुन्दान् ॥३॥

वाधूलाब्धिसरोजसौम्यविकसद्रङ्गार्यदौहित्रकं  
श्रीमत्कोविदश्रीनिवासतनयं सौशील्यभूषाऽन्वितम् ।  
श्रीमद्वेङ्कटयोगिराजचरणे न्यस्तात्मभावं मुदा   
श्रीरङ्गार्यगुरुं भजामि सततं कारुण्यवारां निधिम् ॥४॥ 

श्रीमद्वाधूलवंशामृतजलधिविधुं रङ्गराजार्यसूरेः  
पौत्रं श्रीश्रीनिवासाह्वयगुरुतनयं तत्पदाम्भोजभृङ्गम् ।  
श्रीमच्छ्रीशैलरामावरजयतिपतेः पादपाथोजसक्तं  
श्रीरङ्गार्यं गुरूणां गुरुमहमनिशं शान्तचित्तं भजामि ॥ ५ ॥ 

वाधूलवंशकलशाम्बुधिशीतभानुं  
श्रीरङ्गराजगुरुवर्यतनूजरत्नम्।  
तत्पाददिव्यसरसीरुहचञ्चरीकं  
श्रीश्रीनिवासगुरुवर्यमहं प्रपद्ये ॥ ६ ॥ 

वाधूलवंशकलशाम्बुधिपूर्णचन्द्र-  
श्रीश्रीनिवासगुरुवर्यपदाब्जभृङ्गम्।  
श्रीवाससूरितनयं विनयोज्ज्वलन्तं  
श्रीरङ्गदेशिकमहं शरणं प्रपद्ये ॥ ७ ॥