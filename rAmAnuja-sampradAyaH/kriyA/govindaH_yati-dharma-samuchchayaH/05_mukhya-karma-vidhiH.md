+++
title = "05 मुख्यकर्मविधिः"
+++


**पञ्चमं पर्व**

**मुख्यकर्मविधिः**

अथ यतीनां मुख्यकर्मोच्यते ॥[^1]॥ तत्राहो**शनाः**<sup>1</sup> ।  

> ब्रह्मचार्युपकुर्वाणो नैष्ठिकोऽप्यपरस्तथा ।  
> सदारो न्यस्तदारश्च वानप्रस्थो द्विधा स्मृतः ॥[^2]॥  
> भिक्षू द्वौ भिक्षुसंन्यासी वेदसंन्यासिकस्तथा ।  
> बहुधा गृहिणो भिन्नाः शालीनादय एव ते ॥[^3]॥  
> द्विधैवाश्रमिणां भेदश्चतुर्णां **मनुर**ब्रवीत् ।  
> तेषां यो भिक्षुसंन्यासी तस्येदं शृणुताधुना ॥[^4]॥  
> इहामुत्रोपभोगेषु विरक्तः प्रव्रजेद् द्विजः ।  
> वैश्वानरीं निरूप्येष्टिं सर्ववेदसदक्षिणाम् इति ॥[^5]॥

एवं परिव्राजकस्य द्विधा भेदोऽभ्युपगतः ॥[^6]॥ केचित्तु चतुर्विधत्वं वर्णयन्ति<sup>1</sup> ।  

> चतुर्विधा भिक्षवस्तु कुटीचकबहूदकौ ।  
> हंसः परमहंसश्च यो यः पश्चात्स उत्तमः इति ॥[^7]॥

एतदपि पाञ्चरात्रसिद्धं सांख्यसिद्धं च न वेदसिद्धमिति केचिदाहुः ॥[^8]॥ **आपस्तम्ब **इमं पक्षं प्रतिषेधति<sup>1</sup> ।

> सर्वतः परिमोक्षमेके<sup>2</sup> । सत्यानृते सुखदुःखे वेदानिमं लोकममुं च परित्यज्यात्मानमन्विच्छेत्<sup>3</sup> । बुद्धे क्षेमप्रापणम्<sup>4</sup> । तच्छास्त्रैर्विप्रतिषिद्धम्<sup>5</sup> । बुद्धे चेत्क्षेमप्रापणमिहैव न दुःखमुपलभेत<sup>6</sup> । एतेन परं व्याख्यातमिति<sup>7</sup> ॥[^9]॥ [ApDh 2.21.12–17]

आहा**त्रिः**<sup>1</sup>।  

> शिखिनश्च श्रुताः केचित्केचिन्मुण्डास्तु भिक्षुकाः ।  
> चतुर्धा भिक्षवो विप्राः सर्वे चैव त्रिदण्डिनः इति ॥[^10]॥

आह **पराशरः**<sup>1</sup> ।

> तत्र परिव्राजकाश्चतुर्विधा भवन्ति<sup>2</sup> । कुटीचका बहूदका हंसाः परमहंसाश्चेति<sup>3</sup> । तत्र कुटीचका नाम पुत्रादिभिः कुटीं कारयित्वा कामक्रोधलोभमोहमदमात्सर्यादीन्परित्यज्य विधिवत्संन्यासं कृत्वा त्रिदण्डजलपवित्रकाषायवस्त्रधारिणः स्नानशौचाचमनजपस्वाध्यायब्रह्मचर्यध्यानतत्पराः पुत्रादेरेव भिक्षाकालेऽन्नं यात्रामात्रमुपयुञ्जानास्तस्यां कुटौ नित्यं वसन्त आत्मानं मोक्षयन्ते<sup>4</sup> । बहूदका नाम त्रिदण्डकमण्डलुपक्ष्मपवित्रशिक्यकाषायवस्त्रधारिणो वेदान्तार्थावबोधकाः साधुवृत्तेषु ब्राह्मणेषु भिक्षाचर्यं चरन्त आत्मानं मोक्षयन्ते<sup>5</sup> । हंसा नाम त्रिदण्डजलपवित्रशिक्ययज्ञोपवीतिनो गोमूत्रगोमयाहारा एकरात्रत्रिरात्रमासोपवासपक्षोपवासकृच्छ्रचान्द्रायणसान्तपनमहासान्तपनपराकतुलापुरुषादीनि व्रतानि चरन्तो गोद्विजाढ्येषु पुण्येशु देशेषु वसन्त आत्मानं मोक्षयन्ते<sup>6</sup> । परमहंसा नाम त्रिदण्डजलपवित्रशिक्ययज्ञोपवीतिनोऽन्तर्वासोबहिर्वासधारिणो ग्रामैकरात्रवासिनो नगरतीर्थावसथेषु पञ्चरात्रिका भिक्षाकाले शीर्णपर्णपुटं कृत्वा ब्राह्मणकुलादेव भैक्षं गृहीत्वाष्टौ ग्रासानेव भुञ्जानाः संध्योपासनतत्परा नित्यं वृक्षमूले वसन्त आत्मानं मोक्षयन्त इति<sup>7</sup> ॥[^11]॥

तत्र **मनुः** वेदसंन्यासिकानामाह<sup>1</sup> ।  

> एष धर्मोऽनुशिष्टोऽन्यो यतीनां नियतात्मनाम् ।  
> वेदसंन्यासकानां तु कर्मयोगं निबोधत इति ॥[^12]॥ [MDh 6.86]

ऋणानि त्रीण्यपाकृत्येति त्रयः श्लोका अस्मिन्नवसरे पठ्यन्ते केषुचित्प्रदेशेषु<sup>1</sup> ।  

> ब्रह्मचारी गृहस्थश्च वानप्रस्थोऽथ भिक्षुकः ।  
> एते गृहस्थप्रभवाश्चत्वारः पृथगाश्रमाः ॥[^13]॥  
> सर्वेऽपि क्रमशस्त्वेते यथाशास्त्रं निषेविताः ।  
> यथोक्तकारिणं विप्रं नयन्ति परमां गतिम् ॥[^14]॥  
> सर्वेषामपि चैतेषां वेदश्रुतिविधानतः ।  
> गृहस्थ उच्यते श्रेष्ठः स त्रीनेतान्बिभर्ति हि ॥[^15]॥  
> यथा नदीनदाः सर्वे सागरे यान्ति संस्थितिम् ।  
> तथैवाश्रमिणः सर्वे गृहस्थे यान्ति संस्थितिम् ॥[^16]॥  
> चतुर्भिरेतैरपि तु नित्यमाश्रमिभिर्द्विजैः ।  
> दशलक्षणको धर्मः सेवितव्यः प्रयत्नतः ॥[^17]॥  
> धृतिः क्षमा दमोऽस्तेयं शौचमिन्द्रियनिग्रहः ।  
> ह्रीर्विद्या सत्यमक्रोधो दशकं धर्मलक्षणम् ॥[^18]॥  
> दश चिह्नानि धर्मस्य ये विप्राः समधीयते ।  
> अधीत्य चानुवर्तन्ते ते यान्ति परमां गतिम् ॥[^19]॥  
> दशलक्षणकं धर्ममनुतिष्ठन्हि मानवः ।  
> वेदान्तान्विधिवच्छ्रुत्वा संन्यसेदनृणो द्विजः ॥[^20]॥  
> संन्यस्य  सर्वकर्माणि  कर्मदोषानपानुदन् ।  
> नियतो वेदमभ्यस्य पुत्रैश्वर्ये सुखं वसेत् इति ॥[^21]॥  \
	[MDh 6.87–96]

एवमेव कुटीचक इति केचिदाहुः<sup>1</sup> । दश चिह्नानि धर्मस्येति चिह्नग्रहणमाश्रमधर्मं प्रति शेषत्वख्यापनार्थम्<sup>2</sup> । ततश्च सर्वैराश्रमिभिः स्वं स्वं धर्ममनुतिष्ठद्भिर्धृत्यादिदशधर्मोपेतैर्भवितव्यमिति भावः<sup>3</sup> ॥[^22]॥

तत्र भिक्षुसंन्यासिनामाश्रमधर्म उच्यते<sup>1</sup> । आह **क्रतुः**<sup>2</sup> ।  

> सांख्यं योगो हरेर्भक्तिरप्रमादो विरागता ।  
> एतत्सारमतः शेष आश्रमो धर्म उच्यते इति ॥[^23]॥

एतदुक्तं भवति<sup>1</sup> । सांख्यं तत्त्वज्ञानम्<sup>2</sup> । योगोऽष्टाङ्गः षडङ्गो वा<sup>3</sup> । हरेर्भक्तिरीश्वरोपासनं परमात्मनि स्नेहः<sup>4</sup> । अप्रमादः सदा प्रतिबुद्धताः<sup>5</sup> । विरागता विषयेष्वस्नेहता<sup>6</sup> ॥[^24]॥ तथाह **बृहस्पतिः**<sup>1</sup>।  

> परमात्मनि यो रक्तो विरक्तोऽपरमात्मनि ।  
> सर्वैषणाविनिर्मुक्तः स भैक्षं भोक्तुमर्हति इति ॥[^25]॥

एतत्सारमतः शेष इति<sup>1</sup> । एष एव प्रधानधर्म आश्रमस्य<sup>2</sup> । शेषस्तु धर्मः संध्यावन्दनादिलक्षण आश्रम एव आश्रमधर्मः स्वरूपमेव<sup>3</sup> । तन्निष्ठ आश्रमनिष्ठ एव स्यात् नाश्रमधर्मनिष्ठः<sup>4</sup> । संध्यावन्दनादयो व्यापारा आश्रमधर्माङ्गत्वमापन्ना न स्वयमाश्रमधर्माः<sup>5</sup> ॥[^26]॥ तथाह **दक्षः**<sup>1</sup>।  

> संध्याहीनोऽशुचिर्नित्यमनर्हः सर्वकर्मसु ।  
> यदन्यत्कुरुते कर्म न तस्य फलभाग्भवेत् इति ॥[^27]॥

तत्र सांख्यमुच्यते<sup>1</sup> । आह **यमः**<sup>2</sup>।  

> पञ्चविंशतितत्त्वज्ञो यत्र तत्राश्रमे रतः ।  
> प्रकृतिज्ञो विकारज्ञः स दुःखात्परिमुच्यते ॥[^28]॥  
> मनो बुद्धिरहङ्कारः खानिलाजिलानि भूः ।  
> एताः प्रकृतयस्त्वष्टौ विकाराः षोडशापरे ॥[^29]॥  
> श्रोत्राक्षिरसनाघ्राणं त्वक्च सङ्कल्प एव च ।  
> शब्दरूपरसस्पर्शगन्धवाक्पाणिपायवः ।  
> उपस्थपादाविति च विकाराः शोडश स्मृताः ॥[^30]॥

सङ्कल्पः अन्तः करणानां वृत्तयः ।  

> चर्तुींवशकमित्येतज्ज्ञानमाहुर्मनीषिणः ।  
> पञ्चविंशकमव्यक्तं षशिंः पुरुषोत्तमः ।  
> एतज्ज्ञात्वा तु मुच्यन्ते यतयः शान्तबुद्धयः ॥[^31]॥  
> अशब्दमरसस्पर्शमरूपं गन्धवर्जितम् ।  
> निर्दुः खं सुसुखं शुद्धं तद्विष्णोः परमं पदम् ॥[^32]॥  
> अजं निरञ्जनं शान्तमव्यक्तं ज्ञानमक्षरम् ।  
> अनादिनिधनं ब्रह्म तद्विष्णोः परमं पदम् इति ॥[^33]॥

**बृहस्पतिः**<sup>1</sup>।  

> तदेतत्परमं भूतं यस्माद्भूतान्यनेकशः ।  
> पृथिव्या इव भाण्डानि प्रभवन्ति विशन्ति च ॥[^34]॥  
> तदेतत्परमं ज्योतिस्तस्यान्ये विस्फुलिङ्गवत् ।  
> विक्षिप्तं सूर्यचन्द्रावििद्युत्ताराग्रहादिषु ॥[^35]॥  
> स एष परमानन्दो याश्चान्याः सुखविप्रुषः ।  
> पिबन्ति पुण्यकर्माणो ब्रह्मेन्द्रपितृमानवाः ॥[^36]॥  
> नानात्वैकत्वभावेन सर्वभावस्थितं प्रभुम् ।  
> इदं तु परमैकत्वं परा सत्ता परा गतिः ॥[^37]॥

इत्युपक्रम्यान्ते च<sup>1</sup> ।  

> य एवं ब्रह्म जानाति संसारात्स विमुच्यते इति ॥[^38]॥

आह **शौनकः**<sup>1</sup>।  

> पृथिव्यापस्तथा तेजो वायुराकाश एव च ।  
> पञ्चैतानि विजानीयान्महाभूतानि पण्डितः ॥[^39]॥  
> श्रोत्रं चक्षुः स्पर्शनं च रसनं घ्राणमेव च ।  
> बुद्धीन्द्रियाणि जानीयात्पञ्चैवास्मिञ्छरीरके ॥[^40]॥  
> मनो बुद्धिस्तथैवात्मा ह्यव्यक्तं च तथापरम् ।  
> इन्द्रियेभ्यः पराण्याहुश्चत्वारि कथितानि तु ॥[^41]॥  
> शब्दं रूपं तथा स्पर्शं रसं गन्धं तथैव च ।  
> इन्द्रियार्थान्विजानीयात्पञ्चैव सततं बुधः ॥[^42]॥  
> हस्तपादावुपस्थं च जिह्वा पायुस्तथैव च ।  
> कर्मेन्द्रियाणि पञ्चैव नित्यमस्मिञ्छरीरके ॥[^43]॥  
> चर्तुींवशतिरेतानि तत्त्वानि कथितानि तु ।  
> मत्वात्मानं तद्रहितं पुरुषं पञ्चविंशकम् ॥[^44]॥  
> यज्ज्ञात्वा तु विमुच्यन्ते यतयः शान्तबुद्धयः ।  
> एतत्तत्परमं गुह्यमेतदक्षरमुत्तमम् ॥[^45]॥

अशब्दमरसस्पर्शमित्यादि **याम्य**पाठ एव<sup>1</sup> । एवमन्यत्रापीतिहासपुराणेषु **मानव**ादिषु वेदान्तेषु च सांख्यशब्दवाच्यं तत्त्वज्ञानमन्वेषणीयम्<sup>2</sup> ॥[^46]॥

अथ ज्ञानतत्त्वस्य योग उच्यते<sup>1</sup> । सोऽष्टाङ्ग उक्तः **पातञ्जले**<sup>2</sup> ।

> यमनियमासनप्राणायामप्रत्याहारधारणाध्यानसमाधयोऽष्टाङ्गानि<sup>3</sup> । तत्र अहिंसासत्यास्तेयब्रह्मचर्यापरिग्रहा यमाः<sup>4</sup> । शौचसंतोषतपःस्वाध्यायेश्वरप्रणिधानानि नियमाः<sup>5</sup> । स्थिरसुखमासनम्<sup>6</sup> । प्राणगतिविच्छेदः प्राणायामः<sup>7</sup> । स्वविषयासंप्रयोगे चित्तस्वरूपानुकार एवेन्द्रियाणां प्रत्याहारः<sup>8</sup> । देशबन्धश्चित्तस्य धारणा<sup>9</sup> । तत्र प्रत्ययैकतानता ध्यानम्<sup>10</sup> । तदेवार्थमात्रनिर्भासं स्वरूपशून्यमिव समाधिः<sup>11</sup> ॥[^47]॥ [Ys 2.29—3.3] 

एषामष्टानामङ्गानां प्रत्याहारादीनि स्वरूपाङ्गानि देवदत्तस्येव हस्तादीनि इतराणि साधनत्वेनाङ्गानि<sup>1</sup> । तेषामन्तरङ्गविरोधेऽन्तरङ्गाण्येव पालनीयानि<sup>2</sup> ॥[^48]॥ तथा च भगवान्**व्यासः**<sup>1</sup>।  

> यमान्यतेत सततं बाधित्वापीतरान्बुधः ।  
> यमान्पतत्यकुर्वाणो नियमान्केवलं भजन् इति ॥[^49]॥

तानीमान्यङ्गानि व्याख्यायन्ते स्मृतिषु नानाप्रकारेण<sup>1</sup> । तत्र तावत्**क्रतुः**<sup>2</sup>  

> योगाङ्गैर्वा यमादिभिः<sup>3</sup> । [see 6.23]

इत्युक्त्वाह<sup>4</sup> ।  

> धृतिः क्षमा दमोऽस्तेयं शौचमिन्द्रियनिग्रहः ।  
> ह्रीर्विद्या सत्यमक्रोध एतद्धर्मस्य लक्षणम् ॥[^50]॥  
> अहिंसा समतास्तेयं क्षमादमशमादयः ।  
> तुष्टिरद्रोहताकल्कं निर्वैरत्वं यमाः स्मृताः ॥[^51]॥  
> विकल्पो दम्भ आलस्यं सङ्गः कर्मफलं भयम् ।  
> परिग्रहो ममत्वं च त्यागश्चोपयमाः स्मृताः ॥[^52]॥

एषां त्यागस्त्याग इत्यर्थः<sup>1</sup> ।  

> कामरागद्वंद्वनिद्रामोहक्षुत्पापचेतसाम् ।  
> द्वेषाहङ्कारलोभानां विजयाः संयमाः स्मृताः ॥[^53]॥  
> संनतिः शीलमास्तिक्यं योगो वृत्तं श्रुतं क्रिया ।  
> औदासीन्यं मृदु स्थैर्यं वैराग्यं च परा यमाः ॥[^54]॥  
> अप्रार्थनमसंकल्पमस्पर्शनमदर्शनम् ।  
> ध्यानं प्रसादमाधुर्यं मौनं संनियमान्विदुः ॥[^55]॥

**शौनकः**<sup>1</sup>।  

> दश व्रतानि सर्वेषां यतीनां विहितानि वै ।  
> अहिंसा सत्यमस्तेयं ब्रह्मचर्यापरिग्रहौ ॥[^56]॥  
> अक्रोधो गुरुशुश्रूषा शौचं दुर्वृत्तिवर्जनम् ।  
> वाङ्मनःकायचेष्टासु प्रमादस्य च वर्जनम् इति ॥[^57]॥

आह **बोधायनः**<sup>1</sup>।

> अथैतानि व्रतानि भवन्ति<sup>2</sup> । अहिंसा सत्यमस्तेयं मैथुनस्य च वर्जनं त्याग इति<sup>3</sup> । पञ्चैवोपव्रतानि भवन्ति<sup>4</sup> । अक्रोधो गुरुशुश्रूषाप्रमादः शौचमाहारशुद्धिश्चेति<sup>5</sup> ॥[^58]॥ [BDh 2.18.2–3]

**यमः**<sup>1</sup>।  

> अथादित्यो यमो राजा यतीनां भावितात्मनाम् ।  
> जगाद विहितान्धर्मान्वेदसंन्यासिनामपि ॥[^59]॥  
> अहिंसा सत्यमक्रोधो ब्रह्मचर्यं तपः श्रुतम् ।  
> अस्तेयाव्यभिचारौ च धर्मो दशविधः स्मृतः ॥[^60]॥

तपसो वाङ्मनःकायभेदेन भिन्नत्वाद्दशविधत्वम्<sup>1</sup> ।  

> संतोषो गुरुशुश्रूषा ह्यप्रमादः क्षमा दया ।  
> मौनमाहारशुद्धिश्च शौचमष्टौ व्रतानि च ॥[^61]॥

ननु हिंसाभेदादहिंसापि भिद्यते<sup>1</sup> । हिंसा च दशविधा<sup>2</sup> । तथा हि उद्वेगकरणं सन्तापकरणं रुजाकरणं शोणितोत्पादनं पैशुन्यं सुखापनयनमतिक्रमः सङ्कोचो हितप्रतिषेधो वध इति<sup>3</sup> ॥[^62]॥ अप्रसिद्धांश्च भेदान् **वृद्धजाबालिर**ाह<sup>1</sup> ।  

> हन्ता चैवानुमन्ता च विशस्ता क्रयविक्रयी ।  
> संस्कर्ता चोपकर्ता च खादकश्चाष्ट घातकाः इति ॥[^63]॥

सत्यं **वायुर**ाह<sup>1</sup> ।  

> न धर्मयुक्तमनृतं हिनस्तीति मनीषिणः ।  
> तथापि तन्न वक्तव्यं प्रसङ्गोऽप्येष दारुणः ॥[^64]॥

अस्तेयं च स एवाह<sup>1</sup> ।  

> असद्वादो न कर्तव्यो यतिना धर्मलिप्सुना ।  
> न चैवापद्गतेनापि स्तेयं कार्यं कदाचन ॥[^65]॥

ब्रह्मचर्यभेदं **बृहस्पतिर**ाह<sup>1</sup> ।  

> स्मरणं कीर्तनं केलिः प्रेक्षणं गुह्यभाषणम् ।  
> संकल्पोऽध्यवसायश्च क्रियानिवृत्तिरेव च ॥[^66]॥  
> एतन्मैथुनमष्टाङ्गं प्रवदन्ति मनीषिणः ।  
> विपरीतं ब्रह्मचर्यमेतदेवाष्टलक्षणम् ॥[^67]॥

अपरिग्रहं **लिखित **आह<sup>1</sup> ।  

> संस्कृतां न वदेद्वाणीं बालवन्मूकवच्चरेत् ।  
> न द्रव्यसंचयं कुर्यान्मात्रामप्यन्यकालिकाम् ॥[^68]॥

शौचमुपरि व्याख्यास्यते **गर्गेण** [see 6.5] ॥[^69]॥ स्वाध्यायं **यम **आहः<sup>1</sup> ।  

> जप्येनापि नयेत्कालं ध्यानश्रान्तो यतिः सदा ।  
> ध्यानेन जपविश्रान्तः पुनर्ध्यायेत्पुनर्जपेत् ॥[^70]॥  
> चत्वारः पाकयज्ञास्तु विधियज्ञसमन्विताः ।  
> सर्वे ते जपयज्ञस्य कलां नार्हन्ति षोडशीम् ॥[^71]॥  
> विधियज्ञाज्जपो यज्ञो विशिष्टो दशभिर्गुणैः ।  
> उपांशु स्याच्छतगुणः सहस्रो मानसः स्मृतः इति ॥[^72]॥

**मनुः**<sup>1</sup>।  

> अधियज्ञं ब्रह्म जपेदाधिदैविकमेव च ।  
> आध्यात्मिकं च सततं वेदान्ताभिहितं च यत् ॥[^73]॥ \
	[MDh 6.83]

वेदान्ताभिहितं प्रणवः<sup>1</sup> । **आपस्तम्बः**<sup>2</sup>।

> स्वाध्याय एवोत्सृजमानो वाचमिति<sup>3</sup> ॥[^74]॥ [ApDh 2.21.10]

**बोधायनः**<sup>1</sup>।

> सायंप्रातरहिोत्रमन्त्राञ्जपेत्<sup>2</sup> [BDh 2.18.20] । योऽहिोत्री भूत्वा प्रव्रजति तस्यायं विधिः<sup>3</sup> ॥[^75]॥

ईश्वरप्रणिधानं **कपिल **आह<sup>1</sup> ।  

> प्रातःस्नानं जपो मौनं नित्यमेकान्तशीलता ।  
> नमस्कारोपवासौ च भक्तिर्विष्णौ तथा गुरौ ॥[^76]॥  
> आस्तिक्यं ब्रह्मसंस्पर्शः प्राणायामरतिस्तथा ।  
> त्रैकाल्यमर्चनं विष्णोः परमं मुक्तिसाधनम् ॥[^77]॥

**अत्रिः**<sup>1</sup>।  

> त्रैकाल्यमर्चनं विष्णोर्देवानां च तदात्मनाम् ।  
> नमस्कारार्चनादीनि कुर्यान्नान्यस्य कस्यचित् इति ॥[^78]॥

आह **क्रतुः**<sup>1</sup>।  

> ईश्वरो भगवान्विष्णुः परमात्मा महानजः ।  
> शास्ता चराचरस्यैको यतीनां परमा गतिः ॥[^79]॥

पुनः स एवाह<sup>1</sup> ।  

> ध्यायतेऽर्चयते योऽन्यं विष्णुलिङ्गमुपाश्रितः ।  
> कल्पकोटिशतैश्चापि गतिस्तस्य न विद्यते ॥[^80]॥

अथापि स एवाह<sup>1</sup> ।  

> पूजां पुरुषसूक्तेन वेदगुह्यस्तवैः स्तुतिम् ।  
> ॐ इत्येकाक्षरं ध्यायेदधियज्ञं तथा जपेत् ।  
> त्रिकं पुरुषसूक्तं च चतुष्कं प्राणसंयमैः ॥[^81]॥

त्रिकं प्रणवव्याहृतिगायत्र्यः<sup>1</sup> । ता एव सशिरस्काश्चतुष्कम्<sup>2</sup> । आसनं **शङ्ख **आह<sup>3</sup> ।  

> शून्ये गृहे देवगृहे गुहायां गिरिगह्वरे ।  
> यत्र वा रमते बुद्धिस्तत्रासीत प्रसन्नधीः ॥[^82]॥  
> योगशास्त्रोक्तमार्गेण कृतासनपरिग्रहः ।  
> योगं युञ्जीत सततं संध्यासु तु विशेषतः ॥[^83]॥

**विश्वामित्रः**<sup>1</sup>।  

> ततो निवातके रम्ये निम्नोन्नतविवर्जिते ।  
> कुशाजिनसुचेलानामुपर्युपरि विन्यसेत् ॥[^84]॥  
> पद्मासनं तु तत्रैव कृत्वाङ्गानि समं नयेत् ।  
> प्राणायामांस्ततः कुर्याद्यावत्कालं समाहितः ॥[^85]॥

प्राणायामप्रत्याहारधारणाध्यानानां लक्षणं **शङ्ख **आह<sup>1</sup> ।  

> प्राणायामैर्दहेद्दोषान्धारणाभिश्च किल्बिषान् ।  
> प्रत्याहारेण संसर्गान्ध्यानेनानैश्वरान्गुणान् ॥[^86]॥  
> सव्याहृतिं सप्रणवां गायत्रीं शिरसा सह ।  
> त्रिः पठेदायतप्राणः प्राणायामः स उच्यते ॥[^87]॥  
> संयमश्चेन्द्रियाणां हि प्रत्याहारः प्रकीर्तितः ।  
> मनःसंयमनं तज्ज्ञैर्धारणेति निगद्यते ॥[^88]॥  
> ब्रह्मणि ध्यानयोगेन देवदेवस्य दर्शनम् ।  
> ध्यानं प्रोक्तं प्रवक्ष्यामि ध्यानयोगमतः शुभम् ॥[^89]॥

ध्यानं समाधिः<sup>1</sup> । ध्यानयोगस्तु ध्यानम्<sup>2</sup> । तदाह<sup>3</sup> ।  

> हृदिस्था देवताः सर्वा हृदि प्राणाः प्रतिष्ठिताः ।  
> हृदि ज्योतींषि सूर्यश्च हृदि सर्वं प्रतिष्ठितम् ॥[^90]॥  
> स्वदेहमरणिं कृत्वा प्रणवं चोत्तरारणिम् ।  
> ध्याननिर्मथनाभ्यासाद्विष्णुं पश्येद्धृदि स्थितम् ॥[^91]॥

ॐकारेण ब्रह्म ध्यायेदन्यांस्त्यक्त्वा शब्दादीनित्यभिप्रायः<sup>1</sup> । तथा च श्रुतिः<sup>2</sup> ।  

> ॐ इत्यात्मानं युञ्जीतेति<sup>3</sup> ॥[^92]॥ [MNU 540]

तथा  

> अन्या वाचो विमुञ्चथ<sup>1</sup> । [MuU 2.2.5]

इत्युक्त्वाह  

> ॐ इत्येव ध्यायतात्मानमिति<sup>2</sup> । [MuU 2.2.6]  
> नानुध्यायेद्बहूञ्छब्दान् । [BaU 4.4.21]

इति च<sup>3</sup> ॥[^93]॥ आह **यमः**<sup>1</sup>।  

> द्वे ब्रह्मणी वेदितव्ये शब्दब्रह्म परं च यत् ।  
> शब्दब्रह्मणि निष्णातः परं ब्रह्माधिगच्छति ॥[^94]॥

शब्दब्रह्म प्रणवः<sup>1</sup> । **यमः शङ्खश्च**<sup>2</sup>।  

> रविमध्ये स्थितः सोमस्तस्य मध्ये हुताशनः ।  
> तेजोमध्ये स्थितं तत्त्वं तत्त्वमध्ये स्थितोऽच्युतः ॥[^95]॥

**विश्वामित्रः**<sup>1</sup>।  

> प्रसीदति मनो यावत्तावच्चित्तं नियम्य तु ।  
> चिन्तयेद्धृदि मध्ये तु प्रदीप्तं सूर्यमण्डलम् ॥[^96]॥  
> तस्य मध्ये स्थितं सोममब्रिंह्म महच्छिखम् ।  
> सर्वविघ्नप्रशान्त्यर्थं हृत्पद्मे देवमच्युतम् ॥[^97]॥  
> शुद्धस्फटिकसंकाशं चतुर्बाहुमनुस्मरेत् ।  
> ततः स निष्कलं ध्यायेह्मपूर्वमतन्द्रितः ॥[^98]॥

ब्रह्मपूर्वं प्रणवपूर्वं नारायणमित्यर्थः<sup>1</sup> ।  

> सर्वं सर्वात्मकं तत्त्वं विष्ण्वाख्यं परमं पदम् ।  
> पुनः पुनः स्वचित्तस्थं निर्मलं यन्निरामयम् ॥[^99]॥  
> तह्म चाहमेवास्मि सर्वगं त्वात्मनः परम् ।  
> निरस्य विषयासक्तिं संनिरुध्य मनो हृदि ॥[^100]॥  
> यदा यस्य मनोभावं तदेवं परमं पदम् ।  
> वीक्षितां बुद्धिमादद्यात्पुनरप्यात्मनीश्वरे ॥[^101]॥  
> न निर्वेदं मुनिर्गच्छेन्निरुन्ध्यादेव मानसम् ।  
> तावदेव निरोद्धव्यं हृदि यावत्क्षयं गतम् ॥[^102]॥  
> एतज्ज्ञानं च ध्यानं च शेषोऽन्यो ग्रन्थविस्तरः ।  
> इन्द्रियेषु निरुद्धेषु मनसि स्पन्दवर्जिते ।  
> आत्मा प्रकाशते शुद्धो बोधाकारो निराकुलः इति ॥[^103]॥

**लिखितः**<sup>1</sup>।  

> विचार्य च पुराणार्थान्वेदान्तान्भक्तिमास्थितः ।  
> विष्णुं सदा हृदि ध्यायेत्साकारं निष्कलं तु वा ॥[^104]॥  
> इदं तु सर्वधर्माणां यद्योगेनात्मदर्शनम् ।  
> श्रेष्ठमेतद्विरोध्यन्यत्त्यजेदावश्यकादृते ॥[^105]॥

**बृहस्पतिः**<sup>1</sup>।  

> क्षमा तीर्थं दमस्तीर्थं तीर्थमिन्द्रियनिग्रहः ।  
> सर्वभूतदया तीर्थं ध्यानतीर्थमनुत्तमम् ॥[^106]॥  
> एतानि पञ्च तीर्थानि सत्यं षष्ठं तु सर्वदा ।  
> देहे तिष्ठन्ति सर्वत्र तेषु स्नानं समाचरेत् ॥[^107]॥  
> न तथा पुष्करे स्नातो गङ्गायां कुरुजाङ्गले ।  
> मुच्यते पुरुषः पापैर्यथा स्नातः क्षमादिषु ॥[^108]॥  
> निगृहीतेन्द्रियग्रामो यत्र यत्र वसेन्नरः ।  
> तत्र तत्र कुरुक्षेत्रं नैमिषं पुष्करं तथा ॥[^109]॥  
> इदं तीर्थमिदं नेति ये नरा भेदवादिनः ।  
> तेषां विधीयते तीर्थगमनं तत्फलं च यत् ॥[^110]॥  
> सर्वं ब्रह्मेति यो वेत्ति नातीर्थं तस्य किंचन ।  
> जाग्रत्स्वप्नसुषुप्तेषु ब्रह्मण्येव स वर्तते ॥[^111]॥  
> स एव परमो धर्मो ये त्वन्ये तस्य बिन्दवः ।  
> यज्ञं दानं तपो वेदास्तीर्थरूपेण संस्थिताः ॥[^112]॥

योगं योगाङ्गानि च प्राणायामप्रत्याहारधारणाध्यानसमाधीन्**क्रतुः **स्तौति<sup>1</sup> ।  

> रैर्ब्रह्माण्डमापूर्य वेदविद्भ्यो निवेदिते ।  
> क्षयिष्णु तत्फलं दृष्टं न विष्णोः स्मरणं सकृत् ॥[^113]॥  
> पञ्चाजिलमध्यस्थाः खस्थाश्चैवाधिूमपाः ।  
> प्राणायामस्थितस्यैते कलां नार्हन्ति षोडशीम् ॥[^114]॥  
> त्वक्पत्रपुष्पशाकाम्बुफलमूलानिलादनैः ।  
> द्वादशाब्दैस्तत्त्वशुद्धिः प्रत्याहारेण वत्सरात् ॥[^115]॥  
> सुस्थेयं शक्तिचक्रासिबाणाश्रयहितैषिणा ।  
> धारणायां तु योगस्य दुःस्थेयमकृतात्मभिः ॥[^116]॥  
> शक्यतेऽौ हिमे युद्धे स्वाध्याये तपसि व्रते ।  
> पापध्वंसिन्यवस्थातुं न स्थाने क्षणमप्यलम् ॥[^117]॥  
> कुष्ठज्वरगरव्याधीन्मर्षयन्तीह मानवाः ।  
> ये जना दुःसहा लोके योगनिश्चलकारकाः ॥[^118]॥  
> त्यक्तबन्धस्य शुद्धस्य समाधिस्थस्य योगिनः ।  
> विरजाकाशकल्पस्य सा काष्ठा वैष्णवी गतिः ॥[^119]॥  
> रवीन्दुवह्निद्युतयः शुद्धस्फटिकनिर्मलाः ।  
> तरन्ति तमसः पारं योगाङ्गै स्तोषिते हरौ ॥[^120]॥  
> मनोवाग्देहजान्दोषानज्ञानोत्थान्प्रमादतः ।  
> सर्वान्दहति योगास्तिूलराशिमिवानलः ।  
> भक्तियुक्तो हरिं पश्येद्योगदीपिकया सदा ॥[^121]॥

योगावसानं **हारीत **आह<sup>1</sup> ।  

> आत्मलाभसुखं यावत्तावद्ध्यानमुदाहृतम् ।  
> श्रुतिस्मृत्युदितं कर्म तदूर्ध्वं च समाचरेत् ॥[^122]॥

निष्कलध्यानाशक्तौ ध्यानं **बृहस्पतिर**ाह<sup>1</sup> ।  

> ब्रह्मण्येव निराकारे ध्यानं कर्तुमशक्नुवन् ।  
> प्राणायामेन संशुद्धस्तन्मूर्तिध्यानमाचरेत् ॥[^123]॥  
> सव्याहृतिं सप्रणवां गायत्रीं शिरसा सह ।  
> त्रिः पठेदायतप्राणः प्राणायामः स उच्यते ॥[^124]॥  
> प्राणायामैर्दहेद्दोषान्मनोवाक्कायसंभवान् ।  
> प्रत्याहारेण संसर्गान्ध्यानेनानीश्वरान्गुणान् ॥[^125]॥  
> ध्मायमानं यथा भ्रश्येद्धातूनां संभृतं मलम् ।  
> तथेन्द्रियकृतो दोषः प्राणायामेन दह्यते ॥[^126]॥  
> आधानं रोधमुत्सर्गं वायोस्त्रिस्त्रिः समभ्यसेत् ।  
> ब्रह्माणं केशवं शंभुं ध्यायन्मुच्येत बन्धनात् ॥[^127]॥  
> रक्तं पितामहं ध्यायेद्विष्णुं नीलोत्पलप्रभम् ।  
> श्वेतं त्रिलोचनं शंभुं संसारार्णवतारणम् ॥[^128]॥  
> योगाभ्यासपरो नित्यमेवं यो वर्तते यतिः ।  
> प्राप्तवैराग्यसर्वस्वः स याति परमां गतिम् ॥[^129]॥  
> वासुदेवः परं ब्रह्म परमात्मा जगन्मयः ।  
> तस्यैव मूर्तयस्त्वेता भिद्यन्ते ह्याख्यया त्रिधा ॥[^130]॥  
> नारायणं जगद्योनिं सर्वलोकेश्वरं हरिम् ।  
> चिन्तयेदन्वहं भक्तया सर्वकारणकारणम् ॥[^131]॥  
> शङ्खचक्रधरं सौम्यं चतुर्बाहुं किरीटिनम् ।  
> श्रीवत्सकौस्तुभोरस्कं दिव्यरविभूषितम् ॥[^132]॥  
> पीताम्बरमुदाराङ्गं प्रसन्नेन्दुनिभाननम् ।  
> श्यामलं पुण्डरीकाक्षं स्फुरन्मकरकुण्डलम् ॥[^133]॥  
> संतापनाशनं सद्यः कालमेघमिवोदितम् ।  
> सर्वतेजोमयं पुण्यं शरण्यं शरणार्थिनाम् ॥[^134]॥  
> चिन्तयेत्पुण्डरीकाक्षं नारायणमनामयम् ।  
> मनसा षोडशैः सम्यगुपचारैः प्रयतः इति ॥[^135]॥

आह **दत्तात्रेयः**<sup>1</sup>।  

> अष्टादशोपचारेण भगवान्पुरुषोत्तमः ।  
> हृदयेऽौ तथादित्ये पूज्यते च मुमुक्षुभिः ॥[^136]॥  
> पलाशैः पद्मकुसुमैरर्चनं शस्यते हरेः ।  
> एवमभ्यर्च्य देवेशं नारायणमतन्द्रितः ॥[^137]॥  
> तद्रूपं चिन्तयेद्योगी प्रणवेन समाहितः ।  
> साकारं वा यथायोगं नित्यं मनसि धारयेत् ॥[^138]॥  
> आदित्यवर्णं पुरुषं पुण्डरीकनिभेक्षणम् ।  
> शङ्खचक्रगदापाणिं पीतनिर्मलवाससम् ॥[^139]॥  
> किरीटचारुकेयूरकटकादिविभूषितम् ।  
> श्रीवत्सवक्षसं श्रीशं कौस्तुभोद्भ्राजिवक्षसम् ॥[^140]॥  
> श्यामलं वा हृषीकेशं पुण्डरीकाक्षमच्युतम् ।  
> हृत्पद्मकर्णिकामध्ये स्थितमासीनमेव वा ॥[^141]॥  
> एवं संचिन्तयद्देवं सर्वलोकमहेश्वरम् ।  
> समस्तक्लेशहन्तारं कार्यकारणसंस्थितम् ॥[^142]॥

योगाभ्यासफलं **शङ्ख** आह<sup>1</sup> ।  

> सर्वेषु योगशास्त्रेषु वेदान्तेषु च निष्ठितः ।  
> सदा तद्भावयेद्योगी तैस्तैर्ब्रह्म विशेषणैः ॥[^143]॥  
> पुनः पुनरनिर्विण्णो ज्योतिस्तल्लभते ध्रुवम् ।  
> सौम्यमानन्दमद्वैतं बहुशस्तत्प्रकाशितम् ।  
> तन्मयत्वेन लब्ध्वासौ परं निर्वाणमृच्छति ॥[^144]॥

आह **याज्ञवल्क्यः**<sup>1</sup>।  

> इज्याचारदमाहिंसादानस्वाध्यायकर्मणाम् ।  
> अयं तु परमो धर्मो यद्योगेनात्मदर्शनम् ॥[^145]॥

आह **विश्वामित्रः**<sup>1</sup>।  

> एवं हि ध्यायतस्तस्य ब्रह्मनिष्ठस्य योगिनः ।  
> सांख्यमानन्दमद्वैतं परं ब्रह्म प्रकाशते ॥[^146]॥  
> प्रकाशितेन तत्त्वेन मुक्तिरुक्ता मनीषिणाम् ।  
> नान्येन योगहीनेन कर्महीनेन लभ्यते ॥[^147]॥  
> तस्मात्कर्म च कर्तव्यं यथाकालं दिने दिने ।  
> ज्ञानयुक्तं च तत्कर्म कर्तव्यं मोक्षकाङ्क्षिभिः ॥[^148]॥

**बृहस्पतिः**<sup>1</sup>।  

> एवं भावयतस्तस्य व्यपैत्यज्ञानवासना ।  
> ज्ञानदीपोदयश्च स्यात्तमः सूर्योदये यथा ॥[^149]॥  
> कुर्याच्छुद्धिमशुद्धस्य सर्वेणानेन चेतसः ।  
> तस्मिंस्तु विमलीभूते लयो ब्रह्मणि नान्यथा ॥[^150]॥

मुक्तस्वरूपं **मेधातिथिर**ाह<sup>1</sup> ।  

> विमुक्तः परमप्येति सरितः सागरं यथा ।  
> तदाख्यस्तन्मयो भूत्वा स पुनर्नेह जायते ॥[^151]॥  
> साधिभूताधिदैवस्य साधियज्ञस्य चैव हि ।  
> आत्मा भवति सर्वस्य तथैवाध्यात्मिकस्य च ॥[^152]॥  
> स ब्रह्मा स शिवो विष्णुः शक्रः सोऽहर्पतिर्यमः ।  
> हुताशो निर्ऋतिर्वायुरीशानः सर्वभूतराट् ॥[^153]॥  
> वेदा यज्ञास्तथा देवाः पशवो दक्षिणादयः ।  
> श्रद्धादयो हविः कालः क्रिया कर्ता धृतिर्विधिः ।  
> सर्वात्मा सर्वभूतेशः सर्वस्यायतनं च सः इति ॥[^154]॥

सांख्ययोगं तत्फलं च **क्रतुर**ाह<sup>1</sup> ।  

> कर्मेन्द्रियाणि मनसा बुद्धिं ज्ञानेन शोधयेत् ।  
> वृत्तिं संशोधनेनैव विद्याविद्ये गुरोर्गिरा ॥[^155]॥  
> राज्ञी बुद्धिर्गुणोऽमात्यः प्रतिहारो मनो मतम् ।  
> सेनापतिमहङ्कारं कारयेदभिमानतः ॥[^156]॥  
> दशग्रामाधिपतयस्तेषां संकल्पनं विना ।  
> त्रिभिरावरणैर्युक्तं पाञ्चभूतं महत्पुरम् ॥[^157]॥  
> योगैश्वर्यासनारूढो राजेव पुरुषः स्थितः ।  
> पश्यते गुणवैषम्यं सर्वं ज्ञात्वा तु साक्षिवत् ॥[^158]॥  
> भावनाकल्पनाचिन्ताभयविक्षेपवर्जितः ।  
> संबन्धमर्थधर्मांश्च देशजातिगुणाश्रयान् ॥[^159]॥  
> सर्वभावान्परित्यज्य सदस्मीत्येव भावयेत् ।  
> दिवारात्रौ सदैकाकी भूत्वा मनसि चिन्तयेत् ।  
> ततो रागक्षयादात्मा परे विशति तत्क्षणात् इति ॥[^160]॥  
> इति यतिधर्मसमुच्चये मुख्यकर्मविधिर्नाम पञ्चमं पर्व ॥[^161]॥


<!-- Footnotes themselves at the bottom. -->
## Notes

[^1]:
    .  अथ om A5; ॰कर्मोपलिख्यते R4

[^2]:
    .  1)—तत्र शौनकः X2* B M; d)—स्मृताः A5 G1 2 6 R3

[^3]:
    .  b)—वेदन्यासी तु वा तथा Y* A3; ॰संन्यस्तकस्तथा G6 R4; ॰न्यासक॰ A1 2 R1

[^4]:
    .  a)—द्वेधै॰ A1 2 R1; द्विधा वाश्र॰ G6 R2 3 M+; द्विधा चाश्र॰ R4; भेदं A3 5 G1 M+;  d)—तस्यैव G6 R2 3 B M; तस्यैतं R4

[^5]:
    .  om G6;  a)—इहामुत्र च भो॰ A4 5 G1 2; इहामुत्रेषु भो॰ G3;  b)—॰जेद्बुधः R2 3 B M;  d)—दत्वा सर्वस्वदक्षिणामित्यादिना Y*

[^6]:
    .  om G6; परिव्राजस्य A2 G3; भेदाभ्युपगमः A5; भेदाभ्युपगमात् Y*

[^7]:
    .  om G6;  1)—केचिच्च A1; तु om A3; चतुर्विधं A6 R2 3 4;  b)—॰हूदकाः A5;  d)—इति om A5

[^8]:
    .  om Y* G6; च om R3

[^9]:
    .  om Y* G6;  1)—पक्षं om R4;  2)—॰क्षमेते A3 6 R4; ॰क्षमित्येके A5;  4)—बुद्धेः A5;  5)—तच्छा . . . [6] ॰प्रापणम् om A6; तच्छास्त्रैः प्रति° B M;  6)—चेत् om A1 2 R1

[^10]:
    .  om X1* [A1 puts in margin] R4;  1)—om G6; अत्रात्रिः G1 2 3

[^11]:
    .  1)—आह om A5 6 G6 R2 4;  2)—ततः B M; चतुर्धा B M;  3)—कुटीचकबहूदकहंसपर॰ R1 2 B M;  4)—कामक्रोधादीन्परि॰ Y*;  ॰दण्डकमण्डलुजलपवित्रशिक्यकाषा॰ A6; ॰काषायधारिणः B M; ॰पवित्रपात्रधारिणः Y*; ॰धारणस्नान॰ A1 2 R4; पुत्रादपि R4;  5)—त्रिदण्ड॰ . . . [6] हंसा नाम om G3; ॰पात्र॰ for ॰पक्ष्म॰ A4; ॰पक्ष्मपात्रपवि॰ A3 G2; वेदार्थाव॰ A3; ब्राह्मणेषु om A1 2 R1 4; ब्राह्मणकुलेषु A4 5 [also A6 in margin]; भैक्षचर्यां A3 4 G2;  6)—॰शिक्यपात्रकाशायवस्त्रधारिणो यज्ञो॰ Y* A3 B M; एकरात्रं त्रिरात्रं Y* A5; ॰त्रिरात्र॰ om R4; ॰त्रिरात्र<sup>° </sup>add षड्रात्र Y*; ॰मासोपवासादिपराक॰ A4; ॰मासोपवासादिपराको गोद्विजा॰ G1 2 3; ॰कृच्छ्रातिकृच्छ्रचा॰ A3 5 6; ॰कृच्छ्रादिचा॰ R4; ॰महासान्तपन॰ om R4; गोद्विजमेध्येषु B M; पुण्यदेशेषु Y* A5 G6;  7)—॰न्तर्वासब॰Y* G6 R2 3 B M; ॰बहिर्वस्त्रधा॰ A6; नगर॰ . . . ॰रात्रिका om Y*; पञ्चरात्रं त्रिरात्रं त्रिकालस्नानं भिक्षा॰ A5; जीर्णपर्ण॰ A2; कृत्वा om A2; संध्यावन्दनतत्परा Y* A3 R4; इति om A5

[^12]:
    .  1)—तत्र om Y* R4; ॰संन्यासिनाम् X1* R2; ॰संन्यासिकानाह A4 G2 3; मनुः om A5; मनुः placed after आह Y* A1 2 R1;  a–d)—om Y*;  c)—॰न्यासिकानां A5 R2

[^13]:
    .  om Y*; शौनकः for त्रयः श्लोका X2* M+; अस्मिन्नेवावसरे G6 R2 4 M+; a)—गृहस्थो वा R4

[^14]:
    .  om Y*;  c–d)—॰कारिणो विप्रास्ते यान्ति X2* B M

[^15]:
    .  a)—सर्वेषामेव [॰मेवं G2 3] वैतेषां Y*; सर्वेषामेवमपि A3;  d)—एको for एतान् A3 G3

[^16]:
    .  c–d)—om A5

[^17]:
    .  a)—चतुर्भिरपि तु त्वेतैर्नि॰ [कृत्वैतैर्नि॰ A6] A5 6 R4; तैः for तु G6 R2 3 B M

[^18]:
    .  a)—दयास्तेयं A2 6 G6 R1 4 B M; दमास्तेयं Y* R2 3

[^19]:
    .  G3 has several folia missing here.  The missing text runs from here until Ch. 7.53;  c)—चानुतिष्ठन्ति Y*

[^20]:
    .  Y* omits 5.20–46, but inserts 5.23–45b after 5.49;  b)—॰नुतर्प्यन्हि B M; ॰नुतिष्ठन्ति मानवाः G6 R4;  d)—॰सेद्विधिवद् द्विजः A1 2 R1 M+

[^21]:
    .  om Y*; d)—पुत्रैश्वयै᐀्ः B M; B M place इति in next sentence: इत्येवं

[^22]:
    .  om Y*; 1)—एवं कुटी<sup>° </sup>X2* B M; कुटीचकधर्म B M; कुटीचकस्थितिरिति A1 2;  3)—स्वस्वधर्म॰ A3 R3 4; स्वधर्म॰ A6 G6 R2

[^23]:
    .  1)—तत्र om Y*; ॰संन्यासधर्म X2*; ॰संन्यासाश्रमधर्म B M; ॰संन्यासिनामाह मनुः Y*; उच्यत इति A5;  2)—om A4 5 G2; आह om X2*;  a)—सांख्ययोगौ A1 3 5 6 R1; हरौ भक्ति॰ R4;  c–d)—एष सारतमो धर्मश्शेष आश्रम उच्यते R4; सारमशेषाणामाश्रमो Y* M; सारतमः शेष A1 2 5 G6 R 2 3 B; इति om X2* Y* A5 B M

[^24]:
    .  1)—तदुक्तं A5;  3)—योगमष्टाङ्गमीश्वरोपासनं A4 G2; षडङ्गो वा om A4 G2;  4)—हरिभ॰ A5; ईश्वरोपासनं om Y*;  5)—॰प्रति॰ om A5 6 R4; ॰प्रबुद्धता A1 2 R1;  6)—विरागो R2 3 4 B M; ॰ष्वस्नेहः A1 2 R1; ॰ष्वनासक्तिः X2* B M

[^25]:
    .  1)—om R3 4; तथा च Y* A5 G6 R2 B M

[^26]:
    .  1)—om X2* B M; एतत्सारमिति Y*; एतत्सारतमश्शेष इति । एतत्सारम् A1 2 R1;  2)—एतदेव G6; एतत्प्रधा॰ A5; प्रधानमाश्र॰ Y*; आश्रमधर्मस्य A5;  3)—शेषो धर्मस्तु X2* B M; एष तु धर्मः Y*; आश्रम एव . . . [5] व्यापारा om Y*; आश्रम एव om G6 R2 B M; ॰धर्माङ्गमेव G6 R2 B M [R3 आश्रम एव धर्मस्वरूपमेव corrected to अश्रमधर्माङ्गमेव];  4)—आश्रमनिष्ठ repeated A1 2 R1; आश्रमधर्म एव A5; आश्रमधर्मनिष्ठश्च [॰निष्ठः R4] स्यात् X2* B M; नाश्रममात्रनिष्ठः G6 M; आश्रममात्रनिष्ठः R2; अनाश्रमधर्मोमात्रनिष्ठा R4

[^27]:
    .  1)—तथा च B M; तथा चाह Y*; च om A6;  b)—॰कर्मस्विति Y*;  c–d)—om Y*;  c)—धर्मं G6 R4

[^28]:
    .  2)—आह om X2* B M;  b)—यत्राश्रमे A4 G6 R2 3 M; ॰श्रमोऽन्यतः R4

[^29]:
    .  a)—॰हङ्काराः A1 2 R1;  c)—एषां R4

[^30]:
    .  a)—before श्रोत्रा॰ add अत्र [A3 तत्र] विकाराः A1 2 3 G1 2 R1 B M; ॰रसनं घ्राणं Y*;  b)—त्वचस्सङ्कल्प A3 6;  c–d)—शब्दस्पर्शरसगन्धरूपवाक्पा॰ Y*; ॰रसगन्धस्पर्श॰ A1 2 3 R1;  e)—उपस्थपादावपि च Y*; च om A2 R1;  f)—add इति G1 2

[^31]:
    .  1)—om X2* Y* B M; वृत्तय इति A5 6;  a)—॰शतिकमि<sup>° </sup>A3; ॰शतिमि॰ A5; ॰शमि॰ G1; ॰शतिरि॰ X2* B M;  c)—॰शतिकं व्यक्तं A6; ॰शतिमव्यक्तं A5;  d)—॰षोत्तमं A5;  e)—॰त्वाथ X2* B M; ॰त्वा विमुच्य॰ Y* A3

[^32]:
    .  a–b)—अशब्दरूपमस्पर्शं रसगन्धविवर्जितम् Y* A3; ॰रसमस्पर्श॰ R4;  c)—तु सुखं A5 6; सुखसंशुद्धं A3;  रूपं for शुद्धं X1*; d)—पदम् add उच्यते R4

[^33]:
    .  b)—ज्ञानमक्षयम् A2 M+;  d)—इत्यादि X1*

[^34]:
    .  1)—आह बृह॰ A3 G1 2;  a–d)—om Y*;  c)—पृथिव्यामिव X2* B M

[^35]:
    .  om Y*; b)—विष्फु॰ A1 R2 3; विष्णुलि॰ A2 5 R1 4 M+; सर्वलि॰ G6;  d)—॰दिषु add च G6

[^36]:
    .  om Y*; a)—एव A3 5; b)—॰विभ्रमाः M+

[^37]:
    .  b)—सर्वतोवस्थि॰ B M; सर्वभावव्यवस्थितम् [om प्रभुम्] Y*; विभुम् A6;  d)—परसत्ता Y*; सक्ता G6; सन्ता A1 2

[^38]:
    .  1)—om Y*; अन्ते च om A2;  a)—य om G6;  b)—संसारद्धि A1 5 R1; संसाराच्च A2; संसाराब्धेः R4 M+; संसारं विप्रमु॰ A6; प्रमु॰ A1 2 5 R1; इति add पर्यन्तम् B M

[^39]:
    .  1)—आह om X2* B M;  a–d)— om Y*

[^40]:
    .  om Y*

[^41]:
    .  om Y* R2;  a)—तथा चात्मा G6 R3 4;  b)—सव्यक्तं R4; परात्परम् G6 R2 B M;  d)—चत्वार्येवेतराणि G6 R3 B M; चत्वारि इतराणि R4

[^42]:
    .  om Y* R2;  a)—शब्दो R3 B M; स्पर्शो G6 R4 B M;  b)—रसो G6 R4 B M; गन्धस्तथैव R3 B M;  c–d)—om G6 R3 4

[^43]:
    .  om Y* R2;  a–b)—om G6 R3;  a)—हस्तौ A3;  b)—च om A2

[^44]:
    .  a)—॰शतिमेतानि Y*;  c)—तदाहितं G2;  d)—॰शतिम् A6

[^45]:
    .  a)—यं ज्ञात्वा A3 4 G6 R4 B M;  ॰त्वा परिमुच्यन्ते B M;  c–d)—om Y*;  c)—य एतत्प॰ G6 R2 3 B M; य एतत्तु परं R4

[^46]:
    .  om Y*;  1)—॰त्यादि वाद्यपाद्य A2 R1 [A1 also but corrected to याम्यपाठम्]; पूर्वपाठ A3; ॰पाठमेव G6 R2 3 M; याम्यपरमेव R4; एव om A1 2 R1;  2)—एवम् om X2* B M; ॰पुराणादिषु X2* B M; मानवेषु G6 R2 3 B M; च om A2; ॰वाच्यतत्त्व॰ A1 2 R1

[^47]:
    .  1)—ज्ञात॰ A2 4 G6 R4; योगमुच्यते R4;  2)—सो om A1 2; उक्तः om A4 G2; ॰ष्टाङ्गयुक्तः X2* G1 B M; पातञ्जले om Y* G6 R2 3 B M; पातञ्जलीयः R4; पातञ्जलेयः A1 2;  3)—॰ध्यानधारण॰ A1 2 4 5 B M; ॰ध्यान॰ om G2;  4)—तत्र om Y* B M; अत्र R4; ॰सत्यास्तेय॰ conj., all mss read सत्यमस्तेयं [except A3 सत्यमस्तेय]; ॰ग्रहौ R1 B; ॰ग्रहः A2 M [also A1 but corrected];  5)—शौचं X2* A1 2 R1 B M; ॰संतोष॰ om Y*; संतोषः M; संतोषं G6; ईश्वरप्रणिधानतपः स्वाध्याया X2* A1 2 R1 B M;  6)—स्थिरं A6 G6 R3 4;  8)—इवेन्िद्र॰ R1 M+;  एव om A1 2;  9)—देशबन्धश्च तत्र तस्य धारणा R4; सा धारणा A2;  11)—समाधिरिति Y*

[^48]:
    .  om Y*;  1)—॰ष्टाङ्गानां X2*; ॰ङ्गादीनि A5; ॰दत्तस्यैव X2* A1 2 R1; हस्तपादादीनि B M;  2)—तेषामन्तरङ्गाण्येव A6 R2

[^49]:
    .  1)—चाह A3 5;  a)—सेवेत Y* A3;  b)—॰त्वा त्वितरा॰ Y*; ॰त्वापि तान्बुधः A5; ॰त्वा च तान्बुधः R4;  d)—Y* inserts here 5.23—45b [see 5.20]

[^50]:
    .  Y* omits 5.50–65;  1)—तान्यङ्गानि नानाव्या॰ X2*; व्याख्यायन्ते placed at end A3; नानाप्रकारेण om X2*;  2–4)—om X2*; तत्र तद्योगान्तैर्वा [तावद्यो॰ A1 2R1] यमादिभिः इत्युक्तत्वात् A1 2 R1 B M;  a)—before धृतिः add क्रतुः X2*

[^51]:
    .  omY*;  a)—सत्यमस्तेयं X2* B M;  b)—॰शमदमादयः A5;  c)—जन्तोरद्रो॰ G6 R2 3 M+; जन्तुष्वद्रो॰ R4; ॰ष्टिरमोहता॰ A3 6; कल्मं A5 M; कल्पं R2;  d)—निर्विरक्तं B M

[^52]:
    .  om Y* G6 R2 3;  d)—त्यागश्चैव यमः स्मृतः R4

[^53]:
    .  om Y* A3 G6 R2 3;  1)—त्यागस् om R4;  a)—॰रागद्वयं B M; ॰निद्रां A1 2 R1 B M;  c)—द्वेषालङ्कार॰ A6;  d)—च जयाः A6

[^54]:
    .  om Y*;  a)—संततिः A6;  b)—योगवृत्तं A6; क्रियाः A5;  d)—परे B M; परो यमः [धमः G6] X2* 

[^55]:
    .  om Y*;  c)—ज्ञानप्र॰ G6 R2 3; ज्ञानं R4 B M; प्रसादं A6 R3; ॰दमायुष्यं M+;  d)—मानं R4; तं नियमं X2* R1 B M; तन्नियमान् A1 2; विदुः add एवं नानात्वं X2*

[^56]:
    .  om Y*;  1)—om A1 2 3 R1 B M

[^57]:
    .  om Y*;  b)—दुर्जप्ति॰ A5 6; ॰वर्जितम् G6 R3 4;  d)—इति om A5

[^58]:
    .  om Y*;  1)—आह om X2*;  3–4)—om A1 2 R1 B M; त्याग इति om X2*;  संभवन्ति R2;  5)—॰चमाचारश्चेति A2 B M

[^59]:
    .  om Y*;  1)—om X2* B M; आह यमः A3; वक्ति यमः A1

[^60]:
    .  om Y*;  d)—॰विधाः A5

[^61]:
    .  om Y*;  1)—तपसः करणत्रयभिन्नत्वाद्द॰ X2*;  b)—॰श्रूषा अप्रमा॰ A5; क्षमादयः B M; दमः A5

[^62]:
    .  om Y*; 1–2)—ननु हिंसा दशविधा X2*;  3)—पैशुण्यकरणं X2* A5 6; वध om A6

[^63]:
    .  om Y*;  1)—अप्रतिषिद्धांश्च A6 R4; अक्रोधसि॰ B M; ॰सिद्धान्भे॰ A1 2 R1 B M; आह before वृद्ध॰ X2* B M;  c)—संस्मर्ता M; चापकर्ता X2* [च om R2 3] A1 2 R1; चैव कर्ता B M;  d)—घातक॰ A1 2 3 5 G6 R1 2 M; पातकाः B M

[^64]:
    .  om Y*;  1)—before सत्यं add अहिंसा X2*;  a–d)—om A3;  b)—मनीषिणां A1 B M; महर्षिणां A2;  c)—कर्तव्यं R4;  d)—प्रसङ्गो एष G6

[^65]:
    .  om Y* A3;  1)—स एवास्तेयमाह X2*;  b)—यतीनां धर्मलिप्सुनाम् A6 G6 R3 4;  c)—before न add न धर्मयुक्तमनृतं R3

[^66]:
    .  a)—स्मारणं R3;  b)—प्रेषणं A6

[^67]:
    .  a)—एवं मैथु॰ G6 R2 3 B M;  c–d)—om X2*; विपरीतं om A1 2;  c)—॰ष्टाङ्गलक्षणम् A2;  d)— add इति Y* A3

[^68]:
    .  1)—अपरिग्रहं om Y*; आह लिखितः Y*; आह om A3;  a)—संस्कृतानां न G2;  d)—मात्रमप्य॰ Y* A2; मात्रामकालिकाम् R4; ॰कालिकमिति Y*; ॰कालिकीम् R1 B M; ॰कालकीम् A1 2

[^69]:
    .  om Y* X2* [M ed. comments इदं क्वाचित्कम्]; ॰मुपरिष्टाद्व्या॰ B M

[^70]:
    .  a)—जपेनापि B M;  b)—ध्यानैः शान्तो Y* A3

[^71]:

[^72]:
    .  a)—जपयज्ञो A4 6 G6; जपयज्ञाद् A5; जपतियज्ञो R2 3;  c)—॰गुणं R3 4 B M;  d)—इति om Y* X2* A5

[^73]:
    .  1)—om Y* R4;  a)—॰यज्ञाद् A4; जपादाधि॰ Y* A2 R1;  d)—वेदान्तं चिन्तयेत्सदा M+; add इति Y* A3

[^74]:
    .  om Y*;  1)—वेदान्तं प्र॰ M+; ॰भिहितः X2*; प्रणवं A2 5 6

[^75]:
    .  om Y*;  2)—सायंप्रातः om A1 2 5 R1; ॰होत्रमन्त्रान् only in A3, conj. (haplology?); ॰होत्रं X2* A5 B M; ॰होत्रान् A1 2 6;  3)—प्रव्रजितस्यायं X1*; प्रव्रजेत्तस्यायं A3

[^76]:
    .  1)—ईश्वरप्रणिधानं om Y*; आह कपिलः Y*;  a)—प्राणायामं A5;  c–d)—om A2

[^77]:
    .  om  A2;   a)—॰स्पर्शं Y* A3 5;   c)—विष्णोः . . .  [5.78a]  ॰मर्चनं om A6 R1;  विष्णोः . . . [5.78] ॰विष्णोः om A5;  d)—परं मुक्तिप्रसाधनम् Y* A3; add इति Y* A3

[^78]:
    .  om Y*;  1)—om A2; अत्रिराह A3;  a–b)—om A2; विष्णोर्यतीनां A1 5 R1 M+; तथात्म॰ A3;  b–c)—om R4;  d)—इति om A5 B M

[^79]:
    .  1)—आह om X2* B M; क्रतुराह A3 5 G1 2;  b)—महात्मजः G6; सनातनः Y*;  c)—चराचरस्वामी B M

[^80]:
    .  1)—om Y* A3;  d)—न before गति॰ Y*; विद्यत इति Y*

[^81]:
    .  om Y*;  1)—om A1 2 R1; अथ स एव R2 3 4; अथ स एवाह G6 B M;  f)—॰संयमः G6 R4 B M; ॰संक्रमः R2

[^82]:
    .  1–2)—om Y*; 1)—प्रणवत्रिव्या॰ R2 3;  2)—एता A3;  3)—आह om X2*;  a)—गेहे Y* A3;  d)—॰त्रासीनः Y* A1 2 R1; ॰त्रासन्न A6

[^83]:
    .  c)—योगं कर्माणि A 2 R1 [A1 also but corrected];  d)—संध्यास्वपि X2* B M; संध्यासु च A1 2 5 R1

[^84]:
    .  1)—आह वि॰ Y* A3;  a)—निवाते रम्ये तु Y* A3 R1; रम्ये तु A1 2 [see 6.55];  b)—॰वर्जितः G1

[^85]:
    .  b)—समाहितः A5;  c)—प्राणायामं ततः Y* A1 2 5 R1;  d)—add इति Y* A3

[^86]:
    .  1)—प्राणा॰ . . . लक्षणं om Y*; आह शङ्खः Y*;  a–d)—om Y*;  d)—॰नानीश्व॰ B M

[^87]:
    .  a)—॰हृतिकां Y* A3 6;  c)—॰यतः प्राणः A1 2 G1 2 6 R2 3; ॰प्राणः om A6

[^88]:
    .  c)—तद्वद्धार॰ Y* A1 2 R1; तच्चेद्धा॰ A5;  After this verse G6 R2 3 add 5.98c–d, ब्रह्म प्रणवः [here R3 adds 5.106], and 5.92[2–3], 96, 98a–b, and यत्तु सातपवर्षेण . . . न संशयः [see 5.105n]

[^89]:
    .  om Y*;  c–d)—om X2*

[^90]:
    .  om Y*;  2)—ध्यानम् om X2*

[^91]:
    .  om Y*;  a)—स्वं A6;  c)—ज्ञाननिर्म॰ M+;

[^92]:
    .  1)—om Y*;  3)—om X2* [but see 5.88n]; इति om B M

[^93]:
    .  om Y*;  1)—om X2*;  2)—इत्युक्त्वाह om X2*; इत्याह A5; ॐइत्येवं A5 6 G6; ॰ध्यायथात्मा॰ A6 R1; ॰ध्यायेदात्मा॰ A3 5 R4;  3)—om X2*; च om A5 6

[^94]:
    .  om Y*;  1)—आह om A2 R1

[^95]:
    .  om Y*;  2)—यमशङ्खौ X2* B M;  d)—तस्य मध्ये A1 2 3 B M

[^96]:
    .  आह विश्वा॰ Y* A3;  b)—निशाम्यति X2*; नियम्य यत् A5

[^97]:
    .  om Y*;  b)—महच्छिवम् B M

[^98]:
    .  a–b)—om X2*; ॰र्बाहुं किरीटिनम् Y* A3;  c)—ततस्सन्नि॰ X2*; ततस्तन्नि॰ A1 2 5 R1 B M; स om A4; ततश्च निष्क॰ A3

[^99]:
    .  1)—ब्रह्म प्रणवः for ब्रह्म॰ . . . ॰त्यार्थः X2*; ॰पूर्वकं G1; नारायणम् om Y*;  a–d)—om Y* X2*;  c–d)—om A6

[^100]:
    .  om Y* X2* A6;  a)—यद् A3; ॰वास्मिन् A1 2

[^101]:
    .  om Y* X2* A3;  a–b)— om A6;  b)—तदेव A5

[^102]:
    .  omY* A3;  b)—मानसा R2;  c–d)—om X2*

[^103]:
    .  om Y*;  a–d)—om A3;  a)—च ज्ञेयं च G6 R3;  c–f)—om X2*;  e)—प्रकाशते om A1 2 R1 B M;  f)—बोधकरो A1 2 3 B M; बोधादरो R1; A1 in margin इतीरितः

[^104]:
    .  om Y*;  1)—लिखित आह A3;  a)—स for च A3 5 6;  b–d)—om G6

[^105]:
    .  om Y*;  a–c)—om G6;  c)—श्रेष्ठमन्यद्वि॰ A1 2 R1;  d)—here Y* A1 2 3 R1 add आह [om Y*] पराशरः। ओयं वारुणं ब्राह्मं वायव्यं दिव्यमेव च । ओयं भस्मना स्नानं वारुणं ह्यवगाहनम् [हृदवगा॰ A3] ॥ आपो हि ष्ठेति च [om A1 2 R1] ब्राह्मं वायव्यं गोरजः स्मृतम् । यत्तु सातपवर्षेण दिव्यं स्नानं तदुच्यते । तत्र स्नात्वा तु गङ्गायां स्नात एव न संशयः ॥

[^106]:
    .  1)—आह बृह॰ Y* A3 B M;  a)—तपस्तीर्थं G6 R3 4;  d)—ज्ञानती॰ A4 6

[^107]:

[^108]:
    .  a)—स्नानाद् Y*;  c)—मुच्यते सर्वपापैस्तु M+

[^109]:
    .  b)—यत्र तत्र A6 G1 2 R4; वसन्नरः A1 2 R1;  d)—पुष्कराणि च Y*

[^110]:
    .  c–d)—तीर्थं तदनन्तफलं A1 2; च om A6

[^111]:
    .  b)—न तीर्थं A5 R4;  d)—वर्तयेत् G6

[^112]:
    .  a)—स एष A3 G1 2;  b)—धर्मबि॰ Y* A3;  c–d)—om X2*; यज्ञदानत॰ Y* A3

[^113]:
    .  om Y*;  1)—om X2*; क्रतुः om A6;  d)—तत्परं सकृत् A3

[^114]:
    .  om Y* A1 2 5 R1 B M;  c)—॰यामे स्थितस्यैते A3

[^115]:
    .  om Y* A1 2 5 R1 B M;  a)—॰शाखा॰ X2*;  b)—मूलादिखादनैः R4;  c)—॰ब्देन त्वशुद्धिः R2 M+; ॰ब्दे तत्त्व॰ G6; ॰शुद्धिं A3 6 R3

[^116]:
    .  om Y* X2* [M ed. notes सुस्थेया इत्यादि तोषिते हरावित्यन्तं बहुषु कोशेषु नास्ति । किंतु तत्स्थाने श्लोकाविमौ दृश्येते and gives 5.114–15; a)—सुस्थेया B M; ॰शक्ति॰ lacuna B M [M ed. notes अत्राक्षराणि मूलकोशेषु गलितानि];  b)—॰बाणायुध॰ B M;  c)—धारणा या B M A1 R1;  d)—दुः स्थेया ह्यकृ॰ B M; दुः स्थेयं कृता॰ A1 2 R1; सुस्थेय॰ A5

[^117]:
    .  om Y* X2*;  b)—बुध्यंये तापसव्रते A5;  c)—तापध्वंसि॰ A5

[^118]:
    .  om Y*X2*

[^119]:
    .  om Y* X2*

[^120]:
    .  om X2*;  b)—॰कसन्निभाः Y* A3;  c)—तपसः A1 2 B M

[^121]:
    .  a)—॰वाक्कक्कायजा॰ A1 2 5 R1 B M;  b)—प्रमादजान् Y* A3;  c)—योगेन Y*;  d)—तुषराशि॰ G1;  f)—सदेति Y* A3

[^122]:
    .  1)—योगावसानमुच्यते । आह हारीतः Y* A3;  a)—आज्ञाला॰ A1 2 R1; आत्मलाभं B M; सुखी A1 2 R1 B M;  b)—तत्त्वध्या॰ A2;  d)—न for च A1 2 R1 B M; ॰चरेदिति Y* A3

[^123]:
    .  1)—निष्कलध्यानाशक्तौ om Y* X2* B M; ध्यानं om Y*; आह बृहस्पतिः Y*;  d)—मूर्ध्नि ध्या॰ A1 2 R1 B M; ॰चरेदिति Y*

[^124]:
    .  om Y* X2*;  a)—॰हृतिकां A1 2 R1 [A1 cor.];  c)—आयतः प्रा॰ A1 2 3 5 R1

[^125]:
    .  om Y* X2*;  d)—॰नैश्वरान् A3

[^126]:
    .  om Y* X2*;  a)—ध्माय॰ conj., धयाया॰ all mss; यदा A1 2 R1 M;  c)—तदेन्िद्र॰ A1 2 3 R1 M

[^127]:
    .  om A4 R4;  c–d)—om G6 R2;  d)—ध्यायेन्मु॰ A5 G1 2 R3

[^128]:
    .  om A4 G6 R2 4;  b)—नीलोत्पलं A1 R1 3; ॰प्रभुम् R3;  c)—त्र्यक्षं A5; पारं चैव for शंभुं A5 6

[^129]:
    .  c)—॰सर्वः G6;  d)—सा यतिः R2; गतिमिति Y*

[^130]:
    .  om Y* X2*;  d)—॰न्तेऽभिख्यया B M

[^131]:
    .  om Y* X2*

[^132]:
    .  om Y* X2*

[^133]:
    .  om Y* X2*

[^134]:
    .  om Y* X2*

[^135]:
    .  om Y* X2*;  b)—नारायणमयं हरिं A1 2 R1 B M;  d)—समर्चयेत् M+

[^136]:
    .  om Y*; 1)—आह om X2*;  d)—पूज्येत मुमु॰ A2; हि for च R4; add इत्यादि X2*

[^137]:
    .  om Y* X2*

[^138]:
    .  om Y* X2*

[^139]:
    .  om Y* X2*

[^140]:
    .  om Y* X2*

[^141]:
    .  om Y* X2*

[^142]:
    .  om Y* X2*;  c)—॰हर्तारं A6

[^143]:
    .  1)—यो॰ . . . फलं om Y* X2*; आह शङ्खः Y*;  आह om X2*; a)—योगेषु सर्वशास्त्रेषु A5;  d)—विशेषणः G6 R2 3

[^144]:
    . a)—पुनः om A6 R2;  b)—लभ्यते A2 5; इति ध्रुवम् A1 2 R1; ध्रुवमिति X2* A6 B M;  after    ध्रुवम्  A1 adds विश्वामित्रः । एवं हि . . . योगिनः [see 5.148a–b]; c–f)—om X2*;  c)—सौख्यम् Y* A3;  d)—तं प्रका॰ A5 6; cor. to परं ब्रह्म प्रकाशते A1;  f)—॰णमिच्छति A6; add इति A3 4 G2

[^145]:
    .  1)—आह om G6 R2 3;  a)—इत्या॰ B M; ॰चारधर्मा॰ G6;  d)—add इति Y* A3

[^146]:
    .  1)—आह om G6 R2 4; a)—एवं तु A4; हि om A6; c)—सौख्यम् A3 5 R3 4 B M

[^147]:
    .  a–b)—om G6 R3 4;  c)—नायोगवेदहीनेन R2; वेदहीनेन A5 G6 R3 4 M+;  d)—कर्महीनेन om G6

[^148]:
    .  a)—च om A3;  d)—add इति Y* A3 G6 R2 3 B M

[^149]:
    .  om Y* X2*;  c)—॰दीपाद॰ A1 5 R1; ॰पोदयश्च स्यात्  lacuna in B M, broken A2 [M ed. comments अत्राक्षराणि गलितानि मूलकोशेषु]; ॰दयः स्या॰ A1 R1; ॰यश्चास्य A5

[^150]:
    .  om Y* X2*;  c)—तस्मात्तु A1 2 R1 B M

[^151]:
    .  1)—मुक्तस्वरूपं om X2*; मुक्तिस्व॰ G2; आह om X2*;  a)—मुक्तं G1 2; मुक्तिं A4; मुक्तः A3; परमं A3 4

[^152]:
    .  om R4;  a)—॰देवस्य A3 5 G6;  b)—वै स हि A2 R1;  d)—॰त्मिकस्तथा A1 2 R1

[^153]:
    .  om R4;  a)—सरितो for स शिवो R2; विष्णुः om A4; b)—स शक्रः G1 2 6 R2 3; स सोमोऽह॰A4; सोमोपति॰ A5 6; सोमोऽह॰ G2; सोमहाप॰ R2 3; सोमः पति॰ A1 2 R1

[^154]:
    .  om R4;  c)—श्राद्धा॰ Y* R2 3 4 B M; श्रद्धादया A1 2 3 R1;  e)—सर्वे ते सर्व॰ G6 R2; सर्वलोकेशः Y* A3 G6 R2 3;  d)—इति om Y* A3 G6 R2

[^155]:
    .  1)—सांख्य॰ . . . च om R4; आह om X2*;  b)—शोधयेदित्यारभ्य [omits वृत्तिं . . . (5.160b) भावयेत्] X2*;  c)—वृत्ति॰ conj., वृत्ति॰ all mss, वित्ति॰ B M; विष्णोराराधनेनैव A6; ॰संरोध॰ R1; ॰धनं चैव A1 2 R1 B M; ॰धनं नैव G1 2;  d)—गिरः Y*

[^156]:
    . om X2*;  a)—राजा A5 M+; राज्ञा A6; राज्ञो A1 2 R1 B M; गुणामात्याः A1 2 G1 2 R1 B M;  b)—प्रतीहारो A5 B M; मतः A3 5;  d)—॰मानितः A4 G2

[^157]:
    .  om X2*;  b)—संकल्पकं मनः G1 2; पुनः for विना A4;  d)—महत्पदम् B M

[^158]:
    .  om X2*;  a)—॰र्यसमारूढो A4 G2;  b)—स पुरः स्थितः Y*;  c)—पश्यतो A1 2 5 R1; दृश्यते A3;  d)—ज्ञात्वानुसाक्षि॰ Y*

[^159]:
    .  om X2*;  b)—॰वर्जितं Y* B M; ॰वर्जनम् A1 2 R1;  c)—संबन्धवर्णधर्मांश्च Y*

[^160]:
    .  a–b)—om X2*;  a)—सर्वान्भा॰ Y* A3;  b)—सदास्मी॰ A5;  c)—॰रात्रं A4 B M; तदेकाग्रो R4; d)—तूष्णीमासीत चिन्तयन् Y* A3; f)—पुरे X2* A5 B M; ॰क्षणम् R4; इति om A5

[^161]:
    .  इति add यादवप्रकाशीये Y* A1 2 R1, add यादवीये A3, add यादवप्रकाशविरचिते B M; ॰कर्म नाम G1 2; ॰विधिर्नाम om A4; ॰विधानं नाम A5; ॰विधं नाम A6; नाम om G6 R2 3
