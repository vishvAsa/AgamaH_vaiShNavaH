+++
title = "01 परिव्रज्याविधिः"
+++




**यादवप्रकाशविरचितः**

**यतिधर्मसमुच्चयः**

**प्रथमं पर्व**

**पारिव्राज्यविधिः**  

> ॐकारो वाचको यस्य योगकाले श्रुतो हरेः ।  
> तं श्रुतिश्रेणिनिः श्रेणिश्रयणीयं श्रयामहे ॥[^1]१॥  
> श्रीमाञ्जयति लोकानां नायको गरुडध्वजः ।  
> पाषण्डेभ्यस्त्रयी त्राता येन प्राग्यतिलिङ्गिना ॥[^2]२॥  
> संन्यासविषयाः सर्वाः समाहृत्य श्रुतिस्मृतीः ।  
> क्रियते **यादवेन**ायं **यतिधर्मसमुच्चयः** ॥[^3]३॥   
> विधिः कर्तृदशा लिङ्गं प्रयोगो मुख्यकर्म च ।  
> अहोरात्रक्रियाचारो लिङ्गधर्मा गतिस्थितिः ॥[^4]४॥  
> प्रायश्चित्तानि संस्कार इत्येकादशपर्वकः ।  
> यतिधर्मः क्रमादत्र धर्मशास्त्रेभ्य उद्धृतः ॥[^5]५॥  
> वक्तारो धर्मशास्त्राणां **मनुर्विष्णुर्यमोऽङ्गिराः **।  
> **वसिष्ठदक्षसंवर्तशातातपपराशराः** ॥[^6]६॥  
> **कात्यायनोशनोव्यासा आपस्तम्बो बृहस्पतिः** ।  
> **हारीतशङ्खलिखितयाज्ञवल्क्यात्रिगौतमाः **॥[^7]७॥  
> **बोधायनो वृद्धदक्षः काश्यपः कपिलः क्रतुः** ।  
> **शाण्डिल्यो वृद्धजाबालो दत्तात्रेयश्च देवलः **॥[^8]८॥  
> **गार्ग्यो वृद्धवसिष्ठश्च विश्वामित्रश्च गालवः** ।  
> **मेधातिथिर्भरद्वाजो जमदग्निश्च शौनकः **।  
> **पैठीनसिः सत्यकामो वायु**श्चेत्येवमादयः ॥[^9]९॥  
> एषां शास्त्रेषु संन्यासप्रदेशेष्वेव संचितः ।  
> धर्मोऽयं नान्यदेशेषु नेतिहासपुराणयोः ॥[^10]१०॥

तत्र संन्यासविधिरस्ति वा न वेति निरूप्यते ॥[^11]११॥ तत्र केचिदाहुः<sup>1 </sup>। श्रुतावदृष्टत्वात् श्रुतिविरोधे स्मृतीनामप्रामाण्यात् नास्त्येवेति<sup>2</sup> ॥[^12]१२॥ तथा च **गौतमः**<sup>1</sup> । 

> ऐकाश्रम्यं त्वाचार्याः प्रत्यक्षविधानाद्गार्हस्थ्यस्येति<sup>2</sup> [^13]।।१३॥ [GDh 3.36]

आह **बोधायनः**<sup>1</sup> । 

> तस्य ह वा एतस्य चतुर्धा विभेदमेक आहुः<sup>2</sup> । अदृष्टार्थमेव चत्वार इति कर्मवाद ऐष्टिकसौमिकपाशुकदार्विकहौमिकानाम्<sup>3</sup> । तदेषा भवन्ति<sup>4</sup> । ब्रह्मचारी गृहस्थो वानप्रस्थः परिव्राजक इति<sup>5</sup> । ब्रह्मचारी गुरुशुश्रूषुरामरणात्<sup>6</sup> । वानप्रस्थो वैखानसशास्त्रसमुदाचारेण वने मूलफलाशी तपः शीलः श्रामणकेनाग्निं समाधाय सवनेषूदकमुपस्पृशेत्<sup>7</sup> । अग्राम्यभोजी भैक्षमप्युपयुञ्जीत<sup>8</sup> । ग्रामं च न प्रविशेत्<sup>9</sup> । जटिलश्चीराजिनवासा नातिसंवत्सरं भुञ्जीत<sup>10</sup> । परिव्राजकः परित्यज्य बन्धूनपरिग्रहः परिव्रजेत्<sup>11</sup> । अरण्यं गत्वा मुण्डः शिखी वा कौपीनाच्छादनो वर्षास्वेकत्रस्थः<sup>12</sup> । काषायवासाः सन्नमुसले व्यङ्गारे भुक्तजने निवृत्ते शरावसंपाते भिक्षेत<sup>13</sup> । वाङ्मनःकायदण्डैर्भूतानामद्रोही<sup>14</sup>  ।  पवित्रभृच्छौचार्थमुद्धृताभिरद्भिः कार्यं कुर्यात्<sup>15</sup> । अपविध्य दैविकाग्निकर्माण्युभयतः परिच्छिन्ना मध्यमं संश्लिष्यामह इति ब्रुवन्तः<sup>16</sup>  ।  ऐकाश्रम्यं त्वाचार्या अप्रजननत्वादितरेषाम्<sup>17</sup> । तत्रोदाहरन्ति<sup>18</sup> ।  

> प्राह्लादिर्वै कापिलो नामासुरिरास<sup>19</sup> । स एतान्भेदांश्चकार देवैः स्पर्धमानः<sup>20</sup> । तस्मान्मनीषी नाद्रियेतेति<sup>21</sup> ।  
> दृष्टार्थत्वात्<sup>22</sup> । तदेषाप्यनूद्यते<sup>23</sup> ।  
> एष नित्यो महिमेति<sup>24</sup> । [TB 3.12.9.7–8]  
> स ब्रूयात्<sup>25</sup> ।  
> येन सूर्यस्तपति . . . सांपराय इति<sup>26</sup> ।<sup> </sup>[TB 3.12.9.7]  
> इमे ये नार्वाङ् न परश्चरन्ति न ब्राह्मणासो न सुतेकरासः । त एते वाचमभिपद्य पापया सिरीस्तन्त्रं तन्वते अप्रजज्ञय इति<sup>27</sup> ॥<sup> [RV 10.71.9]</sup>  
> प्रजाभिरग्ने अमृतत्वमश्याम्<sup>28</sup> ।<sup> </sup>[RV 5.4.10]  
> जायमानो वै ब्राह्मणस्त्रिभिर्ऋणवा जायते । ब्रह्मचर्येणर्षिभ्यो यज्ञेन देवेभ्यः प्रजया पितृभ्य इति<sup>29 </sup> ।[TS 6.3.10.5]   
> एवमृणसंयोगवादीन्यसंख्यातानि भवन्ति निषेधाश्च<sup>30 </sup>॥[^14]१४॥  \
[BDh 2.11.9–33] 

**आपस्तम्बः**<sup>1</sup> ।

> त्रयीं विद्यां ब्रह्मचर्यं प्रजातिं श्रद्धां तपो यज्ञमनुप्रदानम्<sup>2</sup> । य एतानि कुर्वते तैरित्सह स्मो रजो भूत्वा ध्वंसतेऽन्यत्प्रशंसन्निति<sup>3</sup> ॥[^15]१५॥ [ApDh 2.24.8]

तस्मात् श्रुतावदृष्टत्वात्प्रत्यक्षश्रुतिविरोधे स्मृतीनामप्रामाण्यान्न सन्त्यूर्ध्वरेतस आश्रमा इति ॥[^16]१६॥ अथ स्यात्<sup>1</sup> । अस्ति श्रुतिर्वाजसनेयिनां प्रत्यक्षा<sup>2 </sup>।

> एतमेव प्रव्राजिनो लोकमिच्छन्तः प्रव्रजन्तीति<sup>3</sup> । [BaU 4.4.22]  

> तस्माद्ब्राह्मणः पाण्डित्यं निर्विद्य बाल्येन तिष्ठासेत् । बाल्यं च पाण्डित्यं च निर्विद्याथ मुनिरिति च<sup>4</sup> ॥[^17]१७ ॥ [BaU 3.5.1]

आचारं च दर्शयति<sup>1 </sup>।

> एतद्ध स्म वै पूर्वे विद्वांसः प्रजां न कामयन्ते । किं प्रजया करिष्यामो येषां नोऽयमात्मायं लोक इति<sup>2 </sup>। [BaU 4.4.22]  

> अग्निहोत्रं न जुहुवाञ्चक्रिर इति च<sup>3 </sup>॥[^18]१८॥ 

अत्रोच्यते<sup>1 </sup>। किं पारिव्राज्यं पुरुषार्थं विधीयते उत पाणिग्रहणादिवदनुष्ठानान्तरार्थम्<sup>2 </sup>। पुरुषार्थत्वे तु स स्वर्गः स्यादिति [PMS 4.3.7.15] न्यायेन स्वर्गार्थं वा स्यादन्यार्थं वा<sup>3 </sup>। न तावत्स्वर्गार्थमपवर्गप्रकरणविरोधात्<sup>4</sup> । तथा हि सर्वत्रापवर्गप्रकरण एव पारिव्राज्यं विधीयते<sup>5</sup> । तेनापवर्गप्रकरण एव कथंचित्संबन्धो वाच्यः<sup>6</sup> । सोऽपि वा न शक्यते वक्तुं ज्ञानादेवापवर्गश्रुतेः<sup>7</sup>।

> तमेवं विदित्वाति मृत्युमेति । नान्यः पन्था विद्यतेऽयनायेति<sup>8 </sup>॥   

> [VS 31.18]  
> विद्ययैव तदारोहति यत्र कामाः पराहताः ।   
> न तत्र दक्षिणा यन्ति नाविद्वांसस्तपस्विन इति<sup>9</sup> [^19]।।१९॥   
> [SB 10.5.4.16]

अथ ज्ञानानुष्ठानाङ्गत्वेन विधीयत इति मतम्<sup>1</sup> । नैतत्<sup>2</sup> । ज्ञानानुष्ठानं गृहस्थानामपि संभवतीति न तदर्थमाश्रमान्तरविधिः कल्प्यः<sup>3</sup> । कल्प्यमानोऽपि नाश्रमान्तरं प्रापयेत्<sup>4</sup> । किंत्वाहिताग्निव्रतवद् गृहस्थानामेव किंचित्पारिव्राज्यं नाम व्रतं विदध्यात्<sup>5</sup> । तच्च प्रवृत्तगार्हस्थ्याविरोधी कश्चित्सङ्गत्यागात्मको धर्म इति गम्यते<sup>6</sup> । स्मृतिषु दृष्टानां धर्माणां श्रुतिविरोधान्न संग्रहः<sup>7</sup> । न च पारिव्राज्यशब्द एवाश्रमान्तरवचनोऽन्यत्र प्रसिद्धः अश्रौतत्वप्रसङ्गात्<sup>8</sup> । तथा च स्मृतिप्रसिद्धं पारिव्राज्यमियं श्रुतिर्विद्यास्तुतयेऽनुवदतीति स्यादित्थं महीयसी विद्या यद्बलाद्विहितान्यपि कर्माणि परित्यजन्तो न प्रत्यवयन्तीति<sup>9</sup> [^20]।।२०॥

तस्मादग्निहोत्रादिवदसाधारणस्य गृहस्थेष्वसंभवतः श्रौतस्याश्रमधर्मस्याभावात् भिक्षाटनादीनां च संध्यावन्दनादिवदाचारत्वेनाश्रमधर्मार्थत्वात् स्वयमाश्रमधर्मत्वानुपपत्तेः न पारिव्राज्यं नामाश्रमोऽस्तीति केचिदाचार्या मन्यन्ते [^21]।।२१॥

अत्रोच्यते<sup>1</sup> । अस्त्यसाधारणो धर्मो ज्ञानयोगो नाम<sup>2</sup> । तथा हि सत्यादीनि मानसान्तानि कर्माण्युपन्यस्य   

> तस्मान्यासमेषां तपसामतिरिक्तमाहुः । [MNU 538]

इति श्रुत्या संन्यासं विधाय  

> आत्मानं युञ्जीत । [MNU 540]

इति न्यासशब्दवाच्यं ज्ञानयोगं विधत्ते<sup>3</sup> । ज्ञानयोगो नाम केवलस्य ज्ञानमात्रस्यानुष्ठानम्<sup>4</sup> । न ह्यसौ गृहस्थानां संभवति अग्निहोत्रादेरप्यनुष्ठेयत्वात्<sup>5</sup> । अतस्तेषां कर्मयोग एव<sup>6</sup> । कर्मयोगो नाम ज्ञानकर्मसमुच्चयानुष्ठानम् ततो मोक्षः<sup>7</sup> । परिव्राजकानां तु ज्ञानयोगादेव मोक्षः<sup>8</sup> । अत एषां कर्माभावात्कर्मसंपादनं परेण दर्शयति<sup>9</sup> ।  

> तस्यैवं विदुषो यज्ञस्यात्मा । [MNU 543]

इत्यनुवाकेन इयमप्यहन्यहन्यनुष्ठेयैव परिव्राजकस्य विधीयते<sup>10</sup> । न स्तुतिमात्रमपूर्वत्वात्<sup>11</sup> [^22]।।२२॥

ननु परिव्राजकानामपि संध्यावन्दनादिकर्माणि सन्ति<sup>1</sup> । सत्यम्<sup>2</sup> । तेषां समाचारत्वात् आश्रमधर्मार्थत्वमेव न मोक्षार्थत्वम्<sup>3</sup> । मोक्षार्थं तु ज्ञानयोग एव<sup>4</sup> । तदर्थानि संध्यावन्दनादीनि<sup>5</sup> । न हि संध्याहीनस्य तत्राधिकारः  

> संध्याहीनोऽशुचिर्नित्यमनर्हः सर्वकर्मसु ।

इति स्मरणात्<sup>6</sup> ।  

> आचारहीनं न पुनन्ति वेदाः ।

इति च<sup>7</sup> । जपतपोभिक्षाटनादीनामपि यमनियमेष्वन्तर्भावो वर्ण्यते<sup>8</sup> । यमनियमादीनां च योगाङ्गत्वं सर्वशास्त्रसिद्धम्<sup>9</sup> । अतस्तेषामपि ज्ञानयोग एवान्तर्भावः<sup>10</sup> [^23]।।२३॥

तस्मात्परिव्राजकानां ज्ञानयोगो गृहस्थानां कर्मयोग इति स्थितम्<sup>1</sup> । \
तथा च 

> न कर्मणा न प्रजया धनेन त्यागेनैके अमृतत्वमानशुः । <sup>[MNU 227]</sup>

इति कर्मत्यागेनैवामृतत्वं श्रूयते<sup>2</sup> ।   

> वेदान्तविज्ञानसुनिश्चितार्थाः   
> संन्यासयोगाद्यतयः शुद्धसत्त्वाः ।  
> ते ब्रह्मलोके तु परान्तकाले   
> परामृतात्परिमुच्यन्ति सर्वे ॥ [MNU 229–30]

इति च<sup>3</sup> । 

तथा च भगवान्वासुदेवः<sup>4</sup> ।  

> ज्ञानयोगेन सांख्यानां कर्मयोगेन योगिनाम् इति<sup>5</sup> [^24]।।२४॥  \
	[BhG 3.3]

तदेवमसाधारणस्य धर्मस्य भावात् अस्ति पारिव्राज्यं नाम श्रौत आश्रमः<sup>1</sup> । तन्मूलत्वाच्च स्मृतीनां प्रामाण्यम्<sup>2</sup> । न चैष धर्मो गृहस्थानां संभवति भिक्षाचर्यं चरन्तीति सर्वत्र द्रव्यत्यागश्रवणात्<sup>3</sup> । तस्मादाश्रमान्तरमेव पारिव्राज्यमिति सिद्धम्<sup>4</sup> [^25]।।२५॥

> इति यादवप्रकाशेन विरचिते यतिधर्मसमुच्चये पारिव्राज्यविधिर्नाम प्रथमं पर्व [^26]।।२६॥


<!-- Footnotes themselves at the bottom. -->
## Notes

[^1]:
    १.  om Y* ;  a)—अकारो R4 B M;  c)—श्रुतीनां for तं श्रुति<sup>° </sup>A5;  d)—श्रियामहे A1; समाश्रये R4 M+

[^2]:
    २.  d)—दृश्यते येन लिङ्गिना R4 M+

[^3]:
    ३.  c–d)—om B;  c)—ज्ञायते R4 M+

[^4]:
    ४.  d)—धर्मो A1 2 R 1 2 4 B M;  ॰स्थिती A4 B

[^5]:
    ५.  a)—संस्कारा R4; b)—॰पर्वका: R4  M+;  c)—॰धर्मा: M+;  d)—सर्वशा<sup>° </sup>A1 2 R1 M+; उद्धृताः M+

[^6]:
    ६.  om Y*;  c)—॰संवर्तः A1 ॰संवर्ताः A2 R3;  d)—॰शरौ A2

[^7]:
    ७. * *om Y*;  b)—॰म्बबृहस्पती A1 2 R1;  c)—हारीतः A5 R2 3 B M; ॰लिखिता R4; ॰लिखितौ B M

[^8]:
    ८.  om Y*;  c)—शाण्डिल्य॰ R3 M+; ॰जाबालौ M+; ॰जाबाल्यौ R3; ॰जाबालिर्दत्ता॰ R4

[^9]:
    ९.  om Y*

[^10]:
    १०.  om Y*;  a)—येषां A1 5; सर्वेषां for संन्यास<sup>° </sup>A6;  b)—संचिताः A5; सन्ति नः B; सन्तितः M

[^11]:
    ११.  वा om Y* A1 R1 4; विचार्यते R2 3 B M

[^12]:
    १२. 1)—तत्र om Y* A1 2 R1; अत्र R2 3 4 B M;  2)—यावज्जीवश्रुति॰ Y* A5 M+; स्मृतीनां प्रामाण्यं M+; नास्त्येव B M

[^13]:
    १३.  १)—च om A5;  2)—ऐका॰. . .॰चार्याः om A5; एके for ऐकाश्रम्यं A1 2 R1 2 3; ॰श्रम्यत्वादाचार्याः G1; एकाश्रम्य एव इत्याचार्याः R4; गार्हस्त्य इति B M

[^14]:
    १४.  1)—आह om Y*;  2–16)— om Y*;  2)—भेदमेक B M;  3)—अत्र दृष्टार्थ<sup>° </sup>R4 B M; ये चत्वार B M; कर्मवादी R4; गृहैष्टि॰ M+; ॰दार्विहौ<sup>° </sup>R2 B M;<sup> °</sup>सौरकानाम् A5;  4)—॰षाभिवदन्ति B M; <sup> </sup>5)—om R2 B M;  6)—॰मरणम् A6 B M;  7)—वानप्रस्थो conj. following BDh & B M, om in all mss; ॰शास्त्र॰ om A5; श्रावणके<sup>° </sup>A5; ॰स्पृशेत् add in margin वनी नातिसंवत्सरं भुञ्जीत A1;  8)—भैक्षमुप॰ R4; भैक्षमपि युञ्जीत A2;  11)—परिव्रज्य बन्धू॰ A2;  12)—मुण्डी A1 2 R1; ॰कस्थम् A5;  13)—भुक्तवर्जिते R2 3 4 B M; निवृत्ते<sup> </sup>conj. following BDh, B M and marginal addition वृत्ते in A1 2, om in all mss;  15)—पात्रभृ॰ R3 4; पवित्रं बिभ्रत् शौ॰  B M;  16)—अपविद्धदै॰ A1 2 R1 3 4 M+; ॰विध्यादैवि॰ A5; दैविकानि कर्माणि R2 B M; मध्यमं add पदं A5;  17)—एकाश्रमत्वादाचार्यात्प्रजन॰ A1 2 [॰चार्यः प्र॰ A2]; ऐकत्वाश्रम्यत्वाचार्यात् R4; एकाश्रमं A5; अप्रज<sup>° </sup>. . . [27] इति lacuna A6; अप्रजननार्थत्वादि<sup>° </sup>R5; ॰त्वादेतेषाम् R3;  19)—वै om A1 2 5 R1 4; कपिलो R2 5; नामाश्रमारि॰ A1 2 R1 [A1 corrected to नामासुरि॰]; नामाश्रमणसुरि<sup>° </sup>R4<sup>;</sup> नामाश्रविरास<sup> </sup>A5;  21)—नाद्रियेत Y* A5 R1 4;  22–27)—om Y* ;  22)—अदृष्टत्वात् A5;  23)—॰षाभ्यनूच्यते R4 M;  27)—॰जज्ञय conj., all mss read ॰ज्ञीय;  29)—ब्रह्मचर्येण . . . पितृभ्य om Y*;  30—॰योगवादीनि वचनान्यसंख्या<sup>° </sup>A1 2 R1<sup>; °</sup>योगादिवचनान्यसंख्या॰ A4 M+; ॰योगादीनि वचनान्यसंख्या॰ G1 2 3; सन्ति A5 6

[^15]:
    १५.  2)—त्रयी A1 2 R1 2; प्रजापतिं A6 G3 R2 3 4;  3)—य om G 1 2 3 B M; येतानि A5; तैरित्स॰ conj., all mss read तैरुत्स॰

[^16]:
    १६.  lacuna A6; ॰दृष्टत्वादिति प्रत्य॰ X2*; ॰दृष्टत्वाद्धि प्रत्य॰ M+; ॰श्रुति॰ om M

[^17]:
    १७.  1)—om Y* A1 2 R1;  2)— अस्मृति for अस्ति R4;  3)—एवमेव A1 2 6 G1 3 R1 2 3; प्रव्रजन्ति Y* A1 2 R1;  4)—ब्राह्मणः om A4 5; बाल्येन . . . निर्विद्य om G3

[^18]:
    १८.  1)—च om A5 R2 4 B M;  2)—एतद्धर्मं वै A1 2 R1; तत्पूर्वे A1 2 4 G2 3 R1; एषां R1 2 3 4 G6;  3)—न om A1 2 R1 3; च om Y*

[^19]:
    १९.  २)—॰षार्थार्थं B M; ॰षार्थन्तरार्थं A5; ॰षार्थन्तरं A6;  ॰ग्रहणवद॰ M+; ॰ष्ठानार्थम् B M;  3)—॰षार्थार्थत्वे M; ॰षार्थे G2; सर्वार्थत्वशस्यत्वादि<sup>° </sup>for तु . . . स्यादि<sup>° </sup>A5; स्वर्गार्थमन्या॰ A4 G2 3 R2 B M; वा स्यादित्यन्या॰ A1 2 R1 4; ॰न्यार्थत्वं R4;  3–4)—इति न्यायेन . . . ॰रोधात् om G1;  7)—वा om A1 2 R1 2 3 M+; येन for वा न A6;  8)—तमेव G2 R2;  9)—अविद्य॰ A5; समाहिताः B M; तत्रादक्षका B M; न विद्वांस॰ Y* A1 2 R1 2 4; विद्वांस॰ for नाविद्वांस<sup>° </sup>A6; नातप॰ B M; इति च Y* B M

[^20]:
    २०.  ३)—॰स्थानां संभ॰ B M; संभवति A5 M+; न om A6 R2 3 4 M+; कल्प्यः om A6 R2 3 M+;  5)—om G3; ॰नामेव add ब्रह्मनिष्ठानां A4 G1 2 [A1 in margin]; 5–6)—पारिव्राज्यं . . . कश्चित् om R4;  6)—प्रवृत्त<sup>° </sup>om X2* B M, पूर्ववृत्त॰ Y* M+, प्रवृद्ध॰A1 2 R1 M+; ॰विरोधः A2 5; ॰विरोधं A6; ॰त्यागपरो A5;  7)—स्मृतिदृष्टा॰B M; स्मृतिविरो॰ A5; संशयः R4;  8)—न तु M+;  9)—स्मृतिर्वि<sup>° </sup>M+;  ॰स्तुतयो A2 G1; ॰द्याश्रुतये A5; ॰वदन्तीति A2 M+; कर्माण्यपरि॰ A6; प्रव्रजन्तो A5

[^21]:
    २१.  गृहस्थेष्वेव संभ॰ A1 2 6 R1; ॰धर्माभा॰ M+; ॰धर्मत्वाभा॰ M+; ॰टनादीनि X2*; च om Y* A1 2 R1 B M; ॰श्रमार्थत्वात् A6; ॰श्रमधर्मत्वात् A5; ॰धर्मानुप॰ A1 2 M+; ॰श्रमधर्मोऽस्तीति Y* A1 2 R1 M+; ॰श्रमो नास्तीति R4

[^22]:
    २२.  २)—॰धारणधर्मो R3 4;  3)—हि om Y* A1 2 R1; मानसान्तानि om A5; संन्यासमेषां वि<sup>° </sup>B M; संन्यासशब्द॰ A5 G1; अध्यासशब्द॰ A4 6;  5)—॰होत्रादेरनुष्ठेय॰ A6;  6)—एव om Y*;  7)—कर्मसंन्यासश्च कर्मयोगानां [॰योगिनां A4] for कर्मयोगो नाम Y*;  8)—om M+; परिव्राजिनां A1; ज्ञानादेव R4;  9)—अतस्तेषां Y* A1 2 R1 M+;  10)—॰स्यात्मा add यजमान R4

[^23]:
    २३.  १**)**—॰जकानां संध्या॰ Y*; ॰नादीनि A6 R2 3 4 M+; ॰कर्माणि om R2 3; भवन्ति A4 G2 3;  2)—सत्यं नास्ति M+;  3)—समयाचा॰ Y* A1 2 R1 B M; आचार॰ R2 3 M+; ॰कर्मार्थत्व॰ A4 6 G2 3 R2 3 M+;  4)—ज्ञानमेव A1 2 R1 M+; ज्ञानमात्रानुष्ठानमेव A4 G2 3 M+;  5)—एतदर्थानि M+; ॰नादीनीति B M;  6)—संध्यादिही॰ X2* G1 3 B M; संध्यावन्दनही॰ A4 G2; संध्यावन्दनादिही<sup>° </sup>M+;  7)—च om A4;  8)—जपदमतपो॰ A1 2 R1; ॰तपोदमभि॰ G1 M+; ॰क्षाटनादियम॰ A5; यम॰ om A6; वक्ष्यते Y* A5 R2 M+;  10)—ततस्ते॰ A4; ज्ञानेऽन्तर्भा॰M+; ॰योगान्तर्भा॰ Y* A1 2 R1

[^24]:
    २४.  १)—इति च B M; स्थितः A2; सिद्धम् Y* M+;  2)—तथा च om Y*; अथ च R3 M+; ॰त्यागेनामृ<sup>° </sup>X2* B M;  3)—च omY* R4;  4)—तथा च om A6; वासुदेवः om Y*

[^25]:
    २५.  १)—॰धारणधर्म॰ A5; धर्मस्य om B M (ed. notes धर्मस्य इति पदं लेखकप्रमादाल्लुप्तमिव); धर्मस्याभा॰ A1 R1 4 M+; श्रौताश्र॰ X2* A5; ॰श्रम इति R2 3 4 M+;  2)—॰लत्वात्स्मृ॰ B M; तत्सत्त्वाच्च श्रुतीणां R4; प्रामाण्यम् om A5;  3–4)—om A6;  3)—नैष R2 3 B M; चरन्तिA4 G1 2; चरेति A1 2 R1; सर्वद्रव्य॰ G1 2 3; सर्वत्याग॰ B M; ॰त्याग एव श्रव॰ A1 2 5 R1; 4)—॰न्तरमेवेति सिद्धम् A4 G1; ॰न्तरमेवेदं सिद्धम् G2; ॰व्राज्यं सिद्धम् A3

[^26]:
    २६.  ्रयादव॰ . . . ॰चिते om Y*; भगवद्याद॰A1 R1 M+; भगवद्यादवेन A2; भगवता याद॰ A3 6; ॰प्रकाशविर॰ A5 6 G6 R4; पारिव्राज्यं नाम A 1 2 5 R1
