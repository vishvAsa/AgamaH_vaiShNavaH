+++
title = "10 प्रायश्चित्तविधिः"
+++


**दशमं पर्व**

**प्रायश्चित्तविधिः**

अथ प्रायश्चित्तान्युच्यन्ते<sup>1</sup> । तत्र **वायुः**<sup>2</sup>।  

> प्रायश्चित्तानि कार्याणि यान्यकामकृतानि च ।  
> कृतानि कामतश्चापि तत्र चेत्यपरे विदुः ॥ 1 ॥  
> पापं तु त्रिविधं ज्ञेयं वाङ्म नःकायसंभवम् ।  
> संततं स्यादहोरात्रं येनेदं दह्यते जनः ॥ 2 ॥  
> न कर्माणि न चाप्यायुस्तिष्ठतीति परा श्रुतिः ।  
> प्रायश्चित्तं क्षणेनाथ प्रयुञ्ज्यादायुषि स्थिते ॥ 3 ॥  
> अभ्यासाद्रमते पापे वर्धते दिनसंख्यया ।  
> अभ्यासे बुद्धिपूर्वे च प्रायश्चित्तेन शोधयेत् ।  
> शोधयेत्तावदात्मानं यावच्चित्तं प्रसीदति  ॥ 4 ॥  
> यदि स्यात्पातकं किंचिद्योगी कुर्यात्प्रमादतः ।  
> योगमेव निषेवेत नान्यां कुर्वीत निष्कृतिम् ॥ 5 ॥  
> प्राणायामप्रत्याहारध्यानयोगसमन्वितः ।  
> नश्येत्प्रमादजो दोषो व्रतैर्नान्यैरनुष्ठितैः ॥ 6 ॥

अभ्यासे बुद्धिपूर्वे च व्रतानुष्ठानं प्रमादकृते योग इत्युक्तम्<sup>1</sup> । तदाह **हारीतः**<sup>2</sup>।

> योगाभ्यासरतस्येह नश्यन्ते पातकानि तु ॥ 7 ॥ [see 8.56]

**अत्रिः**<sup>1</sup>।  

> चान्द्रायणं पराकं वा कृच्छ्रं सान्तपनादि वा ।  
> न शक्नोति यतिः कर्तुं स कुर्यात्प्राणसंयमम् ॥ 8 ॥  
> यत्पापं नश्यते पुंसामेकाह्नोऽभोजनेन तु ।  
> जपात्त्रिकसहस्रस्य तत्पापं नश्यति ध्रुवम् ॥ 9 ॥  
> जपात्त्रिकसहस्रस्य यत्पापं नाशयेद् द्विजः ।  
> प्राणायामशतेनैव तत्पापं नश्यतेऽखिलम् ॥ 10 ॥  
> प्राणायामसहस्रेण यत्पापं नश्यते द्विजैः ।  
> क्षणमात्रेण तत्सम्यग्घरेर्ध्यानात्प्रणश्यति ॥ 11 ॥  
> प्राणायामाज्जपाद्ध्यानान्नान्यद्भिक्षोर्विशोधनम् ।  
> तस्मात्तान्येव कुर्वीत यतिः शुद्ध्यर्थमात्मनः ॥ 12 ॥  
> प्राणायामशतं भिक्षुर्यः करोति दिने दिने ।  
> पितृमातृगुरुघ्नोऽपि त्रिभिरेभिर्विमुच्यते ॥ 13 ॥

**जमदग्निः**<sup>1</sup>।  

> प्राणायामैश्च ध्यानैश्च जपैश्च सततं कृतैः ।  
> दह्यन्ते सर्वपापानि पावकेनेन्धनं यथा ॥ 14 ॥

**व्यासः**<sup>1</sup>।  

> उपपातकेषु सर्वेषु पातकेषु महत्सु च ।  
> रजन्याः पादमेकं तु ब्रह्मध्यानेन शुध्यति ॥ 15 ॥

**गालवः**<sup>1</sup>।

> ईश्वरदर्शनं सर्वप्रायश्चित्तमिति<sup>2</sup> ॥ 16 ॥

**वायुः**<sup>1</sup>।  

> भवेद्योगोऽप्रमत्तस्य योगो हि परमो मतः ।  
> न हि योगात्परं किंचिन्नराणां विद्यते हितम् ॥ 17 ॥  
> पवित्राणां पवित्रं तत्पावनानां च पावनम् ।  
> तस्माद्योगं प्रशंसन्ति तत्क्षमस्य मनीषिणः ॥ 18 ॥

**जमदग्निः**<sup>1</sup>।  

> अथ वा यद् गुरुर्ब्रूयात्तत्कार्यमविशङ्कया ।  
> निग्रहेऽनुग्रहे वापि गुरुः सर्वत्र कारणम् ॥ 19 ॥

**वायुः**<sup>1</sup>।  

> व्यतिक्रमेत्तु यः कश्चिद्वाङ्मनःकायकर्मभिः ।  
> सभ्याः सर्वे विनिश्चित्य यद् ब्रूयुस्तत्समाचरेत् ॥ 20 ॥

**अत्रिः**<sup>1</sup>।  

> उपपातकिनो भिक्षोस्तथा लघ्वशनं जपः ।  
> मौनं कालत्रयस्नानं विहितानि विशेषतः ॥ 21 ॥  
> सहस्रासुयमान्कृत्वा प्रणवस्यायुतं जपेत् ।  
> ततस्त्रिकसहस्राणां विधिना पञ्चविंशतिः ।  
> अरण्ये व्रतमेतत्तु कृत्वा भिक्षुर्विशुध्यति ॥ 22 ॥

अथ संध्यातिक्रमप्रायश्चित्तमुच्यते<sup>1</sup> । तत्र **देवलः**<sup>2</sup>।  

> संध्यालोपोऽनातुरस्य यदि जातः प्रमादतः ।  
> जपात्त्रिकसहस्रस्य शुध्यते नात्र संशयः ॥ 23 ॥

**गर्गः**<sup>1</sup>।  

> भिक्षुः संध्यामतिक्रम्य प्रायश्चित्तेन युज्यते ।  
> जपेत्त्रिकसहस्रं तु प्राणायामशतं तथा ॥ 24 ॥

**गालवः**<sup>1</sup>।

> अर्धोदित उपस्थानं कुर्यात्<sup>2</sup> । कालातिक्रमं कृत्वा प्राणायामान्द्वादशैव तु धारयेत्<sup>3</sup> ॥ 25 ॥

अथ भिक्षाटनप्रायश्चित्तम्<sup>1</sup> । तत्र **देवलः**<sup>2</sup>।

> उपस्थानं कृत्वा चिरकालं न तिष्ठेत्<sup>3</sup> । चिरकालं स्थित्वा प्राणायामान्षोडशाचरेत्<sup>4</sup> । उपस्थानं कृत्वा देवतावृद्धादीनां नमस्कारं न कुर्यात्<sup>5</sup> । अज्ञानात्कृत्वा षोडश प्राणायामान्धारयेत्<sup>6</sup> । उपस्थानं कृत्वा भिक्षाग्रहं न व्यतिक्रमेत्<sup>7</sup> । व्यतिक्रमं कृत्वा प्राणायामांस्त्रिंशच्चरेत्<sup>8</sup> । उपस्थानं कृत्वा एकभिक्षां न समाचरेत्<sup>9</sup> । यदि समाचरेत्प्राजापत्यं समाचरेत्<sup>10</sup> ॥ 26 ॥

**भरद्वाजः**<sup>1</sup>।

> संभाषणादीन्परिहरेत्<sup>2</sup> । अज्ञानात्कृत्वा प्राणायामत्रयं कुर्यात्<sup>3</sup> । सव्येनादाय पात्रं त्रिदण्डं दक्षिणे न क्वचिदपि परिवर्तयेत्<sup>4</sup> । अज्ञानात्परिवर्तनं कृत्वा त्रीन्प्राणायामांश्चरेत्<sup>5</sup> । सव्येनादाय पात्रं दक्षिणस्थत्रिदण्डे न संश्लेषयेत्<sup>6</sup> । संश्लेषणं यदा करोति तदा प्राणायामान्षडाचरेत्<sup>7</sup> । भिक्षार्थं चोपस्थानं कृत्वा प्रविश्य नोपविशेत्<sup>8</sup> । क्वचिदुपविशन्प्राणायामान्द्वादश धारयेत्<sup>9</sup> । यदि भिक्षुः प्रमादेन  शूद्रोदक्याचोदितं  गृह्णाति  भैक्षं  प्राणायामान्षोडश धारयेत्<sup>10</sup>  ।  त्रिदण्डं बहिः स्थाप्य भिक्षां न याचयेत् न च गृह्णीयात्<sup>11</sup> । यदि गृह्णीयात्प्राणायामान्षोडश धारयेत्<sup>12</sup> । त्रिदण्डं कराद्विहाय भिक्षां न याचयेत् न गृह्णीयात्<sup>13</sup> । अज्ञानात्कृत्वा प्राणायामशतं चरेत्<sup>14</sup> ॥ 27 ॥

**देवलकाश्यपौ**<sup>1</sup>।  

> श्वखरोष्ट्राखुमार्जारभासवानरसूकरान् ।  
> नीलीकाष्ठाचियने नरास्थि ग्रामकुक्कुटम् ॥ 28 ॥  
> सृगालं च कृतघ्नं च शूद्रं मद्यपमेव च ।  
> त्यक्तोपवीतं नं च पाषण्डानुगतं द्विजम् ॥ 29 ॥  
> विश्रम्भघातिनं चैव देवब्राह्मणनिन्दकम् ।  
> अगारदाहिनं चैव धर्मविक्रयिणं तथा ॥ 30 ॥  
> अमेध्यनिचयं षण्ढं स्पृा देवलकं यतिः ।  
> स्थाप्य पात्रं शुचौ देशे शुभं गच्छेज्जलाशयम् ॥ 31 ॥  
> शौचं कृत्वा यथान्यायं क्षालयेच्च मृदम्भसा ।  
> यत्स्यादुपहतं चाङ्गं मृद्भिर्द्वादशभिर्यतिः ॥ 32 ॥  
> अद्भिः संशोध्य तत्सर्वं तथा स्नानं समाचरेत् ।  
> आचम्य प्रयतो भुक्त्वा प्राणायामान्षडाचरेत् ॥ 33 ॥  
> आपो हि ष्ठेति तिसृभिर्मार्जयित्वा पुनः पुनः ।  
> जलेऽघमर्षणं कृत्वा पुनः स्नानं समाचरेत् ॥ 34 ॥  
> भिक्षाधारं समादद्यात्त्रिकेणाभ्युक्ष्य वारिणा ।  
> निमज्जयेत्पुनस्तोये शुद्ध्यर्थं सकरे तथा ॥ 35 ॥  
> एवमेषां तु संस्पर्शे भिक्षा भिक्षोर्विशुद्ध्यति ।  
> यदि पात्रेऽन्यसंसर्गस्तदा शुध्यति नान्यथा ॥ 36 ॥  
> यदि पात्रेऽन्यसंस्पृष्टिः श्वकाकादिभिरन्त्यजैः ।  
> यदा च चरते तत्र तदा चान्द्रायणं चरेत् ॥ 37 ॥

**जमदग्निः**<sup>1</sup> ।  

> श्वकाकक्रोडवेश्याविट्खरोष्ट्रस्पर्शने यतिः ।  
> सभैक्षस्तु जले मः शुध्येज्जप्त्वाघमर्षणम् ॥ 38 ॥

**वृद्धजाबालिः**<sup>1</sup>।  

> भिक्षामटन्यः संन्यासी शुनोऽमेध्यं च वा स्पृशेत् ।  
> भिक्षां गृहीत्वा स्नात्वा च प्राणायामान्षडाचरेत् ॥ 39 ॥  
> भिक्षां पवित्रां कुर्वीत गायत्र्या प्रणवेन च ।  
> वारुणेन तु मन्त्रेण प्रोक्षितं तु ततः शुचिः ॥ 40 ॥

**गर्गः**<sup>1</sup>।

> पतिते पात्रे भिक्षां गृहीत्वा प्राणायामांस्त्रिंशच्चरेत्<sup>2</sup> ॥ 41 ॥

**गालवः**<sup>1</sup>।

> मत्स्यमांसं यद्गृहे पच्यते तद्गृहं वर्जयेत्<sup>2</sup> । तत्र गृहीत्वा प्राणायामान्द्वादश धारयेत्<sup>3</sup> ॥ 42 ॥

**देवलः**<sup>1</sup>।  

> ग्रामाद्बहिस्तथा ग्रामे यदि भिक्षां समाचरेत् ।  
> उभयत्र च गृह्णानश्चरेत्सान्तपनव्रतम् ॥ 43 ॥

**जमदग्निः**<sup>1</sup>।  

> ग्रामे प्रविष्टे भिक्षार्थं यदि भिक्षा न लभ्यते ।  
> ग्रामे द्वितीये भिक्षित्वा तप्तकृच्छ्रं समाचरेत् ॥ 44 ॥  
> पात्रे तु पतिते भैक्षे एकभिक्षां समाचरेत् ।  
> प्राणायामशतं कुर्याच्छुध्यर्थं यतिरात्मनः ॥ 45 ॥  
> भिक्षां माधूकरीमश्नन्नैवेद्यमपि वर्जयेत् ।  
> प्राजापत्येन कृच्छ्रेण शुध्यते नात्र संशयः ॥ 46 ॥  
> भिक्षां माधूकरीमश्नन्नैवेद्ये तु विसर्जिते ।  
> परतोऽन्नमभुञ्जानस्त्रिरात्रेणैव शुध्यति ॥ 47 ॥

**गालवः**<sup>1</sup>।

> परान्नं भिक्षान्नं चैकस्मिन्नह्नि भुक्त्वा गायत्रीमयुतं जपेत्<sup>2</sup> ॥ 48 ॥

**देवलः**<sup>1</sup>।  

> पात्रे कृत्वा निवेद्यं तु यदि मन्त्रं न विन्यसेत् ।  
> जपात्त्रिकसहस्रस्य विरजा जायते यतिः ॥ 49 ॥  
> उदक्याशवचण्डालचोरनकपालिनः ।  
> पतितान्पिशुनान्स्पृा भिक्षां भिक्षुः परित्यजेत् ॥ 50 ॥  
> पतितान्नं सकृद्भुक्त्वा प्रायश्चित्तं चरेद्यतिः ।  
> वज्रकृच्छ्रत्रयं कृत्वा शुध्यते नात्र संशयः ॥ 51 ॥  
> यवप्रसृतिमात्रं तु गवां मूत्रेण संपचेत् ।  
> अमावास्यायामश्नीयाद्वज्रकृच्छ्रमिदं महत् ॥ 52 ॥  
> प्राजापत्यं तु वा कृच्छ्रं चरेत्पतितभोजने ।  
> अज्ञानात्तु सकृद्भुक्त्वा प्राजापत्येन शुध्यति ॥ 53 ॥  
> प्राणायामशतं कुर्यात्पादकृच्छ्रं समाचरेत् ।  
> त्रिरात्रं शङ्खपुष्पं वा पक्त्वाढ्यं पयसा पिबेत् ॥ 54 ॥

**हारीतः**<sup>1</sup>।  

> शङ्कास्थाने समुत्पन्ने भक्ष्यभोज्यस्य संकरे ।  
> आहारशुद्धिं वक्ष्यामि तन्मे निगदतः शृणु ॥ 55 ॥  
> अक्षारलवणां कृत्वा पिबेद् ब्रह्मसुवर्चलाम् ।  
> त्रिरात्रं शङ्खपुष्पं वा पयसा सह पाययेत् ॥ 56 ॥  
> पालाशबिल्वपत्राणि कुशान्पद्मानुदुम्बरान् ।  
> क्वाथयित्वा पिबेदापस्त्रिरात्रेण विशुध्यति ॥ 57 ॥  
> कपिलापञ्चगव्येन विधियुक्तेन वा पुनः ।  
> पीत्वा शुद्धिमवाप्नोति अभक्ष्यान्नस्य भक्षणात् ॥ 58 ॥

**अत्रिः**<sup>1</sup>।  

> एकान्नं मधु मांसं चाप्यन्नं विष्ठादिदूषितम् ।  
> हन्तकारमनैवेद्यं प्रत्यक्षलवणानि च ॥ 59 ॥  
> एषामेकं यतिर्भुक्त्वा प्राजापत्यं समाचरेत् ।  
> मधुमांसाशनैर्भुक्त्वा पराकं तु समाचरेत् ।  
> त्रिकस्य च जपेल्लक्षं जपश्चेद्वत्सरं जपः ॥ 60 ॥  
> अपःप्राण्यङ्गभोक्ता यो मधुमांसस्य चापदि ।  
> जपेत्त्रिकसहस्रं वै प्राणायामशतं तथा  ॥ 61 ॥

**वृद्धजाबालिः**<sup>1</sup>।  

> दयापूर्वमदत्तं च दत्त्वा च प्रतिगृह्य च ।  
> दत्त्वा सौम्यं महत्कृच्छ्रं प्राजापत्यमथापि च ॥ 62 ॥  
> भिक्षुर्भुंक्ते य एकान्नं दाक्षिण्याल्लौल्यतोऽपि वा ।  
> प्राजापत्येन कृच्छ्रेण प्राणायामशतेन च ॥ 63 ॥

**देवलः**<sup>1</sup>।  

> व्रणात्क्रिमिसमुद्भूते भक्षणे मधुमांसयोः ।  
> उपवासत्रयं कृत्वा प्राणायामशतं चरेत् ॥ 64 ॥

**गालवः**<sup>1</sup>।

> मांसं मधु वा भक्षयित्वा पराकं कुर्यात्<sup>2</sup> । ताम्बूलं भक्षयित्वाहोरात्रमुपवसेत्<sup>3</sup> । बुद्धिपूर्वे प्राजापत्यं चरेत्<sup>4</sup> ॥ 65 ॥

**जमदग्निः**<sup>1</sup>।  

> एकान्नं मधु मांसं च नवश्राद्धं च सौतिकम् ।  
> अभोज्यानि यतीनां तु प्रत्यक्षलवणं तथा ।  
> एकैकातिक्रमे तेषां प्राजापत्येन शुध्यति ॥ 66 ॥

**क्रतुः**<sup>1</sup>।  

> श्वाखुमार्जारकाकानां केशकीटास्थिवाससाम् ।  
> दूषितान्नं यतिर्भुक्त्वा पञ्चगव्येन शुध्यति ॥ 67 ॥

**भरद्वाजः**<sup>1</sup>।

> भोजनमध्ये यत्किंचित्सूक्ष्मकेशकीटमक्षिकाभिहतं चेत्यादि<sup>2</sup> ॥ 68 ॥ 

**देवलः**<sup>1</sup>।  

> क्रव्यादाशुद्धिसंपाते भुञ्जानस्य कथंचन ।  
> पूर्वं त्यक्त्वा भोजनं तु पश्चात्स्नानं समाचरेत् ।  
> जपेत्त्रिकसहस्रं तु प्राणायामशतं चरेत् ॥ 69 ॥

**जमदग्निः**<sup>1</sup>।  

> भुञ्जानस्य तु विप्रस्य कदाचित्प्रस्रवेद् गुदम् ।  
> उच्छिष्टताशुचित्वं च तस्य शौचं कथं भवेत् ॥ 70 ॥  
> पूर्वं कृत्वाथ शौचं तु तत्र पश्चादुपस्पृशेत् ।  
> अहोरात्रोषितः स्नात्वा पञ्चगव्येन शुध्यति ॥ 71 ॥  
> भैक्षशेषं तु यत्किंचिद्यदि भिक्षुः समुत्सृजेत् ।  
> ग्रासे ग्रासे तु कर्तव्याः प्राणायामास्त्रयस्त्रयः ॥ 72 ॥  
> सकर्दमं तु वर्षासु प्रविश्य ग्रामसङ्कटम् ।  
> जङ्घयोर्मृत्तिकास्तिस्रः प्रदद्यात्सप्त पादयोः ॥ 73 ॥

**देवलः**<sup>1</sup>।  

> केशश्मश्रुगतं तोयं पात्रे तु पतितं यदि ।  
> त्यजेद्भिक्षां तथा पात्रं त्यक्त्वा चोपवसेद्यतिः ॥ 74 ॥  
> विरिक्तवान्तविण्मूत्रस्कन्दनैकान्नजग्धिषु ।  
> स्नात्वा भिक्षाटनादेत्य प्राणायामास्त्रयस्त्रयः ॥ 75 ॥

**जमदग्निः**<sup>1</sup>।  

> घ्रात्वा गन्धं सुरायाश्च तथा मूत्रपुरीषयोः ।  
> क्रव्यादपूतिगन्धं वा प्राणायामास्त्रयस्त्रयः ॥ 76 ॥  
> छर्दिमूत्रपुरीषं वा दृा तु सहसा यतिः ।  
> प्राणायामेन शुध्येत कृत्वा तद्द्विगुणं चरेत् ॥ 77 ॥

**गालवः**<sup>1</sup>।

> पूतिविण्मूत्रक्रव्यादसुरागन्धाघ्राणं कृत्वा प्राणायामांस्त्रींस्त्रीन् कुर्यात्<sup>2</sup> ॥ 78 ॥    
> नियमांस्तु सदा कुर्याद्यमांस्तेभ्योऽभिपालयेत् ।  
> आपत्कालेऽप्यशक्तौ वा पानेऽपां भेषजादने ॥ 79 ॥  
> हविषि ब्राह्मणेच्छायां पुष्पमूलफलादने ।  
> दध्नि दुग्धे गुरोर्वाक्ये त्वक्पत्रे दन्तधावने ।  
> नियमातिक्रमो नास्ति ब्राह्मणानामनुज्ञया ॥ 80 ॥  
> तेषां पुण्याहघोषेण कार्यं पापापनोदनम् ।  
> अकामकृतपापेभ्यस्तत्कृत्वा विप्रमुच्यते ॥ 81 ॥

**बोधायनः**<sup>1</sup>।

> अथ यत्रोपनिषदमाचार्या ब्रुवते तत्रोदाहरन्ति<sup>2</sup> । स्थानमौनासनं सवनोपस्पर्शनं चतुर्थषष्ठाष्टमकालव्रतयुक्तत्वं कणपिण्याकयावकदधिपयोव्रतत्वं च<sup>3</sup> । तत्र मौनयुक्तस्त्रैविद्यवृद्धैराचार्यैर्मुनिभिरन्यैर्वाश्रमिभिर्बहुश्रुतैर्दन्तैर्दन्तान्संधायान्तर्मुख एव यावदर्थं संभाषेत एवं न यत्र लोपो भवतीति विज्ञायते<sup>4</sup> । स्थानमौनवीरासनानामन्यतमेन संप्रयोगो न त्रयं सन्निपातयेत्<sup>5</sup> । यत्र गतश्चेद्यावन्मात्रमनुव्रजेदापत्सु न यत्र लोपो भवतीति विज्ञायते<sup>6</sup> । स्थानमौनवीरासनोपस्पर्शनचतुर्थषष्ठाष्टमकालव्रतयुक्तस्य<sup>7</sup> ॥ 82 ॥    
> अष्टौ तान्यव्रतघ्नानि आपो मूलं घृतं पयः ।  
> हविर्ब्राह्मणकामाय गुरोर्वचनमौषधम् ॥ 83 ॥ [BDh 2.18.15–19]

**देवलः**<sup>1</sup>।  

> यदि कश्चित्प्रमादेन स्वापाचारं तु विस्मरेत् ।  
> जपेत्त्रिकसहस्रं तु शुध्यते नात्र संशयः ॥ 84 ॥

अथ रात्रिजानामपराधानां निष्कृतिरुच्यते<sup>1</sup> । तत्र **वृद्धजाबालिः**<sup>2</sup>।  

> संध्याकाले तु संप्राप्ते निशि भुञ्जीत यो यतिः ।  
> उपस्थानं च जप्यं च प्राणायामो बलिस्तथा ॥ 85 ॥  
> सर्वे ते निष्फलास्तस्य प्रायश्चित्तं विधीयते ।  
> एकरात्रोपवासश्च प्राणायामाश्च षोडश ॥ 86 ॥

**जमदग्निः**<sup>1</sup>।  

> आहारग्रहणे रात्रौ प्राणायामा दश स्मृताः ।  
> जलमृद्ग्रहणे चापि निशायां तद्वदाचरेत् ॥ 87 ॥  
> गृहीतनाशे धर्मेण स्रवन्तीषु सरित्सु च ।  
> सकृद् गृह्णन्न लिप्येत देवतायतनेषु च ॥ 88 ॥  
> रात्रौ तु क्षरणे स्नात्वा द्वादशासुयमांश्चरेत् ।  
> प्राणायामैर्विशुद्धात्मा विरजा जायते यतिः ॥ 89 ॥

**शौनकः**<sup>1</sup>।

> पूर्वसंभोगान्न स्मरेत्<sup>2</sup> । प्रमादात्स्मरणे आचम्य प्राणायामत्रयं कृत्वा पुनराचामेत्<sup>3</sup> । प्रमादात्स्त्रीदर्शने प्राणायामानाचरेत्<sup>4</sup> । स्वप्नसंभोगे त्रिकसहस्रं जप्त्वा प्राणायामान्द्वादश धारयेत्<sup>5</sup> । संभोगे स्वप्नक्षरणे द्वादश तु धारयेत्<sup>6</sup> । मेहमानो द्वयं कृत्वा पुनराचामेत्<sup>7</sup> ॥ 90 ॥

**कपिलः**<sup>1</sup>।

> स्वप्नसंभोगे स्नात्वा त्रिकसहस्रं जपेत्<sup>2</sup> । कण्डूयनरुधिरक्षरणे उपवासः<sup>3</sup> ॥ 91 ॥

**गालवः**<sup>1</sup>।

> कामाद्रेतउत्सर्गे त्रीन्पराकान्धारयेत्<sup>2</sup> । अकामतः स्वप्ने स्त्रीसंभोगे द्वादश प्राणायामान्धारयेत्<sup>3</sup> । निद्रायां प्रमादात्क्षरणे द्वादश प्राणायामान्धारयेत्<sup>4</sup> । प्राणायामांस्त्रींस्त्रीन्गुह्यप्रमाददर्शने धारयेत्<sup>5</sup> । स्वप्ने एतद्दर्शने अघमर्षणम्<sup>6</sup> । सदा चाप्रयत्नोत्सर्गं कृत्वा रेतस षोडश प्राणायामान्धारयेत्<sup>7</sup> । प्रयत्नेन रेतःसेकं कृत्वा चान्द्रायणं चरेत्<sup>8</sup> ॥ 92 ॥

**जाबालिः**<sup>1</sup>।  

> शुक्लोत्सर्गं यदा कुर्यात्कामादभ्यासतोऽपि वा ।  
> पराकत्रयसंयुक्तं प्राणायामशतं चरेत् ॥ 93 ॥  
> दिवा तु स्कन्दयेद्रेतः प्रायश्चित्ती प्रमादतः ।  
> स त्रिरात्रोपवासेन प्राणायामशतं चरेत् ॥ 94 ॥  
> स्कन्न इन्द्रियदौर्बल्यात्स्त्रियं दृा प्रमादतः ।  
> तेन धारयितव्याः स्युः प्राणायमास्तु षोडश ॥ 95 ॥

**वायुः**<sup>1</sup>।  

> शुक्लोत्सर्गं यदा कुर्यात्क्वचिद्भिक्षुस्तु कामतः ।  
> प्राजापत्यत्रयं कुर्यात्प्राणायामशतानि च ॥ 96 ॥

**वृद्धपराशरः**<sup>1</sup>।  

> वासुदेव प्रसुप्तोऽसि यावन्नोदयते रविः ।  
> अहं तावन्निवत्स्यामि सर्वभूतहिताय वै ॥ 97 ॥  
> सप्तऋषयः प्रतिहिताः शरीरे   
> सप्त रक्षन्ति सदमप्रमादम् ।  
> सप्तापः स्वपतो लोकमीयुस्तत्र   
> जागृतो अस्वप्नजौ सत्रदौ च देवौ ॥ 98 ॥ [VS 34.55]  
> आभ्यां मन्त्राभ्यां शयीत<sup>1</sup> । यदि न कुर्यात्प्राणायामषट्कं कृत्वा पुनरपि मन्त्राभ्यां शयीत<sup>2</sup> । उत्तिष्ठेत्युत्थानं प्रातःकाले कुर्यात्<sup>3</sup> । यदि न कुर्यात्प्राणायामत्रयं कृत्वा पुनरुत्तिष्ठेदिति<sup>4</sup> ॥ 99 ॥ 

अथ नियमातिक्रमे प्रायश्चित्तानि<sup>1</sup> । तत्र **वायुः**<sup>2</sup>।  

> व्रतानि यानि भिक्षूणां तथैवोपव्रतानि च ।  
> एकैकातिक्रमे तेषां प्रायश्चित्तं विधीयते ॥ 100 ॥  
> उपेत्य तु स्त्रियं कामात्प्रायश्चित्ती भवेद्यतिः ।  
> प्राणायामसमायुक्तं कृच्छ्रमब्दं समाचरेत् ॥ 101 ॥  
> ततश्चरितनिर्वेदः कृच्छ्रध्याने समाहितः ।  
> भूयो निर्वेदमापन्नश्चरेद्भिक्षामतन्द्रितः ॥ 102 ॥

**कपिलः**<sup>1</sup>।

> सकृत्संभोगे द्वादशरात्रमुपवासः त्रिकलक्षं जपश्च<sup>2</sup> । अभ्यासे त्रिरात्रं संवत्सरं जपेत्<sup>3</sup> । सकृदन्त्यजां गत्वारण्ये बिल्वादीनि स्वयंपतितानि प्रक्षाल्योपयुञ्जीत ब्रह्मावर्तयन्यावत्स मृत्युतः शुद्धो भवति<sup>4</sup> ॥ 103 ॥

**जाबालिः**<sup>1</sup>।  

> उपेत्य तु स्त्रियं कामात्प्रायश्चित्ती भवेद्यतिः ।  
> प्राणायामसमायुक्तमब्दं सान्तपनं चरेत् ॥ 104 ॥

**गालवः**<sup>1</sup>।

> सकृत्साधारणीं गत्वा ब्रह्महत्याप्रायश्चित्तं चरेत्<sup>2</sup> ॥ 105 ॥

**अत्रिः**<sup>1</sup>।  

> महापातकजाद्दोषाच्छुद्ध्यर्थं वर्तयेद्यतिः ।  
> त्रिकलक्षं जपेद्योगी प्राणायामायुतं तथा ।  
> ततः शतसहस्राणि प्रणवानां जपेद्यतिः ॥ 106 ॥  
> स्त्रीसंभोगे सकृद्मोहाद्विधिनानेन शुध्यति ।  
> कामतो वा तथाभ्यासे प्रायश्चित्तेन शुध्यति  ॥ 107 ॥

**वायुः**<sup>1</sup>।  

> यदेतद् द्रविणं नाम प्राणा ह्येते बहिश्चराः ।  
> स तस्य हरति प्राणान्योऽस्य संहरते धनम् ॥ 108 ॥  
> एवं कृत्वा स दुष्टात्मा भिन्नवृत्ताश्रमो यतिः ।  
> ततो निर्वेदमापन्नश्चरेच्चान्द्रायणव्रतम् ।  
> विधिना शास्त्रदृष्टेन संवत्सरमिति श्रुतिः ॥ 109 ॥  
> ततः संवत्सरस्यान्ते भूयः प्रक्षीणकल्मषः ।  
> भूयो निर्वेदमापन्नो भिक्षां भिक्षुः समाचरेत् ॥ 110 ॥

**गालवः**<sup>1</sup>।

> धनगोभूमितिलादीनां बुद्धिपूर्वं परिगृह्य पतितवत्प्रायश्चित्तं कुर्यात्<sup>2</sup> ॥ 111 ॥

**जमदग्निः**<sup>1</sup>।  

> लब्धद्रव्यं परित्यज्य उपवासत्रयं चरेत् ।  
> गायत्रीमयुतं जप्त्वा मुच्यते सर्वपातकैः ॥ 112 ॥

स एवाह<sup>1</sup> ।  

> भूमिर्गावो हिरण्यं वा यतेर्यस्य परिग्रहः ।    
> तादृशं कश्मलं दृा सवासा जलमाविशेत् ॥ 113 ॥

**वायुः**<sup>1</sup>।  

> प्राणायामशतं कुर्यादुपवासे वदन्मृषा ।  
> असद्वादो न कर्तव्यो यतिना धर्मलिप्सुना ॥ 114 ॥

**गालवः**<sup>1</sup>।

> अनृतमुक्त्वा त्रिरात्रमुपवसेत्<sup>2</sup> । धर्मयुक्तमनृतमनूच्याहोरात्रमुपोष्य प्राणायामशतं कुर्यात्<sup>3</sup> ॥ 115 ॥

**जमदग्निः**<sup>1</sup>।  

> वाङ्मनःकायहिंसायां चरेषु स्थावरेषु च ।  
> येन येनोपरुध्येत तेन तेन विशोधयेत् ॥ 116 ॥  
> वाक्संप्रयोगे वाग्दण्डः प्राणदण्डस्तु मानसे ।  
> कर्मदण्डः शरीरस्य बुद्ध्या निर्वेदमादिशेत् ॥ 117 ॥  
> वाग्दण्डो हन्ति वै ज्ञानं मनोदण्डः परां गतिम् ।  
> कर्मदण्डस्तु लोकांस्त्रीन्हन्यादपरिरक्षितः ॥ 118 ॥  
> वाग्दण्डं मौनमातिष्ठेत्कर्मदण्डस्त्वभोजनम् ।  
> मनसः स तु दण्डः स्यात्प्राणायामस्य धारणम् ॥ 119 ॥  
> समुत्पन्नेषु दोषेषु स्यादनेन तु निष्कृतिः ।  
> अतीव चिरकाले तु द्विगुणं व्रतमाचरेत् ॥ 120 ॥

**गालवः**<sup>1</sup>।  

> चतुष्पदान्मृगान्हत्वा व्रतं चान्द्रायणं चरेत् ।  
> कर्कटचित्ररोमादीन्दशरात्राण्युपवसेत् ॥ 121 ॥  
> कामादेव तु हिंसीत यदि भिक्षुः पशून्मृगान् ।  
> कृच्छ्रातिकृच्छ्रे कुर्वीत चान्द्रायणमथापि वा ॥ 122 ॥

**जमदग्निः**<sup>1</sup>।  

> कृकलासे क्षीरगले मण्डूके गृहगोलिके ।  
> कुररादिषु भूतेषु दशाहं चार्धभोजनम् ॥ 123 ॥  
> मार्जारे मूषके सर्पे स्थूलमत्स्येषु पक्षिषु ।  
> नकुलादिषु भूतेषु चरेच्चान्द्रायणं व्रतम् ।  
> पिपीलिकायां सूक्ष्मायां प्राणायामास्त्रयस्त्रयः ॥ 124 ॥  
> सूक्ष्मास्थिमद्वधे भिक्षोः प्रायश्चित्तं विधीयते ।  
> त्रिंशत्प्राणायामान्कृत्वा एकाहं त्वर्धभुग्भवेत्  ॥ 125 ॥

**गालवः**<sup>1</sup>।

> पर्णमूलाङ्कुरपुष्पाणां छेदनं कृत्वा त्रिंशत्प्राणायामान्धारयेत्<sup>2</sup> ॥ 126 ॥

**दत्तात्रेयः**<sup>1</sup>।  

> नं वानुपनीतं वा विप्रं दृा प्रमादतः ।  
> मृद्भिर्द्वादशभिः स्नात्वा वासोभिः सह शुध्यति ॥ 127 ॥

**हारीतः**<sup>1</sup>।  

> नं वानुपनीतं वा यः श्राद्धे भोजयेद् द्विजम् ।  
> रेतोमूत्रपुरीषाणि स पितृभ्यः प्रयच्छति ॥ 128 ॥  
> प्रेरणादथ वा लोभादेकदण्डं समाश्रितः ।  
> भूयो निर्वेदमापन्नस्त्रिदण्डं धारयेद् बुधः ॥ 129 ॥  
> प्राजापत्यं चरेत्कृच्छ्रं नियतो माससंख्यया ।  
> उपस्पृशंस्त्रिषवणं गायत्रीं च सदा जपेत् ॥ 130 ॥  
> अथ चेत्त्वरते कर्तुं दिवसं मारुताशनः ।  
> रात्रौ स्थित्वा जले व्युष्टः प्राजापत्यफलं लभेत् ॥ 131 ॥  
> गायत्र्यष्टसहस्रं तु जपं कृत्वोत्थिते रवौ ।  
> मुच्यते सर्वपापेभ्यो यदि न भ्रूणहा भवेत् ॥ 132 ॥  
> सर्वेषामेव पापानां सङ्करे समुपस्थिते ।  
> दशसाहस्रमभ्यस्य गायत्री शोधनं परम् ॥ 133 ॥  
> सव्याहृतिं सप्रणवां गायत्रीं शिरसा सह ।  
> त्रिः पठेदायतप्राणः प्राणायामः स उच्यते ॥ 134 ॥  
> प्राणायामान्धारयेत्त्रीन्यथाविधि समाहितः ।  
> अहोरात्रकृतं पापं तत्क्षणादेव नश्यति ॥ 135 ॥  
> कर्मणा मनसा वाचा यदह्ना कुरुते द्विजः ।  
> आसीनः पश्चिमां संध्यां प्राणायामेन शुध्यति ॥ 136 ॥  
> सहस्रपरमां देवीं शतमध्यां दशावराम् ।  
> गायत्रीं यो जपेन्नित्यं न स पापेन लिप्यते ॥ 137 ॥  
> सव्याहृतिकाः सप्रणवाः प्राणायामास्तु षोडश ।  
> अपि भ्रूणहतं मासात्पुनन्त्यहरहः कृताः ॥ 138 ॥  
> दुरितानां दुरिष्ठानां पापानां महतां तथा ।  
> कृच्छ्रं चान्द्रायणं चैव सर्वपापप्रणाशनम् ॥ 139 ॥

**संवर्तः**<sup>1</sup>।  

> संन्यासात्प्रच्युतानां तु निष्कृतिं श्रोतुमर्हथ ।  
> संन्यस्य दुर्मतिः कश्चित्प्रत्यापत्तिं भजेत्तु यः ॥ 140 ॥  
> स कुर्यात्कृच्छ्रमश्रान्तं षण्मासात्प्रत्यनन्तरम् ।  
> यतेर्विपत्तौ संदृष्टः प्रायश्चित्तविधिक्रमः ॥ 141 ॥

स एवाह<sup>1</sup> ।  

> चतुर्विद्योपपन्नस्य ब्रह्मघ्नो गुरुघातिनः ।    
> सेतुबन्धपथे युक्तं प्रायश्चित्तं विनिर्दिशेत् ॥ 142 ॥  
> सेतुबन्धपथे भिक्षां चातुर्वर्ण्यं समाचरेत् ।  
> ख्यापयंश्च स्वकर्माणि छत्रोपानहवर्जितः ॥ 143 ॥  
> अहं दुष्कृतात्मा वै महापातककारकः ।  
> वेश्मद्वारेषु तिष्ठामि भिक्षार्थी ब्रह्मघातकः ॥ 144 ॥  
> गोकुलेषु च गोष्ठेषु ग्रामेषु नगरेषु च ।  
> पर्यटंश्चैव तीर्थानि पुण्यं गत्वा तु सागरम् ॥ 145 ॥  
> सेतुबन्धं ततः पश्येल्लङ्कामार्गं महोदधेः ।  
> दशयोजनविस्तीर्णं शतयोजनमायतम् ॥ 146 ॥  
> राघवस्य समादेशान्नलसंचयसंचितम् ।  
> सेतुबन्धं ततो दृा राजानं पृथिवीपतिम् ।  
> यजन्तमश्वमेधेन दृा सद्यः शुचिर्भवेत् ॥ 147 ॥

**देवलः**<sup>1</sup>।  

> रजस्वलां तु नारीं वा वेश्यां वा मद्यपां तु वा ।  
> शवोपस्करकाष्ठं वा स्पृा स्नात्वा द्वयं जपेत् ॥ 148 ॥

स एवाह<sup>1</sup> ।  

> यूकोत्पत्तिः शरीरे चेत्प्रायश्चित्तं विधीयते ।    
> कृत्वोपवासमेकं तु प्राणायामान्षडाचरेत् ॥ 149 ॥

**गर्गः**<sup>1</sup>।

> भिक्षवः परस्परं न गृह्णीयुः<sup>2</sup> । प्रमादाद् ग्रहणे मित्रस्य चर्षणी धृत इति जपेयुः प्राणायामास्त्रयश्च<sup>3</sup> ॥ 150 ॥

**गालवः**<sup>1</sup>।

> कण्डूयनरुधिरक्षरणेऽहोरात्रमुपवासः<sup>2</sup> ॥ 151 ॥

**जमदग्निः**<sup>1</sup>।  

> मातरं पितरं पुत्रं मनसापि न चिन्तयेत् ।  
> यदि स्नेहो भवेत्तेषु प्राणायामास्तु षोडश ॥ 152 ॥

**सत्यकामजाबालौ**<sup>1</sup>।

> एकवषट्कारस्वाहास्वधावषट्कारं करोति कारयेद्वा सर्वं तन्निष्फलं भवति<sup>2</sup> । तस्य प्रायश्चित्तं विधीयते<sup>3</sup> । स्वयमेव प्रयुञ्जानः प्राजापत्यत्रयं कृत्वा प्राणायामान्द्वादश धारयेत्<sup>4</sup> ॥ 153 ॥

अनुक्तानां सर्वेषां प्रायश्चित्तं **सत्यकाम **आह<sup>1</sup> ।

> विहितातिक्रमं कृत्वा प्राणायामान्द्वादश धारयेत्<sup>2</sup> ॥ 154 ॥

अशक्तस्य देशकालाद्यपेक्षया गुरूणि लघूनि प्रायश्चित्तानि व्यवस्थापनीयानि<sup>1</sup> । ऋषीणां मतभेदात्तु विकल्प इति केचित्<sup>2</sup> ॥ 155 ॥ तथान्येऽपि धर्मास्तत्प्रायश्चित्तं च गृहस्थधर्मादेव योजनीयम् ॥ 156 ॥

> इति यतिधर्मसमुच्चये प्रायश्चित्तविधिर्नाम दशमं पर्व ॥ 157 ॥


<!-- Footnotes themselves at the bottom. -->
## Notes

[^1]:
    .  1)—उच्यन्ते om X2* A5;  2)—तत्र om X2*; आह for तत्र Y* A6;  a–d)— om A5;  b)—यतिना [om G2] यानि कानिचित् A4 G2; यानि काम॰ A6; [lacuna]धान्यकानि च G1

[^2]:
    .  om A5;  c)—सततं R3 4; स्याद्दिवारात्रं Y* X2* A6;  d)—येन यन्नश्यते [यन्नह्यते A4 G2] Y* A6; दृश्यते A1 2 R1 B

[^3]:
    .  a)—om A5; कर्माणि च न चाप्यायुस् X2*; वाप्यायुस् A6;  d)—स्थिताविति Y* A6

[^4]:
    .  add मेधातिथिः Y* A6;  a)—पापो R4, यत्र Y* A6;  b)—वर्तते A5;  d)—प्रायश्चित्तैर्न Y* A6;  e–f)—om Y* A6

[^5]:
    .  a–b)—om Y* A6;  a)—पापकं A1 2 R1;  b)—यो हि A2;  d)—नान्यत्कु॰ G1

[^6]:
    .  om Y* A6;  b)—॰योग॰ om G6; ॰न्वितं A1 2 R1;  d)—व्रतिना॰ A5; व्रतेना॰ G6 R3

[^7]:
    .  1–2)—om Y* A6;  1)—अभ्यास X2*; तु X2*; इत्यत्रोक्तम् A1 2 R1; उक्तम् om R23 4;  2)—तदाह om X2*; तथाह A1 2 R1;  a)—॰भ्यासात्तु तस्येह Y*; ॰भ्यासरतेनैव A6

[^8]:
    .  b)—च G6 R2 3;  c)—कुर्यात् X2*;  d)—न for स X2*

[^9]:
    .  b)—॰काह्नाभो॰ X2* G2 3 B M;  d)—नश्यते X2*; द्विज G6 R2 3

[^10]:
    .  om Y* R 2 3 A6;  a–b)—जपात् . . . नश्यते om R4

[^11]:
    .  a–b)—om R2 3;  b)—द्विजाः G6 R2 3 B M; द्विज R4;  c)—तत्सर्वं A6;  d)—गुरोर्ध्यानात् G1

[^12]:
    .  a)—॰यामाद्धरेर्ध्या॰ A4; ॰यामजपध्या॰ A1 2 G1 R4;  c)—तस्मान्नान्येन Y* A6

[^13]:
    .  c)—गुरुमातृपितृघ्नो R4;  d)—त्रिभिर्वषैर्᐀्वि॰ Y* A6; त्रिभिरेतैर्वि॰ R4; त्रिभिरेभिः स मुच्यते A1 2 R1 B M

[^14]:
    .  om Y* X2* A6

[^15]:
    .  om X2*;  a)—उपपातकसर्वेषु B M (A2 cor.);  c)—प्रबुध्य राजनीपादम् M+;  d)—add इति G2 3

[^16]:
    .  om X2*;  2)—॰रसंदर्शनं Y* A6; पूर्वप्राय॰

[^17]:
    .  om Y* A6;  a–b)—om X2*;  d)—विद्यते क्वचित् X2*

[^18]:
    .  om Y* A6;  a)—च for तत् X2*;  b)—तु A5;  c–d)—om X2*; क्षमेषु B M

[^19]:
    .  om Y* A6

[^20]:
    .  1)—om A6;  a)—यत्किंचिद् Y* A6;  d)—add इति Y* A6

[^21]:
    .  om Y* A6;  1)—om X2*;  b)—लघ्वाहारो जपस्तपः M+;  c)—॰त्रये G6 R3 4

[^22]:
    .  om Y* A6;  a)—सहस्रसंयमान् G6 R4; कुर्यात् B M;  c–d)—ततो दशसहस्राणि गायत्रीं विधिना जपेत् B M; तत्र त्रि॰ A1 2 R1;  f)—add इति G6 R2 3

[^23]:
    .  1)—अथ om X2* A6; ॰क्रमे A4 R4; उच्यते om X2*;  2)—om A4 G6; तत्र om Y* X2* A6;  a–d)—om A6;  a)—॰लोपे A1 2 R1;  d)—add इति Y*

[^24]:
    .  om A6;  a)—संध्यातिक्रमं कृत्वा Y*;  b)—॰श्चित्तौ G1; शुध्यति G6 R2 3;  d)—प्राणायामांस्तु शोडशेति Y*; then Y* adds जमदयिः । दि किंचित्प्रमादेन उपस्थानं तु विस्मरेत् । जपेत्त्रिकसहस्रं तु प्राणायामशतं तथेति ॥

[^25]:
    .  om A6;  2–3)—B M give as verse अर्धोदित उपस्थानात्कालातिक्रमणेऽपि च । प्राणायामान्द्वादश च धारयेद्यतीनां वरः ॥  2)—अथोदित G1; ॰दितमुप॰ A1 2 R1; ॰स्थाने A5;  3)—॰क्रमे प्राणा॰ X2*; द्वादशेति [तु धारयेत् om] Y*

[^26]:
    .  1–2)—om A6;  1)—अथ om X2*; ॰श्चित्तमुच्यते Y*;  2)—तत्र om Y* X2*;  3)—चिरकालं न तिष्ठेत् om G6;  4)—चिरकालस्थितौ G6 R3 4; यदि तिस्ठेत्प्राणा॰ B M; षोडशप्राणायामानाचरेत् X2*; षडाचरेत् A2 B M; षोडश धारयेत् A5;  5–8)—om Y*; 5–10)—om A6;  5)—॰वृद्धादीन्न नमेत् A1 2 R1; ॰वृद्धादीन्नमेत् B M; ॰वृद्धादीन्नमस्कुर्यात् R4;  न om R2 3;  6)—अज्ञानादकृत्वा B M;  7)—भिक्षां न A5; नातिक्रमेत् A1 2 B M;  8)—व्यतिक्रमे तु X2* B M; यदि कुर्यात् A1 2 R1 [adopted reading only in A5 and clearly uncertain];  9)—कृत्वा om A2 R1; च न A5;  10)—यदि समाचरेत् om A5; आचरणे तु प्राजा॰ X2*; add इति Y*

[^27]:
    .  1–12)—om A6;  3)—॰यामान्षोडशाचरेत् Y*; after कुर्यात् R4 adds passage in App. 1.9;  4–7)—om G1;  4)—पात्राणि A1 2 R1 B M; प्रात्रं तु Y*; त्रिदण्डं om A5; दक्षिणेन त्रिदण्डं X2*; दक्षिणे करे [then omits न . . . (6) त्रिदण्डे] Y*; क्वचित्परि॰ A5 R4;  5)—परिवर्तने च त्रीन् X2*; यदि परिवर्तनं कुर्यादज्ञानतः A1 2 R1 B M [adopted reading only in A5]; प्राणायामांस्त्रीन् A5;  6)—सव्यापसव्यस्थपात्रत्रिदण्डं [॰पात्रदण्डं R4] न संश्ले॰ X2*; पात्रं add त्रिदण्डं A5;  7)—संश्लेषणं कृत्वा प्राणा॰ X2*; यदा [यदि B M] संश्लेषणं करोति A1 2 R1 B M; यदि Y*; यदा न A5; षोडशाचरेत् Y* R4;  8)—भिक्षार्थी गृहं प्रविश्य नोपविशेत् Y*; भिक्षार्थमुप॰ X2*;  9)—क्वचिद् om Y*; ॰पवेशने X2*; ॰पविशेत् A2 B M; ॰दशाचरेत् G1; समाचरेत् A4 G2;  10)—om A1 2 4 G2 R1 B M; द्वादश A5 G1;  11–12)—भिक्षाग्रहणे for भिक्षां ... गृह्णीयात् Y*;  11)—याचेत् G6 R2 4 B M; न च गृह्णीयात् om X2* A1 2 B M;  12–14)—प्राणा॰ ... अज्ञानात्कृत्वा om G1;  12)—om R3; यदि गृह्णीयात् om A5; तु षोडश A4;  13–14)—त्रिदण्डेन विना भिक्षाग्रहणे प्राणायाम॰ Y* A6;  13)—त्रिद॰ ... याचयेत् om R3; बहिः स्थाप्य G6 R2 4; न गृह्णीयात् om R2; नाश्नीयात् R4; न च A5;  14)—धारयेत् A5; चरेदिति A4 G1 3

[^28]:
    .  1)—देवलः काश्यपश्च Y* A6;  c)—॰चयनं Y* A6; ॰चयन X2* B M [the reading of this pāda is uncertain];  d)—ग्रामांश्च कुक्कुटान् A5

[^29]:
    .  c)—॰पवीतान् G2; नग्नं त्यक्तोपवीतं R4;  d)—॰षण्डानां गतं G6 R2 3

[^30]:
    .  b–c)— om G1;  c)—अङ्गार॰ A1 2 R1 G6

[^31]:
    .  a)—after षण्ढं M+ adds अश्वविक्रयिणं तथा । नकुलं वायसं वेश्यामपविद्धां त्यजेत्तथा । मद्यभाण्डं चयावन्तचिताकाष्ठं चितान्तथा । पापिष्ठं धर्मभेत्तारं;  b)—दृा R4

[^32]:
    .  om Y* A6

[^33]:
    .  a–b)—om Y* A6;  b)—ततः X2* B M; स्नानं om G6; सर्वं R2 3;  c–d)—om R2;  c)—भूत्वा G1 R3

[^34]:
    .  om G1 R2;  b)—ततः पुनः Y*A6;  c)—जलाघम॰ A1 2 R1;  d)—प्राणायामान्समाचरेत् Y* A6

[^35]:
    .  a)—समादध्यात् A1 2 R1;  c–d)—om Y* A6; तोयैः A5; सकरः X2* B M; तदा A1 2 R1 B M

[^36]:
    .  b)—भिक्षोस्तु शुद्ध्यति Y* A6;  c–d)—om Y* A6;  c)—यतिपात्रे A5 [also A1 but cor.]; संसर्गे X2*;  d)—तथा R2 3

[^37]:
    .  a)—यतिः पात्रं क्वचित्स्पृष्टं Y* A6; पात्रान्य॰ X2*;  c)—यथा तु A5; यद्वा A1; तत्र om R4;  b)—तथा A5;  d)—add इति Y* A6

[^38]:
    .  om Y* A6;  a)—श्वपाक॰ G6 R3 4

[^39]:
    .  1)—वृद्ध॰ om Y* A6;  a)—भिक्षाटनस्य संन्यासी R2 3;  c)—स्नात्वाथ R4;  d)—add इति Y* A6

[^40]:
    .  om Y* A6 G6

[^41]:
    .  om Y* A6 G6 R2 3;  2)—त्रिंशत्प्राणायामांश्चरेत् R4

[^42]:
    .  1)—om A1 2 6 B M;  2)—दृश्यते A1 2; पश्यते R1; दृश्येते B M;  3)—तत्र [G1 add हि] भिक्षां Y* A6; ॰यामांश्च A6; add इति Y* A6

[^43]:
    .  c)—उभयत्रापि A5; तु A4;  d)—॰पनं व्रजेदिति Y* A6

[^44]:
    .  a)—प्रविष्टो B M; भिक्षार्थे Y* A5 6;  c)—द्वितीये om G6; द्वये तु A5; द्वितीयादि A6

[^45]:
    .  b)—समाचरन् R2 3; ॰चरेदिति A6

[^46]:
    .  om G1;  b)—॰वेद्यं च X2*; विवर्ज॰ R3

[^47]:
    .  b)—निवेद्य A6 G2; नैवेद्यं च विसर्जयेत् R4; विवर्जिते R3; विसर्जयन् A5;  c)—॰तोऽन्नं न भुञ्जानस् Y* A6;  d)—॰रात्रेण विशुध्यति X2*

[^48]:
    .  om Y* A6;  1)—om A5;  2)—गायत्र्यायुतं R4; ॰युतं च A5

[^49]:
    .  1)—om Y* A6;  b)—मन्त्रेण न त्यजेत् Y* A6;  d)—add इति Y* A6

[^50]:
    .  om Y* A6;  c)—पैशुनान् G6 R2 3;  d)—परित्यजेत् om R4

[^51]:
    .  om Y* A6

[^52]:
    .  om Y* A6;  a)—यवं X2* B M;  d)—॰कृच्छ्रं त्विमं R3

[^53]:
    .  om Y* A6

[^54]:
    .  om Y* A6;  d)—पक्त्वार्घ्यं X2*

[^55]:
    .  om Y* A6

[^56]:
    .  om Y* A6;  a)—॰लवणं A5 B M; चैव for कृत्वा B M;  b)—॰वर्चलम् B M;  c–d)—om X2*

[^57]:
    .  om Y* A6;  d)—॰रात्रेणैव शुध्यति A5

[^58]:
    .  om Y* A6;  a)—कपिलापन्न॰ B M;  b)—॰युक्तोऽथ A1 2 B M;  c)—शुचिमवा॰ R3

[^59]:
    .  om Y* A6;  a–b)—च अन्नं A5; विष्ठाविदू॰ B M;  c)—हरेरप्यनिवेद्यं X2* B M; ॰कारं निवेद्यं च A5;  d)—॰लवणं तथा G6 R2 3 B M; ॰लवणादि च R4

[^60]:
    .  om Y* A6;  d)—पराकेन विशुध्यति X2*;  e)—जपो R3 4;  f)—वत्सरं जपेत् B M

[^61]:
    .  om Y* A6;  a)—अथ प्राण्य॰ R2 3 B M

[^62]:
    .  om Y* A6; a)—यदापूर्वं G6 R2; सदापूर्वं R3; c)—शुध्येत्सौ° X2*; d)—वा G6 R2 4

[^63]:
    .  om Y* A6;  a)—भुंक्तेऽथ B M

[^64]:
    .  om Y* X2* A6;  a)—प्राणात् A1 2 R1

[^65]:
    .  Before this Y* A6 add अत्रिः and विना . . . दशाचरेत् [8.21c–d] and उद्धृतासु . . . श्रुतिरिति [8.22]; 1)—om A4 G2;  2)—om X2*; वा om Y* A6;  3)—ताम्बूलभक्षणेऽहोरा॰ Y* A6;  4)—कुर्यात् Y* A6

[^66]:
    .  om Y* A6;  1)—om A5

[^67]:
    .  1)—om A6;  a)—॰र्जारकाकैश्च X2* B M; ॰र्जारकानां च A5; ॰र्जारकादीनां G1;  b)—कृमिकी॰ X2*; ॰वायसैः B M;  c)—दूषितं तु यतिर् G6 R2 3;  d)—add इति A6 G1 2

[^68]:
    .  om Y* X2* A6;  2)—॰क्षिकाभिहतं conj. following 6.206; ॰क्षिकाविह॰ A1 2 B M; ॰काभह॰ R1; ॰काविहतश्चे॰ A5; ॰हतमित्यादि A2 B M

[^69]:
    .  1)—om A4;  a)—॰व्यायादाशुचि॰ Y* X2* A6;  c)—च Y* A6;  e–f)—om Y* A6, instead they add सत्यकामजाबालौ । त्रिदण्डग्रहणं कृत्वा पुत्रमित्रादिभिः संभाषणं न कुर्यात् । अज्ञानात्कृत्वोपवासमेकं कृत्वा प्राणायामशतं चरेदिति ।

[^70]:
    .  1)—om A6;  a–b)—भुञ्जानस्य प्रस्रवेद् om A6;  a)—न for तु A1 2 R1;  d)—सत्यं for तस्य G1

[^71]:
    .  a–b)—om A6;  b)—ततः Y*;  c)—विना for स्नात्वा A6

[^72]:
    .  a)—च G6 R2 3; यः कश्चिद् Y* A6

[^73]:

[^74]:
    .  om X2*;  1)—om B M;  b)—तु om Y*; यतिः A5

[^75]:
    .  om Y* A6;  a)—विरक्तो X2*; विरक्त॰ M; विरक्तवान्न॰ A2 B; ॰मूत्रः X2;  b)—स्कन्दने स्पन्दनेऽपि च X2*;  c)—भुक्त्वाटना**॰** A1 2 5 R1

[^76]:
    .  om Y* A6 G6 R2 3;  a)—सुरायास्तु A5;  c)—॰गन्धे च B M

[^77]:
    .  om Y* A6;  a)—तु X2*;  d)—कृत्वा तु द्वि॰ X2*; चिरेण द्वि॰ B M

[^78]:
    .  2)—om X2*; ॰क्रव्यादादिसुराघ्राणं Y* A6; ॰यामांस्त्रीन्कुर्यात् Y* A6

[^79]:
    .  a–b)—om X2*; तेभ्योऽपिपा॰ Y* A6; तेभ्योऽनुपा॰ B M;  c)—॰शक्तो X2*;  d)—पाने भैषजवादने Y* A6 [भैषज्य॰ A6]

[^80]:
    .  d)—अमन्त्रे Y*; अमन्ते A6; त्वक्पात्रे A1; त्वत्पात्रे A2 R1; त्वपत्रादन्त॰ X2* B M [अपत्रा॰ R4]

[^81]:
    .  om Y* A6;  d)—कृत्वापि मुच्यते X2* R1

[^82]:
    .  om Y* A6;  2)—यज्ञीयोपनि॰ B M; तत्रोदाहरन्ति om X2*;  3)—॰स्पर्शनं च A5; ॰चतुर्थषष्ठाष्टम॰ conj., ॰चतुष्षष्ठकाल॰ A1 2 5 R1; ॰चतुष्षष्ठाष्टकाल॰ X2* B M; ॰व्रतकालयुक्त॰ A1 2 R1; ॰पयोघृतत्वं X2* B M;  4)—मुनिभिरन्यैर्वा om A1 2 R1 B M; यन्त्रलोपो A1 2 R1 2 4; यज्ञलोपो G6 R3 B M;  5)—सन्निपातयेत् conj; त्रयं सन्निपातयेत् om A1 2 R1 B M; सन्निपातो A5; सन्निपतेत् X2*;  6)—यत्रगतश्चेद् conj; यन्त्रगतश्चेद् A5; यज्ञगतश्चेद् R2 3; यन्त्रितश्चेद् G6 R4; यत्र लोपो conj; यन्त्रलोपो A5 G6 R4; यज्ञलोपो R2 3;  7)—यज्ञोपनिषद्व्रतनिष्ठस्य for स्थान॰ . . . ॰युक्तस्य X2*; स्थान . . . स्पर्शन॰ om A1 2 R1 B M; ॰चतुर्थषष्ठाष्टम॰ conj; ॰चतुष्षष्ठाष्ट॰ A1 2 5 R1 B M [conj. based on BDh ed.; passage corrupt in mss]

[^83]:
    .  c)—॰काम्या च B M;  d)—add इति Y* A6

[^84]:
    .  om Y* A6;  a)—किंचित् X2* A5;  b)—स्वापाचारं conj., साध्वाचारं R4, all others स्वापचारं; विस्मरन् M

[^85]:
    .  1)—अथाहोरात्रयोरपरा॰ Y* A6; उच्यते om X2*;  2)—तत्र om Y* X2* A6;  d)—बलिं X2*; बलं A1 R1; जपं A2 B M

[^86]:
    .  c)—॰रात्रोषितस्तस्य A6;  d)—॰यामांश्च A2 G1 2 R1; ॰यामांस्तु A6; add इति Y* A6

[^87]:
    .  a)—॰ग्रहण A1 2 R1;  b)—शतं Y* A6; चरेत् A6;  c)—वापि X2* A4 B

[^88]:
    .  d)—add इति Y* A6

[^89]:
    .  om Y* A6;  a)—तु A5; संरक्षणे [om च] A1 2 R1;  c–d)—om X2*; प्राणा॰ . . . [90] स्मरणे om A5

[^90]:
    .  1)—om G6;  2–3)—पूर्वसंभोगस्मरणे अप आचम्य Y* A6;  3)—अप आचम्य R23; ॰चामेदिति Y* A6;  4–7)—om Y* A6;  4)—॰याममाचरेत् A1 R1 2; ॰यामोचरेत् A2; ॰यामांश्चरेत् B M;  5)—जपित्वा R2 4;  6–7)—om X2*;  6)—॰करणे A1 2 R1 B M; द्वादश om A5, add तु A1 2 R1;  7)—मेह॰ conj. following B M, मोह॰ A1 2 5 R1

[^91]:
    .  2)—स्वप्ने Y* A6; ॰स्त्रीसंभोगे Y* A5 B M; after जपेत् Y* A6 add असंभोगस्वप्नक्षरणे [॰स्मरणे A6] द्वादशैव [A6 G1 adds तु] धारयेदिति; 3)—om Y* A6

[^92]:
    .  2–3)—om Y* A6;  2)—रेतस उत्सर्गे X2* B M; रेतोत्सर्गे A5; स धार॰ B M; ॰कानाचरेत् R2 3 4;  3)—स्वप्ने स्त्रीसंभोगे om X2*; प्राणायामाः द्वादश [धारयेत् om] X2*;  4–7)—om A1 2 R1 B M;  4)—निद्राक्षरणे X2*; अघमर्षणत्रयं कुर्यात् A5; धारयेदिति Y* A6;  5)—om A5; प्रमादात्स्त्रीगुह्यदर्शने त्रीन्प्राणायामानाचरेत् Y* A6;  6)—om Y* A5 6;  7)—om Y* A6; सदा चाप्र॰ only in R4, others unclear and corrupt; सदाचारप्रयत्नो॰ A5; रेतस om A5;  8)—यत्नतः B M; प्रयत्न X2* A2; रेतसेके X2*; कृत्वा om X2*; चरेदिति A4 G1; कुर्यादिति A6 G2; this whole passage is corrupt, and my reconstruction is tentative.

[^93]:
    .  Y* A6 insert at 7.145;  1)—वृद्धजा॰ A4 6 G2;  b)—प्रमादाभ्या॰ B M

[^94]:
    .  om A2 G1 B M;  c)—स om X2* A1 6 R1 B M; ॰रात्रमुप॰ X2* B M; ॰वासेनैव A6;  d)—add इति Y* A6

[^95]:
    .  om Y* A6;  a)—स्कन्न इन्िद्र॰ conj., all mss read स्कन्नेन्िद्र॰; ॰न्नेन्िद्रयस्तु दौर्ब॰ B M;  c)—सारयि॰ A1 2 R1; साधयि॰ B M

[^96]:
    .  1)—om A5;  b)—भिक्षुस्स Y* A6;  d)—॰यामायुतानि X2* M+; Y* [not A6] adds दिवा स्कन्दे तु भिक्षूणां प्रायश्चित्तं विधीयते । त्रिरात्रमुपवासश्च प्राणायामशतानि चेति ।

[^97]:
    .  a)—प्रसुप्तोऽसि conj. following A5 R4; प्रसुप्तोऽस्मि Y* A1 2 6 G6 R1 2 3 B M [M ed. comments अस्य श्लोकस्यात्र सङ्गतिरन्वेषणीया]

[^98]:
    .  a)—आहुः सप्तऋषयः । A1 2 5 R1 B M [M ed. comments इदमशुद्धमिव];  प्रहिताः X2* A1 2 5 R1 B M;  b)—रक्षन्ति om G6 R2 3;  c)—स्वप्नापः M A1 2;  d)—जाग्रते A12 5 R1 2 3 4.  The readings of this mantra in all the mss are corrupt; I have reconstructed it with the help of the VS reading.

[^99]:
    .  1)—रात्रौ शयीत Y* A6;  2)—om A5; न om A1 2 R1; ॰यामान्षट् कृत्वा Y* A6; कुर्यात् X2*;  3)—उत्तिष्ठ ब्रह्मणस्पत इत्यु॰ Y* A6;  4)—यदि न कुर्यात् om A1 2 R1; न कुर्याद्यदि X2* M; ॰यामान्षट् कृत्वा A4; पुनर्मन्त्रेणोत्तिष्ठेत् Y* A6; ॰ष्ठेद्यतिः A1 2 R1 B M

[^100]:
    .  1)—यमाद्यति॰ G6 R2 3 B M; नियमाद्यति॰ R4; ॰क्रमप्रायश्चित्तम् X2*; यमनियमप्रायश्चित्तमुच्यते Y* A6;  2)—om Y* A6; तत्र om X2*;  a–d)—om Y* A6

[^101]:
    .  om Y* A6;  a)—स्त्रियः G6 R4

[^102]:
    .  om Y* A6;  a–b)—निर्वेदकृच्छ्रो B M; कृच्छ्रश्रान्ते A5; कृच्छ्रस्यान्ते X2*;  d)—भिक्षुरतन्द्रितः A5

[^103]:
    .  om Y* A6;  2)—जपः B M; जपेत् X2*;  3)—वत्सरं A2 B M; ॰त्सरं add त्रिकं X2*;  4)—॰वर्तयेत्यावत्स A5; ॰वर्तयन्नावत्स A1 2 R1; ॰वर्तयन्तावत्स B M; यावत्संवत्सरं मृत्युतः X2*

[^104]:
    .  1)—वृद्धजा॰ Y* A6;  a)—स उपेत्य स्त्रियं Y* A6; स्त्रियः R4;  b)—प्रायश्चित्तीयते यतिः Y* A1 5 R1;  d)—add इति Y* A6

[^105]:
    .  2)—॰रणीं स्त्रियं Y* A6; add इति A6

[^106]:
    .  om Y* A6;  d)—प्राणानामायमं A1 2 R1 B M;  e)—तत्र A1 2 R1

[^107]:
    .  om Y* X2* A6;  a)—॰संभोगे om A1 2 R1; स्त्रीसकृद्गमने मोहाद्वि<sup>°`</sup> B M

[^108]:
    .  om Y* A6;  1)—om X2*;  c)—स om G6 R2 3;  d)—यो यस्य हरते X2*

[^109]:
    .  om Y* A6;  a)—तुष्टात्मा A1 2 5 R1;  b)—॰श्रयो B M

[^110]:
    .  om Y* A6

[^111]:
    .  om Y* A6;  1)—om A5;  2)—Y* A6 insert at 10.115; धनधान्यगो॰ Y* A6; ॰भूतिला॰ A1 2 R1 B M; ॰भूमिजीवादीनां X2*; ॰तिलान्बुद्धि॰ Y* A6; add इति Y* A6

[^112]:
    .  Y* A6 insert at 10.115;  1)—om A5;  b)—उपवासं समाचरेत् A1 2 R1 B M;  d)—सर्वदोषैर्प्रमुच्यते A5

[^113]:
    .  om Y* A6;  a)—om R2 3 4;  d)—सचेलो A5

[^114]:
    .  om Y* A6;  b)—॰पवसेद्वदन् B M

[^115]:
    .  1)—om Y* A6;  2)—॰वसेदिति A6;  3)—॰नृतमुक्त्वाहो॰ Y* A6; here Y* A6 insert 10.111–12.

[^116]:
    .  om Y* A6;  a)—॰हिंसायाः G6 R3 4; ॰हिंसानां B M;  d)—तेनापि रोधयेत् X2*

[^117]:
    .  om Y* A6;  a)—वाक्संयोगे तु A2 B M [A2 om तु]; वाग्दण्डं A1 2 R1;  b)—मनोदण्डस्तु A1 2 R1 B M;  d)—बुद्धिनिर्वे॰ G6 R3 4

[^118]:
    .  om Y* A6

[^119]:
    .  om Y* X2* A6;  a)—वाग्दण्डो B M

[^120]:
    .  om Y* A6;  a)—दण्डेषु X2*;  b)—उपवासस्तु A1 2 R1 B M;  c)—अत्रिः for अतीव X2*

[^121]:
    .  om Y* A6 [but see 10.126];  b)—यतिश्चान्द्रा॰ X2*;  c–d)—the readings vary widely and do not follow the meter; my conjectural reconstruction assumes that it is set in verse; कर्कटकचित्र॰ all mss; ॰रोमादीन्हत्वा दशाहोरात्राण्युप॰ A1 2 R1 M+[A2 om हत्वा]; ॰रोमादीन्द्वादशाहोरात्राण्युप॰ A5; ॰रोमादीन्हत्वाहोरात्रानुप॰ G6 R2 3; ॰रोमादीनामहोरात्रानुप॰ R4; ॰रोमादीन्हत्वाहोरात्राण्युप॰ B M

[^122]:
    .  om Y* A6;  c)—॰कृच्छ्रौ A1 2 R1

[^123]:
    .  1)—om Y* A6;  a)—कृकलास A2 B M; b)—गोधिके X2* A2 B M; c)—कुरुरादिषु G6 R2 3; कुकुरादिषु A2; कुक्कुटादिषु B M;  d)—दशाहं . . . [124] भूतेषु om A1 2 5 G6 R1

[^124]:
    .  a)—क्रिमिके सर्पे X2* B M;  d)—at end Y* A6 add: यूकायां मत्कुणे चैव मूशके पञ्च निर्दिशेत् [निर्विशेत् A4] । मूलाङ्कुरेषु पर्णेषु पुष्पेषु च फलेषु च । स्थावराणां चोपमर्दे प्राणायामास्त्रयस्त्रय इति ।

[^125]:
    .  om Y* A6;  d)—तदर्धभु॰ A1 2 R1

[^126]:
    .  1)—om A5;  2)—पुष्पपर्ण॰ A6; ॰पुष्पछेदनं X2*; त्रीन्प्राणा॰ A4 6 G2; त्रीन्त्रीन्प्रा॰ G1; at end Y* A6 add चतुष्पदान्मृगान्हिंसित्वा चान्द्रायणं चरेद्यतिः [see 10.121] | अथ परिशिष्टप्रायश्चित्तमुच्यते ।

[^127]:
    .  1)—after दत्तात्रेयः X2* inserts 10.128;  c)—मृद्भिश्च दशभिः R4

[^128]:
    .  om Y* [here A6 reverts to recension X1*];  1)—om X2*;  a–d)—om A1 2 R1 B M [inserted at 10.126 by X2*];  b)—॰येद्यतिम् R2 3 G6; भोजयिष्यति R4

[^129]:
    .  om Y*

[^130]:
    .  om Y*

[^131]:
    .  om Y* A6;  c)—जलेभ्युष्टः A1 2 R1 2; व्युसः A5; व्युष्य B M;  d)—भवेत् R2 3

[^132]:
    .  om Y*;  a)—गायत्र्याष्ट॰ G6 R2 3;  d)—न यदि R4

[^133]:
    .  om Y*;  c)—॰स्रमभ्यस्त X1*

[^134]:
    .  om Y*

[^135]:
    .  om Y*

[^136]:
    .  om Y*

[^137]:
    .  om Y*

[^138]:
    .  om Y*;  c)—भ्रूणहनं G6 R4

[^139]:
    .  om Y*

[^140]:
    .  om Y*;  c)—संन्यासाद् G6 R3 4

[^141]:
    .  om Y*;  b)—षण्मासान् G6 R3 4 B M

[^142]:
    .  om Y*;  1)—om X2*;  b)—गुरुकामिनः R3 4; गुरुगामिनः G6;  c)—॰पथा G6 R4; ॰पथं R2 3

[^143]:
    .  om Y*;  c)—आख्याय च X2*; ख्यापयन्तु A5

[^144]:
    .  om Y*;  d)—भिक्षातु X2*; भिक्षार्थं B M

[^145]:
    .  om Y*;  a)—च तिष्ठामि A1 2 R1 B M;  c)—पर्यटनेव G6 R3 4

[^146]:
    .  om Y*

[^147]:
    .  om Y*

[^148]:
    .  1)—om R4;  a)—तु यां नारीं Y*;  b)—मद्यपायिनीम् X2*;  d)—स्नात्वायुतं A4

[^149]:
    .  1)—om Y* X2*;  a)—रक्तोत्पत्तिः Y*

[^150]:
    .  1)—om A1 2 R1;  2)—om G1;  3)—मित्रस्य . . . जपेयुः om A4 G2; प्राणायामान्द्वादशाचरेत् A4 G2 [षोडशा॰ G2]; प्राणायामत्रयं च R4;  at end Y* adds भिक्षवः परस्परं किंचिन्न पूरयेयुः । गृहस्थादिपूरणे प्राणायामांस्त्रींश्चरेयुः [त्रिंशच्चरेयुः G1] । भिक्षवः परस्परमङ्गसंमर्षणं [॰संघर्षणं G1] न कुर्युः । अज्ञानात्संमर्षणे [संघर्षणे G1] मित्रस्य चर्षणी धृत इति जपेयुः प्रणायामत्रयं चरेयुरिति ।

[^151]:
    .  2)—उपवास इति Y*; at end Y* adds passage in App. 1.10.

[^152]:
    .  om Y*;  c)—गुरुस्नेहो A1 2 R1;  d)—at end R4 adds: संनिधौ मातृमरणे यतेः कार्यं हि दाहनम् । स्नात्वोपोश्य विमुच्येत शमीमूलं व्रजेद्यतिः । एवं पितुरपुत्रस्य कृत्वा मुक्तो यतिर्भवेत् । पुत्रं प्रतिनिधिं कृत्वा कृतकृत्यः पिता श्रुतेः । न स्नानमाचरेद्भिक्षुः पुत्रादिनिधने श्रुते । पितृमातृक्षयं श्रुत्वा स्नात्वा शुध्यति साम्बरः ।

[^153]:
    .  om Y*;  2)—कारयेद्वा . . . भवति om A5; सर्वं निष्फलं A6; भवेत् A1 2 R1 B M;  3)—विधीयते om X2*;  4)—स्वधर्मे च G6 R3 4; स्वधर्मेण R2 B M; स्वमेव A2; स्वधर्मेव A1

[^154]:
    .  1)—॰क्ततानां च G6 R2 3; ॰क्तानामपि B M; सत्यकाम . . . [155] अशक्तस्य om A6;  2)—॰क्रमे प्राणा॰ A1 2 R1 B M; ॰येदिति Y*

[^155]:
    .  1)—अथ देश॰ Y*; ॰कालापेक्षया X2*; प्रायश्चित्तानि om G6;  2)—॰भेदेन विकल्प X2* B M; ॰भेदात्तुल्यविकल्प एवेति Y*;  केचित् om G1

[^156]:
    .  तथान्येऽपि धर्माः । अत्रानुक्तं प्रायश्चित्तं गृहस्थ॰ Y*; च om A1 2 5 R1 4; at the end Y* adds त्रिकमिति प्रणवव्याहृतिगायत्रीत्युच्यते [॰गायत्रय उच्यन्ते G1]; see 5.82.

[^157]:
    .  यादवप्रकाशीये यति॰ Y*
