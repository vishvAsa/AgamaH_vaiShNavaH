+++
title = "02 पारिव्राज्याऽधिकारि-दशा"
+++


**द्वितीयं पर्व**

**पारिव्राज्याधिकारिदशानिरूपणम्**

अथाधिकारिदशा चिन्त्यते ॥ 1 ॥  

> वनवासाद् ऊर्ध्वम् एव पारिव्राज्यम्  
न ब्रह्मचर्याद्  

इत्य् एकः पक्षः ॥ 2 ॥ तथा च श्रुतिः<sup>1</sup> ।

> आचार्याय प्रियं धनम् आहृत्य  
> प्रजातन्तुं मा व्यवच्छेत्सीर् 

इति<sup>2</sup>॥ 3 ॥ [TU 1.11.1]

तथा<sup>1</sup> ।

> जायमानो वै ब्राह्मण इति च<sup>2</sup> । [TS 6.3.10.5]    

> प्रजननं वै प्रतिष्ठा साधु प्रजायास्तन्तुं तन्वानः पितॄणाम् अनृणो भवति 

इति च<sup>3</sup> ॥ 4 ॥ [MNU 525]

तथा च **मनुः**<sup>1</sup> ।  

> ऋणानि त्रीण्यपाकृत्य मनो मोक्षे निवेशयेत् ।  
> अनपाकृत्य मोक्षं तु सेवमानो व्रजत्यधः इति ॥ 5 ॥ [MDh 6.35]

आह **याज्ञवल्क्यः**<sup>1</sup> ।  

> अधीतवेदो जपकृत्पुत्रवानन्नदोऽमिान् ।  
> शक्तया च यज्ञकृन्मोक्षे मनः कुर्यात्तु नान्यथा इति ॥ 6 ॥ \
	[YDh 3.57]

आहतुः **शङ्खलिखितौ**<sup>1</sup> । 

> वनवासादूर्ध्वं परिणतवयसः कामतः पारिव्राज्यमिति<sup>2</sup> ॥ 7 ॥

आह **मेधातिथिः**<sup>1</sup> ।  

> पुत्रदारगृहक्षेत्रगोहिरण्यादिबन्धनैः ।  
> विरक्तो मानुषैर्भोगैर्दिव्यैश्च श्रुतिदर्शितैः ॥ 8 ॥  
> वेदाभ्यासेन यज्ञेन तपसा वीतकल्मषः ।  
> जन्मजन्मान्तराभ्यासाद्विशुद्धात्मा जितेन्द्रियः ॥ 9 ॥  
> इतिहासपुराणाभ्यां श्रुत्या च प्रतिबोधितः ।  
> यतते परमं स्थानं यतनात्स यतिर्भवेत् ।  
> तस्येयं परमा सिद्धिर्यतेर्नान्यस्य कस्यचित् इति ॥ 10 ॥

केचित्तु ब्रह्मचर्याद् गृहाद्वनाद्वा यथाकामं पारिव्राज्यमित्याहुः ॥ 11 ॥ तथा च **जाबालिश्रुतिः**<sup>1</sup> ।

> ब्रह्मचर्यं समाप्य गृही भवेत्<sup>2</sup> । गृही भूत्वा वनी भवेत्<sup>3</sup> । वनी भूत्वा प्रव्रजेत्<sup>4</sup>। यदि वेतरथा ब्रह्मचर्यादेव प्रव्रजेद् गृहाद्वनाद्वेति<sup>5</sup>॥ 12 ॥ [JU 64]

आह **यमः**<sup>1</sup> ।  

> चीर्णवेदव्रतो विद्वान्ब्राह्मणो मोक्षमाश्रयेत् ।  
> समः सर्वेषु भूतेषु स्थावरेषु चरेषु च ॥ 13 ॥  
> जातपुत्रो गृहस्थो वा विजितात्मा जितेन्द्रियः ।  
> निः स्पृहः सर्वकामेभ्यः कृतकृत्यः परिव्रजेत् ।  
> वनस्थो वा तप्ततपाः परं पन्थानमाश्रयेत् इति ॥ 14 ॥

अत्र यदि ब्रह्मचारी प्रव्रजेत् चीर्णव्रत एव प्रव्रजेत्<sup>1</sup> । यदि गृहस्थो जातपुत्र एव इष्टयज्ञश्च तानीन्हृदि संहृत्येति पूर्वमुक्तत्वात्<sup>2</sup> । वानप्रस्थश्चेत्तप्ततपा एव प्रव्रजेत्<sup>3</sup> । इति गम्यते<sup>4</sup> । एतदुत्तरत्रापि योज्यम्<sup>5</sup> । एतद्विषयमेव **मानव**मपि वचनमृणानि त्रीण्यपाकृत्येत्यादि<sup>6</sup> ॥ 15 ॥ केचिदाहुः<sup>1</sup>  

> ब्रह्मचारी गृहस्थो वा मृतदारो वनेचरः ।  
> ज्ञात्वा सम्यक्परं ब्रह्म त्यक्त्वा सङ्गान्परिव्रजेत् इति ॥ 16 ॥

अत्र गृहस्थस्य मृतदारस्य पुत्रोत्पत्त्यादेः प्रागपि सति वैराग्ये पारिव्राज्यं गम्यते ॥ 17 ॥ आह **बृहस्पतिः**<sup>1</sup> ।  

> असारमेव संसारं दृा सारदिदृक्षया ।  
> प्रव्रजेदकृतोद्वाहः परं वैराग्यमास्थितः ॥ 18 ॥  
> अन्योऽप्युत्पन्नसन्तान इा च विविधैर्मखैः ।  
> पतितार्धशरीरो वा वनादन्यः परिव्रजेत् इति ॥ 19 ॥

अर्धशरीरं भार्या  

> पतत्यर्धं शरीरस्य भार्या यस्य सुरां पिबेत् । [VaDh 21.15]

इति दर्शनात्  

> अर्धो वा एष आत्मनो यत्पत्नी । [TS 6.1.8.5]

इति श्रुतेश्च ॥ 20 ॥ आह **शङ्खः**<sup>1</sup> ।  

> एवं नीत्वा वने कालं द्विजो ब्रह्माश्रमी भवेत् ।  
> नानोपनिषदां ज्ञानात्प्राप्तवैराग्यपाटवः ॥ 21 ॥  
> समाहृतेन्द्रियग्रामो विषयेभ्यः सुदूरतः ।  
> आत्मैकरामो मनसा निरस्य परिपन्थिनः ॥ 22 ॥  
> योगाभ्यासेन बहुशो लब्धात्मा दृढबन्धनः ।  
> सर्वसङ्गनिवृत्तात्मा ब्रह्मचार्यपि सुव्रतः ॥ 23 ॥  
> एतैर्गुणैरुपेतश्चेद् गृहस्थो वा प्रजापतेः ।  
> कृत्वेष्टिं विधिवद्दत्त्वा सर्ववेदसदक्षिणाम् ।  
> आत्मन्यीन्समारोप्य द्विजो ब्रह्माश्रमी भवेत् इति ॥ 24 ॥

एवं काश्चित् श्रुतयः स्मृतयश्च ब्रह्मचर्यादेव पारिव्राज्यं विदधति काश्चित्तु ऋणापकरणादेरूर्ध्वमेवेति<sup>1</sup> । एवं विरोधे सति केचिदाहुः<sup>2</sup> । अन्धपंग्वादीन्कर्मस्वनधिकृतानधिकृत्य  ब्रह्मचर्यादुत्थानश्रुतयः  स्मृतयश्च<sup>3</sup>  ॥ 25 ॥ तथा चाह **लिखितः**<sup>1</sup> ।  

> जन्मकोटिशतारब्धपुण्याप्तं देवकारितम् ।  
> वैराग्यं जायते यस्य तृष्णापि ब्रह्मणि स्थिरा ॥ 26 ॥  
> सोऽधीतवेदतत्त्वार्थो गृहवासमशक्नुवन् ।  
> प्रव्रजेह्मचर्याच्च गृहाज्जीर्णो वनादपि ॥ 27 ॥  
> नीरुजश्च युवा चैव वसेद्गार्हस्थ्यमादृतः ।  
> अन्धः पङ्गुस्तथा कुष्ठी वृद्धो मौनं समाश्रयेत्  इति ॥ 28 ॥

अन्ये त्वाहुः<sup>1</sup> | उभयीषु श्रुतिस्मृतिषु विपरीतः किं न भवेत्<sup>2</sup> । अविरक्तः पारिव्राज्यं कर्तुमशक्नुवन्किं न गृही भवेत्<sup>3</sup> । न ह्यविरक्तः पारिव्राज्यं कर्तुं शक्नोतीति<sup>4</sup> ॥ 29 ॥ तथा च **दक्षः**<sup>1</sup> ।  

> सत्त्वोत्कटाः सर्वे तेऽपि विषयैस्तु वशीकृताः ।  
> किं पुनः क्षुद्रसत्त्वैस्तु मानवैरत्र का कथा ॥ 30 ॥  
> तस्मात्पक्वकषायेण कर्तव्यं दण्डधारणम् ।  
> इतरस्तु न शक्नोति विषयैर्ह्रियते यतः ॥ 31 ॥  
> त्रिदण्डं लिङ्गमाश्रित्य जीवन्ति बहवो द्विजाः ।  
> यो हि ब्रह्म न जानाति त्रिदण्डार्हो न स स्मृतः  इति ॥ 32 ॥

आह **लिखितः**<sup>1</sup> ।  

> यः कृत्वा सर्वसंन्यासं प्रत्यापत्तिं भजेद् द्विजः ।  
> तं दास्ये योजयेद्राजा श्वपदेनाङ्कयेत्तथा ॥ 33 ॥  
> तस्मादाशयशुद्धिं प्राग्बहुकालं परीक्ष्य च ।  
> मनो न चलते धर्मादिति ज्ञात्वाथ संन्यसेत् इति ॥ 34 ॥

आह **यमः**<sup>1</sup> ।  

> निवृत्तः कामरागादेः प्रशान्तो ब्रह्मतत्परः ।  
> स संन्यासेऽधिकारी स्यादितरो जीविकापरः इति ॥ 35 ॥

न चानधिकृतविषया ह्युत्थानश्रुतिरिति युक्तं तेषामुत्तरत्र पृथगेव विधानात्<sup>1</sup> । 

> अथ पुनर्व्रती वाव्रती वा स्नातको वास्नातको वा सारिनकिो वेत्यादिना<sup>2</sup> ॥ 36 ॥ [JU 64] 

आह **वृद्धजाबालिः**<sup>1</sup> ।

> व्रतिको वाव्रतिको वा स्नातको वास्नातको वा आवसथ्यनावसथी वा अहिोत्र्यनहिोत्री वा ग्रामादमिाहृत्येत्यादि<sup>2</sup>॥ 37 ॥

यत्पुनरुक्तम्   

> अन्धः पङ्गुस्तथा कुष्ठी वृद्धो मौनं समाश्रयेत् ।

इति तदप्यविरुद्धम् अन्धादिशब्दानामन्यथा व्याख्यातत्वात् ॥ 38 ॥ तथा हि **मेधातिथिः**<sup>1</sup> ।  

> अद्यजातां यथा नारीं तथा षोडशवार्षिकीम् ।  
> शतवर्षां च यो दृा निर्विकारः स षण्ढकः ॥ 39 ॥  
> भिक्षार्थं गमनं यस्य विण्मूत्रकरणाय च ।  
> योजनान्न परं याति यः सदा पङ्गुरेव सः ॥ 40 ॥  
> तिष्ठतो व्रजतो वापि यस्य चक्षुर्न दूरगम् ।  
> चतुर्युगाद्भयं मुक्त्वा परिव्राट् सोऽन्ध उच्यते ॥ 41 ॥  
> हिताहितं मनोरामं वचः शोकावहं च यत् ।  
> श्रुत्वा यो न शृणोतीव बधिरः परिकीर्तितः इति ॥ 42 ॥

न चान्धस्य पारिव्राज्येऽधिकारः  

> दृष्टिपूतं न्यसेत्पादम् । [MDh 6.46]

इति धर्मविधानात् ॥ 43 ॥ नापि पङ्गोः कुष्ठिनो वा<sup>1</sup>  

> पर्यटन्पुण्यतीर्थानि देवतायतनानि च ।  
> अध्वास्य सूर्यनिर्दिष्टः कीटवच्च महीं चरेत् ॥

इत्यादिधर्मविधानात्<sup>2</sup> ॥ 44 ॥ ब्रह्मचर्यविधानान्न षण्ढस्य पारिव्राज्यम्<sup>1</sup> । ब्रह्मचर्यं हि मैथुनवर्जनम्<sup>2</sup> । न हि षण्ढस्य मैथुनवर्जनमस्ति तस्य स्थाणुकल्पस्य मैथुने प्राप्त्यभावात्<sup>3</sup> । प्राप्तस्य हि वर्जनं व्रतम्<sup>4</sup> ॥ 45 ॥ तस्मादृणश्रुतिरविरक्तविषया<sup>1</sup> । विरक्तस्य तु पारिव्राज्यमेव<sup>2</sup> ॥ 46 ॥ तथा च **बृहस्पतिः**<sup>1</sup> ।  

> प्रव्रजेदकृतोद्वाहः परं वैराग्यमाश्रितः इति ॥ 47 ॥

आह **क्रतुः**<sup>1</sup> ।  

> ब्रह्मचारी गृहस्थो वा मृतदारो वनेचरः ।  
> ज्ञात्वा सम्यक्परं ब्रह्म त्यक्त्वा सङ्गान्परिव्रजेत् इति ॥ 48 ॥

आह **शङ्खः**<sup>1</sup> ।  

> सर्वसङ्गनिवृत्तात्मा ब्रह्मचार्यपि सुव्रतः ।  
> एतैर्गुणैरुपेतश्चेद् गृहस्थो वा प्रजापतेः ॥ 49 ॥  
> कृत्वेष्टिं विधिवद्दत्त्वा सर्ववेदसदक्षिणाम् ।  
> आत्मन्यीन्समारोप्य द्विजो ब्रह्माश्रमी भवेत् इति ॥ 50 ॥

आह **दत्तात्रेयः**<sup>1</sup> ।  

> त्रिदण्डं वैष्णवं लिङ्गं विप्राणां मुक्तिसाधनम् ।  
> निर्वाणं सर्वधर्माणामिति वेदानुशासनम् ।  
> गृहवासविरक्तानां पुरा प्रोक्तं स्वयंभुवा इति ॥ 51 ॥ 

उपकुर्वाणस्य ब्रह्मचारिणश्चतुर्ष्वाश्रमेषु इच्छाविकल्प इत्याचार्याः ॥ 52 ॥ तथा च **वसिष्ठः**<sup>1</sup> ।

> चत्वार आश्रमाः ब्रह्मचारिगृहस्थवानप्रस्थपरिव्राजकाः<sup>2</sup> । तेषां वेदमधीत्य वेदौ वा वेदान्वाचीर्णब्रह्मचर्यो यमिच्छेत्तमावसेदिति<sup>3</sup> ॥ 53 ॥ [VaDh 7.1–3] 

आह चा**पस्तम्बः**<sup>1</sup> ।

> बुद्ध्वा कर्माणि यत्कामयेत तदारभेतेति<sup>2</sup> ॥ 54 ॥ [ApDh 2.21.5]

आह भगवान्**व्यासः**<sup>1</sup> ।  

> गुरुशुश्रूषया विद्यां संप्राप्य विधिवद् द्विजः ।  
> स्नायीत गुर्वनुज्ञातो दत्त्वास्मै दक्षिणां हि गाम् ॥ 55 ॥  
> नैष्ठिकं वा मुनेर्वापि पारिव्राज्यकमेव वा ।  
> यमिच्छेदाश्रमं विप्रो वसेत्तत्रैव संयतः इति ॥ 56 ॥

आह **गौतमः**<sup>1</sup> ।  

> तस्याश्रमविकल्पमेके ब्रुवत इति<sup>2</sup> ॥ 57 ॥ [GDh 3.1]

यदुक्तम् ऋणानि त्रीण्यपाकृत्येति तदपि श्रुतिस्मृतिभ्यां विरक्तस्य ब्रह्मचर्यादेव पारिव्राज्यं विदधतीभ्यां व्यवस्थाप्यमानं रागवति पुरुष एवावतिष्ठते प्राप्तर्णापकरणार्थं वा ॥ 58 ॥ 

तस्माद्विरक्तस्य ब्रह्मचर्याद् गृहाद्वनाद्वा पारिव्राज्यं सिद्धम् ॥ 59 ॥ तथा च **बृहस्पतिः**<sup>1</sup> ।   

> परमात्मनि यो रक्तो विरक्तोऽपरमात्मनि ।  
> सर्वैषणाविनिर्मुक्तः स भैक्षं भोक्तुमर्हति ॥ 60 ॥

आतुरस्यापि पारिव्राज्यम**ङ्गिरसो**क्तम्<sup>1 </sup>।  

> वनवासात्परिश्रान्तः प्रव्रजेद्विधिपूर्वकम् ।  
> व्याध्याविष्टो विरक्तो वा ब्रह्मवित्संन्यसेद् द्विजः ॥ 61 ॥  
> प्रव्रजेह्मचर्याच्च प्रव्रजेच्च गृहादपि ।  
> वनाद्वा प्रव्रजेद्विद्वानातुरो वाथ दुः खितः ॥ 62 ॥  
> उत्पन्ने संकटे घोरे चोरव्याघ्रादिगोचरे ।  
> भयभीतस्य संन्यासमङ्गिरा मुनिरब्रवीत् ॥ 63 ॥

तथा च **शातातपः**<sup>1</sup> ।  

> संन्यस्तमिति यो ब्रूयात्प्राणैः कण्ठगतैरपि ।  
> स तु क्रतुसहस्रेण तुल्यं फलमवाप्नुयात् ॥ 64 ॥

आह **दत्तात्रेयः**<sup>1</sup> ।  

> मुखजानामयं धर्मो विष्णोर्यल्लिङ्गधारणम् ।  
> बाहुजातोरुजातानामयं धर्मो न विद्यते ॥ 65 ॥  
> इति यतिधर्मसमुच्चये पारिव्राज्याधिकारिदशानिरूपणं नाम द्वितीयं पर्व ॥ 66 ॥


<!-- Footnotes themselves at the bottom. -->
## Notes

[^1]:
    .  ॰कारदशा R2 3

[^2]:
    .  न om A3

[^3]:
    .  1)—च om A6; <sup> </sup>2)—इति om A5

[^4]:
    .  1)—तथा च A1 2 R1;  2)—ब्राह्मणस्त्रिभिर्ऋणवा जायत इति Y* A3 R4 B M [A1 in margin]; च om Y* X2* A3 B M;  3)—प्रतिष्ठा add लोके A5; साधुः A1 R2; भवति । तदेव तस्यानृणं तस्मात्प्रजननं परमं वदन्तीति च Y* A3 G6 R3 M+ [A1 adds in margin; G6 R3 M+ omit इति च]; च om A6 R2 4 B M

[^5]:
    .  1)—च om M R4; d)—पतत्यधः G6 R2 3 B M

[^6]:
    .  1)—आह om A5;  b)—॰वान्नगदो A1 2; ॰वान्यागदो R4;  d)—कुर्यादनन्यथा A1 2

[^7]:
    .  Y* places 2.7–12 after 2.46; 1–2)—Y* reads एवं [om G1 2] शङ्खलिखितौ वनवासादूर्ध्वं परिणतवयसः कामतः पारिव्राज्यमाहतुः

[^8]:
    .  1)—आह om Y* A3;  d)—स्मृति॰ B M

[^9]:
    .  b)—हतकिल्बिषः G1 2

[^10]:
    .  b)—स्मृत्या B M;  e)—तस्यैवं A1 2 R1; f)—इति om A1 5

[^11]:
    .  गृहस्थाद्वना॰ R1; गृहाद्वा [वनाद् om] A5; गृहाद्वा वनाद्वा G6 R2 3; यथाक्रमं G6 R2 3; ॰ज्यमाहुः A4 G1 2

[^12]:
    .  1)—जाबालश्रु॰ A4 5 M+; जाबालिः X2*A1 2 B M;  2)—गृही भवेत् om G6; 3)—om R4;  3–4)—गृहाद्वनी भूत्वा परिव्रजेत् [प्रव्र<sup>° </sup>A4] Y*; 4)—परिव्र॰ A2 G6 R4;  5)—यदि . . . प्रव्रजेद् om X2* A3 B M; यदि वा om Y*; परिव्र॰ A2 G1; गृहाद्वा वना॰ A4 5 G6 R2 3 B M

[^13]:
    .  आह om Y*;  d)—च नित्यशः for चरेषु च Y*

[^14]:
    .  a)—जाते पुत्रे R4;  e–f)—om Y*; इति om Y*; Y* A1 2 B M add लिखितः [आह लि॰ B M]। सोऽधीतवेदतत्त्वार्थो गृहवासमशक्नुवन् । प्रव्रजेदकृतोद्वाहो गृहाज्जीर्णो वनादपि [वनाच्चीर्णो गृहादपि B M; add इति B M; see 2.27]

[^15]:
    .  om Y* A3;  1)—परिव्रजेत् [both times] X2*; after 1st प्रव्रजेत् R3 adds गृहाद्वा वनाद्वा इति जाबालिः;  2)—एव om A5; समारोप्येति A1 2 R1; ऊर्ध्वमुक्त॰ A5; पूर्वमेवोक्त॰ R4;  3)—॰प्रस्थश्च तप्त॰ G6 R4 ; ॰तपा om R4; एवाव्रजेत् G6; परिव्रजेत् R4;  6)—अत एत॰ R2; मानववच॰ X2* B M; वचनं च G6; ॰त्येत्यादीति A5; ॰त्येत्यादि वचनं X2*

[^16]:
    .  om Y* A3;  1)—om A5; placed at end of 2.15 by X2*; क्रतुः for केचिदिाहुः A12 R1 M+ [cf. 2.48]; a)—वा om G6;  d)—इति om A5

[^17]:
    .  om Y* A3; मृतदारस्य om A5

[^18]:
    .  om Y* A3 [Y*  inserts after 49];  a)—संसारमेव निःसारं Y*;  b)—त्यक्त्वा Y*;  d)—॰माश्रितः Y*

[^19]:
    .  om Y* A3;  a)—अन्ये X2*; ॰सन्ताना R3 4;  d)—इति om A5

[^20]:
    .  om Y* A3

[^21]:
    .  om Y* A3  d)—॰पादपः X2* A 1 2 R1; ॰पाटलः A5

[^22]:
    .  om Y* A3;  a)—समाहृत्येन्िद्र॰ A1 2 6 R1; ॰ग्रामं A1 2 R1;  d)—॰बन्धिनः G6 R3

[^23]:
    .  om Y* A3

[^24]:
    .  om Y* A3;  b)—प्रजायते R4 B M;  e)—॰सिंमा॰ R2 4;  f)—इति om A5 R4

[^25]:
    .  om Y* A3;  1)—स्मृतयश्च om G6; विदधति om G6; काश्चित् ऋणादेरू॰ G6;  ऋणापाक॰ B M;  ॰रणादूर्ध्व॰ A5;  2)—एवं om A5;  3)—॰चर्याद्युत्थान॰ A2 5 6 R4; ॰श्रुतयश्च A1 2 G6 R1 2 3; स्मृतयश्च om A1 2 5 R1

[^26]:
    .  om A3; Y* inserts after 2.61; 1)—तथा चाह om Y*; तथाह A5; च for चाह A12 R1;  b)—॰पुण्याद्दैवकारितम् G1 2; ॰पुण्याद्दैवेन कारितम् A4; ॰दैवकारितम् A6 G3; ॰देवतेरितम् M+

[^27]:
    .  om A3; Y* inserts after 2.61 [cf. 2.14];  a)—॰धीततत्त्ववेदार्थो A5;  b)—गृहवासी वशीभवन् G1 2 3; ॰समनश्नुवन् A1 2 M+;  c)—॰चारी च A5;  d)—गृहे जीर्णो G1 2 3; गृहाच्चीर्णो A5 R2 B M

[^28]:
    .  b)—॰मादरात् Y* A1 2 3 R1 M+;  c)—पड्गुश्च कुष्ठी च R4; d)—इति om Y* A2 5

[^29]:
    .  om Y* G6 R3 4 M+ [R3 writes it in margin; R4 inserts after दण्डधारणम् (2.31)];  1)—before अन्ये R2 adds तथा च . . . वशीकृताः [cf. 2.30]; चाहुः B M;  2)—श्रुतिषु R4; विपरीतं R2 B M; भवेदिति A1 2 R1;  3)—विरक्तः A1 2 R1 M+; कर्तुमशक्नोति [॰तीति R4] for कर्तुम॰ . . . भवेत् A1 2 R4;  4)—शक्नोति A1 2 R1 2 B M

[^30]:
    .  तथा च om Y*;  b)—परिष्कृताः A4 G1 2

[^31]:
    .  d)—॰यैर्व्यध्यते A1 2 R1

[^32]:
    .  a)—त्रिदण्डलि॰ A6 B M;  d)—न om R4; संस्मृतः A3 6 R4; इति om Y* A5

[^33]:
    .  1)—आह om Y* A5; लिखितः om A5 G1;  a)—कृत्वैवं यस्तु संन्यासं Y* A1 2 3 R1; कृत्वैव A4 G1 2;  b)—प्रत्यावृत्तिं A4 6 G1 2;  भवेद् A5;  c)—दण्डे A1 2 3 G6 R2 3; दण्डैर्यो॰ B M;  d)—श्वपादे॰ A6 R4 B M; द्विजः for तथा G3

[^34]:
    .  c)—तस्मादिति B M;  d)—इति om Y* A5

[^35]:
    .  om Y*;  1)—आह च G6 R2 3;  a)—निवृत्तका॰ A6; कर्मरा॰ G6 R2 3 B M;  c)—संन्यासाधि॰B M;  d)—स्यादितरे B M;  d)—॰पराः B M; इति om A5

[^36]:
    .  om Y*;  1)—चाधि॰ G6 R4; युक्तः R4;  2)—पुनरव्रती A1 2 3 5 R1; वाव्रती om X2* A3; वानकिो for वास्नात॰ . . . ॰किो A1 2 3; वास्नातको om G6 R1 4; साकिो वानकिो R1; साकिोऽनकिो R4

[^37]:
    .  om Y*;  1)—आह om A5 6;  2)—व्रतिकोऽव्रति॰ A5 R4; वाव्रतिको om G6 R2 3; स्नातकोऽस्ना॰ R4; वास्नातको om G6 R2 3; आवसथ्यनावसथी वा—om R4, R3 reads साकिोऽनकिो वा, G6 reads सारिनकिो वा, B M read साकिो वानकिो वा

[^38]:
    .  यदुक्तम् A5; ॰रुक्तः A1 2 R1; वृद्धो . . . ॰श्रयेत् om R4; इत्यादि X2* B M

[^39]:
    .  om Y*;  1)—तथाह A1 2 R1 3 4 M; b)—॰र्षिकाम् G6; c)—दशवर्षां A1 5 6 R1 4;  d)—पण्डकः R4

[^40]:
    .  om Y*

[^41]:
    .  om Y*

[^42]:
    .  om Y*

[^43]:
    .  Before न add अजितस्य A4 G2; ॰व्राज्याधि॰ R2 3 4 B M; पदं न्यसेत् A4; पदम् G2; धर्म॰ om Y*

[^44]:
    .  om Y*;  1)—कुष्ठस्य A3 5; c)—अध्यास्य B M; सूर्यो A1 2 R1; d)—कटिवच्च B M;  2)—इति धर्म॰ X2* B M; इति इत्यादि॰ A1 2 R1

[^45]:
    .  1)—ब्रह्मचर्यविधानान् om G6; पारिव्राज्यम् om A3, ॰ज्यमस्ति A4;  2)—॰वर्जम् X2* A5 6;  3)—न ... ॰मस्ति om G6; ॰वर्जमस्ति R4; तस्य om A5; मैथुनप्रा॰ Y* G6;  4)—प्राप्तस्यैव वर्जनं X2* B M; प्राप्तस्य वर्जनं Y* A3; वर्जनं हि Y* A3; ब्रह्मचर्यव्रतं A5; वृतं R2 3 4; व्रतं भवति Y* A1 2 3 R1

[^46]:
    .  2)—तु om A4; एव om A4 R4; here Y* inserts 2.7–12

[^47]:
    .  om Y*; b)—इति om A5

[^48]:
    .  a)—वेत्यादि X2* B M;  b–d)—om X2* B M;  d)—इति om A5; here Y* inserts 2.18

[^49]:
    .  om Y*;  1)—आह om X2* B M;  a)—॰निवृत्तो वेत्यादि X2* B M;  b–d)—om X2* B M

[^50]:
    .  om Y* X2* B M;  c)—॰ग्निं A3;  d)—इति om A5

[^51]:
    .  om Y* [आह . . . ॰नुशासनम् Y* inserts after 2.63];  1)—आह om X2* A3 B M;  a)—वैणवं A1 2; वैणवी R1; लिङ्गमित्यादि X2*; b–d)—om X2*; e)—न गृहस्थोद्विर॰ A1 2 R1

[^52]:
    .  om Y*; ॰चारिणश्च चतु॰ A1 5 R1; ॰तुर्थाश्रमेषु A1 2; ॰श्रमेष्वित्यादि विकल्प G6; इच्छया विकल्प R2 3 B M

[^53]:
    .  Y* inserts after 2.63;  1)—चाह Y*;  2)—ब्रह्मचारी A1 2 3 G1 2 3; गृहस्थो वानप्रस्थः परिव्राजकः G1 2 3; ॰व्राजकानां R4;  3)—वेदौ वेदान्वा A1 2 3 4 G1 2 R1 B M; ॰च्छेत्तं वसेदिति G6 R2 4; यमिच्छे<sup>° </sup>. . . [55] ॰गुरुशुश्रूषया om A3

[^54]:
    .  Y* inserts after 2.63;  1)—आहापस्तम्बः Y* X2* B M;  2)—कामयते X2*

[^55]:
    .  1)—Y* inserts after 2.63; आह च A5; भगवान् om Y*;  a–d)—om Y*;  a)—विद्याः G6 R3 B M;  d)—दत्त्वातो R4

[^56]:
    .  Y* inserts after 2.63;  a)—मुनिं Y*;  b)—परिव्राजकमेव Y*;  c–d)—कामं विप्रो वसेत्तत्रैव संयम इति A4 G1 2; कामं विप्रो वसेत्तत्र यत्रैव च सुसंयत इति G3; इति om A5

[^57]:
    .  om Y*;  2)—॰कल्पमेते A5

[^58]:
    .  om Y*; एतदपि A3; ब्रह्मचर्यादेव . . . [59] ॰रक्तस्य om G6; विदधति । आभ्यां A1 2 R2 3 4; ॰धतीभ्यामाभ्यां B M; 

[^59]:
    .  om Y*; ॰चर्याद्वा B M; ॰चर्यादेव G6 R2 3; गृहाद्वा वनाद्वा G6 R2 3; गृहस्थाद्वा वनाद्ववा A1 2 R1; गृहस्थाद्वनाद्वा R4

[^60]:
    .  om Y*;  b)—विरक्तो om G6;  d)—add इति B M

[^61]:
    .  1)—आहाङ्गिराः for आतु॰ . . . ॰सोक्तम् Y*; आतुरस्य पारि॰ A6; संन्यास अङ्गिरसोक्तः G6 R2 3 B M;  a)—पवित्रान्तः A5;  b)—परिव्र॰ R2 3;  c)—व्याधिवि॰ A3 G3;  d)—द्विज इति Y*; hereY* inserts 2.26–27

[^62]:
    .  om A4 G1 2;  d)—वा सुदुःखितः A1 2 R1

[^63]:
    .  b)—॰गोचरः G6;  d)—here Y* inserts 2.51(1, a–d) and 2.53–56

[^64]:
    .  1)—आह शाता॰ Y*; तथा च om B M;  b)—कण्ठस्थप्राणवानपि G6 R2 3 B M [कर्णस्थ॰ G6];  c)—स च G1 2 3; शतक्र॰ R4; सकृत्क्र॰ A1 2 R1;  d)—तत्तुल्यं G3; फलमश्नुयात् G3; ॰यादिति Y* A3

[^65]:
    .  1)—After दत्तात्रेयः A3 M+ add द्विविधः खलु परिव्राट् ज्ञानाभ्यासशीलो [॰सपरो M+] योगमारुरुक्षुरिति [cf. Ch 3.29];  b)—यद्विष्णोर्लि॰ Y* G6 R2 3 B M; विष्णो॰ ... धर्मो om R4; d)—नायं धर्मो विधीयते Y* A3 R2; तद्दर्धो B M; न हि R3 B M; add इति A4 G2 3 6 R2 4; after विद्यते add पारिव्राज्यमातुरविरक्तविषयम् A3 A4 G2 [॰ज्यमतिरिक्त॰ A3]

[^66]:
    .  इति [A3 adds भगवता] यादवप्रकाशेन विरचिते A3 G1; °च्चये कर्तृदशा नाम Y*; नाम om X2*
