+++
title = "07 आचारः"
+++


**सप्तमं पर्व**

**आचारः**

अथाचारः<sup>1</sup> । तत्र **मनुः**<sup>2</sup>।  

> अनरिनिकेतः स्याद् ग्राममन्नार्थमाश्रयेत् ।  
> उपेक्षकोऽसंचयिको मुनिर्भावसमन्वितः ॥ 1 ॥ [MDh 6.43]  
> कपालं वृक्षमूलानि कुचेलमसहायता ।  
> समता चैव सर्वस्मिन्नेतन्मुक्तस्य लक्षणम् ॥ 2 ॥ [MDh 6.44]  
> नाभिनन्देत मरणं नाभिनन्देत जीवितम् ।  
> कालमेव प्रतीक्षेत निर्वेशं भृतको यथा ॥ 3 ॥ [MDh 6.45]  
> दृष्टिपूतं न्यसेत्पादं वस्त्रपूतं जलं पिबेत् ।  
> सत्यपूतां वदेद्वाचं मनःपूतं समाचरेत् ॥ 4 ॥ [MDh 6.46]  
> अतिवादांस्तितिक्षेत नावमन्येत कंचन ।  
> न चैनं देहमाश्रित्य वैरं कुर्वीत केनचित् ॥ 5 ॥ [MDh 6.47]  
> क्रुध्यन्तं न प्रतिक्रुध्येदाक्रुष्टः कुशलं वदेत् ।  
> सप्तद्वारावकीर्णां च न वाचमनृतां वदेत् ॥ 6 ॥ [MDh 6.48]  
> अध्यात्मरतिरासीनो निरपेक्षो निरामिषः ।  
> आत्मनैव सहायेन सुखार्थं विचरेद्दिवा ॥ 7 ॥ [MDh 6.49]  
> न चोत्पातनिमित्ताभ्यां न नक्षत्राङ्गविद्यया ।  
> नानुशासनवादाभ्यां भिक्षां लिप्सेत कर्हिचित् ॥ 8 ॥ [MDh 6.50]  
> न तापसैर्ब्राह्मणैर्वा वयोभिरपि वा श्वभिः ।  
> आकीर्णं भिक्षुकैर्वान्यैरगारमुपसंव्रजेत् ॥ 9 ॥ [MDh 6.51]  
> अभिपूजितलाभांस्तु जुगुप्सेतैव सर्वशः ।  
> अभिपूजितलाभैस्तु यतिर्मुक्तोऽपि बध्यते ॥ 10 ॥ [MDh 6.58]  
> अल्पान्नाभ्यवहारेण रहःस्थेनासनेन च ।  
> ह्रियमाणानि विषयैरिन्द्रियाणि निवर्तयेत् ॥ 11 ॥ [MDh 6.59]  
> इन्द्रियाणां निरोधेन रागद्वेषक्षयेण च ।  
> अहिंसया च भूतानाममृतत्वाय कल्पते ॥ 12 ॥ [MDh 6.60]  
> अवेक्षेत गतीर्नणां कर्मदोषसमुद्भवाः ।  
> निरये चैव पतनं यातनां च यमक्षये ॥ 13 ॥ [MDh 6.61]  
> विप्रयोगं प्रियैश्चैव संप्रयोगमथाप्रियैः ।  
> जरया चाभिभवनं व्याधिभिश्चोपपीडनम् ॥ 14 ॥ [MDh 6.62]  
> देहादुत्क्रमणं चास्मात्पुनर्गर्भे च संभवम् ।  
> योनिकोटिसहस्रेषु सृतीश्चास्यान्तरात्मनः ॥ 15 ॥ [MDh 6.63]  
> अधर्मप्रभवं चैव दुःखयोगं शरीरिणाम् ।  
> धर्मार्थप्रभवं चैव सुखसंयोगमक्षयम् ॥ 16 ॥ [MDh 6.64]  
> सूक्ष्मतां चान्ववेक्षेत योगेन परमात्मनः ।  
> देहेषु चैवोपपत्तिमुत्तमेष्वधमेषु च ॥ 17 ॥ [MDh 6.65]

**विष्णुः**<sup>1</sup>।  

> मानावमानौ यावेतौ प्रीत्युद्वेगकरौ नृणाम् ।  
> तावेव विपरीतार्थौ योगिनः सिद्धिकारकौ ॥ 18 ॥  
> मानावमानौ यावेतौ तावेवाहुर्विषामृते ।  
> अवमानोऽमृतं तत्र मानस्तु परमं विषम् ॥ 19 ॥

उत्तरत्र<sup>1</sup> ।  

> यथा चैवावमन्यन्ते जनाः परिवदन्ति च ।  
> तथा युक्तश्चरेद्योगी सतां धर्ममदूषयन् ॥ 20 ॥

पुनस्तत्रैवः<sup>1</sup> ।  

> सारभूतमुपासीत येन मुक्तिमवाप्नुयात् ।  
> क्रियान्या बहुधा या तु योगविघ्नकरी हि सा ॥ 21 ॥  
> काम्यानि यानि कर्माणि प्रतिषिद्धानि यानि च ।  
> तानि तानि परित्यज्य नित्यं कर्म समाचरेत् ॥ 22 ॥

**यमः**<sup>1</sup>।  

> यश्चास्य दक्षिणं बाहुं चन्दनेनानुलिम्पति ।  
> सव्यं वास्य च यस्तक्षेत्समौ ताववधारयेत् ॥ 23 ॥  
> एवमस्य भवेद्भावो नित्यमेव प्रियाप्रिये ।  
> इष्टे वा यदि वा द्वेष्ये समः सर्वत्र वर्तयेत् ॥ 24 ॥  
> समः साधौ च पापे च शत्रौ मित्रे च वै समः ।  
> शीतोष्णसुखदुःखेषु समः सङ्गविवर्जितः ॥ 25 ॥  
> न प्रहृष्यति सन्माने नावमाने च कुप्यति ।  
> रागद्वेषौ समौ यस्य स मुनिः सर्वनिःस्पृहः ॥ 26 ॥  
> श्रुत्वा स्पृा च दृा च भुक्त्वा घ्रात्वा च यो नरः ।  
> न हृष्यति ग्लायति वा स विज्ञेयो जितेन्द्रियः ॥ 27 ॥  
> न पाणिपादचपलो न नेत्रचपलो भवेत् ।  
> न च वाक्चपलश्च स्यादिति शिष्टस्य लक्षणम् ॥ 28 ॥

तथा<sup>1</sup> ।  

> अन्नाच्छुद्धागमाच्छुद्धाद्विशेषरसवर्जितात् ।  
> निर्मलं जायते सत्त्वं मलिनं मलिनाद्भवेत् ॥ 29 ॥  
> मांसशोणितसंघातं मेदोमज्जास्थिसंचयम् ।  
> नखरोमसमायुक्तं वसाप्रभृतिकर्दमम् ॥ 30 ॥  
> पूर्णं मूत्रपुरीषाभ्यां दुर्गन्धं चर्मबन्धनम् ।  
> देहोऽनिलमयं धाम मलाधारमसारकम् ॥ 31 ॥  
> चित्रभित्तिप्रतीकाशमपां फेनोपमं परम् ।  
> नित्यानित्यसमायुक्तं रागद्वेषसमुच्चयम् ॥ 32 ॥  
> एकस्तम्भं नवद्वारं त्रिस्थूणं पाञ्चभौतिकम् ।  
> प्रीतिप्राकारसंयुक्तं मनःप्रबलनायकम् ॥ 33 ॥  
> दशेन्द्रियभटाकीर्णं व्याधिश्वापदसेवितम् ।  
> विशेषविषयाक्रान्तं चेतनाधिष्ठितं पुरम् ॥ 34 ॥  
> जराशोकसमाविष्टं रोगायतनमातुरम् ।  
> रजस्वलमनित्यं च भूतावासमिमं त्यजेत् ॥ 35 ॥  
> स्नानं जपं तथा ध्यानं शौचमाहारलाघवम् ।  
> य एतत्पञ्चकं कुर्यान्मुक्तो भवति नान्यथा ॥ 36 ॥  
> पुराणश्रवणाभ्यासं भक्तितो नित्यमाचरेत् ।  
> पुराणश्रवणे भक्तिर्मूर्खस्यापि प्रजायते ॥ 37 ॥  
> भक्तयाविच्छिन्नया मुक्तिस्तस्मात्पौराणमभ्यसेत् ।  
> तदभ्यासात्परं ब्रह्मभावमापद्यते मुनिः इति ॥ 38 ॥

**वसिष्ठः**<sup>1</sup>।

> परिव्राजकः सर्वभूताभयं दत्वा प्रतिष्ठेत<sup>2</sup> । [VaDh 10.1]     
> तथाप्युदाहरन्ति<sup>3</sup> ।  
> अभयं सर्वभूतेभ्यो दत्वा चरति यो मुनिः ।  
> तस्यापि सर्वभूतेभ्यो न भयं जातु विद्यते ॥ 39 ॥ [VaDh 10.2]  
> अभयं सर्वभूतेभ्योऽदत्वा यस्तु निवर्तते ।  
> हन्ति जातानजातांश्च [द्रव्याणि प्रतिगृह्य च] ॥ 40 ॥ [VaDh 10.3]  
> एकाक्षरं परं ब्रह्म प्राणायामः परं तपः ।  
> उपवासात्परं भैक्षं दया दानाद्विशिष्यते ॥ 41 ॥ [VaDh 10.5]

तथोत्तरत्र<sup>1</sup> ।

> अव्यक्तलिङ्गोऽव्यक्ताचारोऽनुन्मत्त उन्मत्तवेषः<sup>2</sup> । अथाप्युदाहरन्ति<sup>3</sup> ।    
> न शब्दशास्त्राभिरतस्य मोक्षो   
> न लोकचित्तग्रहणे रतस्य ।  
> न भोजनाच्छादनतत्परस्य   
> न चैव रम्यावसथप्रियस्य ॥ 42 ॥ [VaDh 10.18–20]  
> नाध्येतव्यं न वक्तव्यं न श्रोतव्यं कथंचन ।  
> एतैः पूर्वं सुनिष्पन्नो यतिर्भवति नान्यथा ॥ 43 ॥  
> पारिव्राज्यं गृहीत्वा तु यः स्वधर्मे न तिष्ठति ।  
> श्वपदेनाङ्कयित्वा तं राजा राष्ट्रात्प्रवासयेत् ॥ 44 ॥

उत्तरत्र<sup>1</sup> ।  

> लाभपूजानिमित्तं हि व्याख्यानं शिष्यसंग्रहः ।  
> एते चान्ये च बहवः प्रपञ्चाः कुतपस्विनाम् ॥ 45 ॥  
> ध्यानं शौचं तथा भिक्षा नित्यमेकान्तशीलता ।  
> भिक्षोश्चत्वारि कर्माणि पञ्चमं नोपपद्यते ॥ 46 ॥  
> अत्रात्मव्यतिरेकेण द्वितीयं यदि पश्यति ।  
> ततः शास्त्राण्यधीयन्ते श्रूयते ग्रन्थविस्तरः ॥ 47 ॥  
> अस्विंात्मनि संस्थाप्य द्विजः प्रव्रजितो भवेत् ।  
> वेदाभ्यासपरो नित्यमात्मविद्यापरायणः ॥ 48 ॥  
> संसेव्य चाश्रमान्सर्वान्जितक्रोधो जितेन्द्रियः ।  
> ब्रह्मलोकमवाप्नोति वेदशास्त्रार्थविद् द्विजः ।  
> आश्रमेषु तु सर्वेषु प्रोक्तः प्राणान्तिको विधिः ॥ 49 ॥

**शातातपः**<sup>1</sup>।  

> आरूढो नैष्ठिकं धर्मं यस्तु प्रच्यवते यतिः ।  
> प्रायश्चित्तं न पश्यामि येन शुद्ध्येत्स आत्महा ॥ 50 ॥  
> पारिव्राज्यं गृहीत्वा तु गृहस्थो यो भवेत्पुनः ।  
> षष्टिर्वर्षसहस्राणि विष्ठायां जायते कृमिः ॥ 51 ॥  
> इह पूर्वं प्रतिज्ञाय संन्यासं न करोति यः ।  
> मिथ्यावचनदग्धोऽसौ सोऽन्धे तमसि मज्जति ॥ 52 ॥  
> यस्तु प्रव्रजितो भूत्वा पुनः सेवेत मैथुनम् ।  
> षष्टिर्वर्षसहस्राणि विष्ठायां जायते कृमिः ॥ 53 ॥  
> शून्यागारेषु घोरेषु भवत्याखुः सुदारुणः ।  
> सोऽचिराज्जायते गर्भे श्वा स्याद् द्वादशजन्मसु ॥ 54 ॥  
> भासो विंशतिवर्षाणि नववर्षाणि सूकरः ।  
> अपुष्पो विफलो वृक्षो जायते कण्टकावृतः ॥ 55 ॥  
> ततो दावानिा दग्धः स्थाणुर्भवति कामुकः ।  
> ततो वर्षशतान्यष्टौ द्वे च तिष्ठत्यचेतनः ॥ 56 ॥  
> पूर्णे वर्षसहस्रे तु जायते ब्रह्मराक्षसः ।  
> क्षुत्पिपासापरिश्रान्तः क्रव्यादो रुधिराशनः ।  
> क्रमेण लभते मोक्षं कुलस्योत्सादनेन च ॥ 57 ॥  
> संन्यासं पातयेद्यस्तु पतितः संन्यसेच्च यः ।  
> संन्यासविघ्नकर्ता च त्रयस्ते पतिताः स्मृताः ॥ 58 ॥  
> बिन्दुला नाम चण्डालाः परिव्राजकरूपिणः ।  
> तेषां जातान्यपत्यानि चण्डालैः सह वासयेत् ॥ 59 ॥

**हारीतः**<sup>1</sup>।  

> विधिना बुद्धिपूर्वेण यः संन्यस्य गृही भवेत् ।  
> स एवारूढपतितः सर्वधर्मबहिष्कृतः ॥ 60 ॥  
> पारिव्राज्यं परित्यज्य गृहस्थो यो भवेत्पुनः ।  
> षष्टिर्वर्षसहस्राणि विष्ठायां जायते कृमिः ॥ 61 ॥

इत्यादिपरं **शातातपेय**पाठवत्<sup>1</sup> ।  

> आरूढपतितो हन्याद्दश पूर्वान्दशापरान् ।  
> तानेव तारयेद्विप्रो यतिः सम्यग्व्यवस्थितः ॥ 62 ॥  
> तस्मात्सर्वप्रयत्नेन त्रिदण्डं धारयेद्यतिः ।  
> नेह भूयः स जायेत यतिधर्मस्य पालनात् ॥ 63 ॥  
> सर्वेषामाश्रमाणां तु त्रिदण्डी ह्युत्तमाश्रमी ।  
> स एवास्य नमस्यः स्याद्भक्तया सन्मार्गवर्तिनः ॥ 64 ॥  
> त्रिदण्डरूपधृग्विप्रः साक्षान्नारायणात्मकः ।  
> यस्तं पूजयते भक्तया विष्णुस्तेन प्रपूजितः ॥ 65 ॥  
> अष्टाक्षरेण मन्त्रेण नित्यं नारायणात्मना ।  
> नमस्यो भक्तिभावेन विष्णुरूपी त्रिदण्डधृक् ॥ 66 ॥  
> एवं वः कथितो विप्राः सन्मार्गोऽयं सनातनः ।  
> प्राप्ते कलियुगे घोरे इतोऽन्ये क्षुद्रलिङ्गिनः  ॥ 67 ॥  
> संभविष्यन्ति ते सर्वे गौतमावििदीपिताः ।  
> वेदार्थं चान्यथा सर्वं प्रवक्ष्यन्ति कलौ युगे ॥ 68 ॥  
> नाः प्रच्छन्नबौद्धाश्च विनिन्दन्ति त्रयीमयम् ।  
> रात्रौ वेदरहस्यानि पठिष्यन्त्यल्पमेधसः ॥ 69 ॥  
> भक्षयिष्यन्ति शूद्रान्नं वयं मुक्ता इति स्थिताः ।  
> अन्यानपि स्वधर्मस्थान्प्रेरयिष्यन्ति ते कलौ ॥ 70 ॥  
> एकवेणुं समाश्रित्य जीवन्ति बहवो द्विजाः ।  
> नरके रौरवे घोरे कर्मत्यागात्पतन्ति ते ॥ 71 ॥  
> तस्मात्तान्नालपेत्प्राज्ञो न निरीक्षेत वापि तान् ।  
> आलोकने च तेषां तु शुध्यते भानुदर्शनात् ॥ 72 ॥  
> नं वानुपनीतं वा यः श्राद्धे भोजयेद् द्विजम् ।  
> रेतोमूत्रपुरीषाणि स पितृभ्यः प्रयच्छति ॥ 73 ॥  
> प्रेरणादथ वा लोभादेकदण्डं समाश्रितः ।  
> भूयो निर्वेदमापन्नस्त्रिदण्डं धारयेद् बुधः ॥ 74 ॥

**पराशरः**<sup>1</sup>।  

> द्वाविमौ पुरुषौ यातो भित्त्वा वै सूर्यमण्डलम् ।  
> परिव्राड्योगयुक्तश्च रणे चाभिमुखो हतः ॥ 75 ॥  
> संन्यस्तं तं द्विजं दृा स्थानाच्चलति भास्करः ।  
> एष मे मण्डलं भित्वा परं ब्रह्माधिगच्छति ॥ 76 ॥

**कात्यायनः**<sup>1</sup>।  

> कामक्रोधादिकान्दोषान्वर्जयेद्यावदायुषम् ।  
> एवं संवर्तयन्नित्यं ब्रह्म संपद्यते यतिः ॥ 77 ॥

**उशनाः**<sup>1</sup>।  

> त्यक्तसङ्गो जितक्रोधो लघ्वाहारो जितेन्द्रियः ।  
> पिधाय बुद्ध्या द्वाराणि मनो ध्याने निवेशयेत् ॥ 78 ॥

**व्यासः**<sup>1</sup>।  

> यत्पूर्वमभिनिर्दिष्टमात्मज्ञानं मया पुरा ।  
> तत्सर्वं यत्नतोऽभ्यस्येत्सर्ववित्सङ्गवर्जितः  ॥ 79 ॥  
> लोकयात्रां प्रयत्नेन वर्जयेदात्मचिन्तकः ।  
> नानोपनिषदो यत्नादभ्यस्येन्मुक्तिहेतुकीः ॥ 80 ॥

**आपस्तम्बः**<sup>1</sup>।

> अथ परिव्राजकः<sup>2</sup> । अत एव ब्रह्मचर्यात्परिव्रजति<sup>3</sup> । तस्योपदिशन्ति<sup>4</sup> । अनरिनिकेतः स्यादशर्माशरणो मुनिः<sup>5</sup> । स्वाध्याय एवोत्सृजमानो वाचं ग्रामे प्राणवृत्तिं प्रतिलभ्यानिहोऽनमुत्रश्चरेत्<sup>6</sup> ॥ 81 ॥ [ApDh 2.21.7–10]

**बृहस्पतिः**<sup>1</sup>।  

> आत्यन्तिकं ब्रह्मचर्यमाश्रमत्रयवासिनाम् ।  
> स्वदारनियमादेव गृहस्थो ब्रह्मचर्यवान् ॥ 82 ॥

उत्तरत्र<sup>1</sup> ।  

> न ज्ञातिपुत्रमित्रादीन्न प्रशस्तान्द्विजातिषु ।  
> देशान्तरेऽपि तान्दृा न च तैः सह संविशेत् ।  
> अवश्यं भाविनी तत्र रागद्वेषादिषु स्थितिः ॥ 83 ॥

तथैव<sup>1</sup> ।  

> न तीर्थवासी नित्यं स्यान्नोपवासपरो यतिः ।  
> न चाध्यापनशीलः स्यान्न व्याख्यानपरो भवेत् ॥ 84 ॥

**शङ्खः**<sup>1</sup>।  

> चन्दनेनोक्षितं बाहुं वास्यैकं वापि तक्षतः ।  
> कल्याणं वाप्यकल्याणं तयोरपि न चिन्तयेत् ।  
> सर्वभूतहितो मैत्रः समलोष्ठाश्मकाञ्चनः ॥ 85 ॥

**लिखितः**<sup>1</sup>।  

> नानध्यात्मग्रन्थरतिर्न च ज्यौतिषिको भवेत् ।  
> न व्याधिविषवेतालांश्चिकित्सेद्धर्मतोऽपि च ॥ 86 ॥  
> न शिष्यसंग्रहं कुर्यान्न स्वविद्यां प्रकाशयेत् ।  
> संस्कृतां न वदेद्वाणीं बालवन्मूकवच्चरेत् ॥ 87 ॥

उत्तरत्र<sup>1</sup> ।  

> संन्यस्य यतिधर्मांश्च कुर्वाणो वत्सरत्रयम् ।  
> योगनिष्ठः सदा भूत्वा मोक्षं प्रेत्य स विन्दति ॥ 88 ॥  
> तस्मादैश्वर्यमाकाङ्क्षेत्तद्विष्णोः परमं पदम् ।  
> कैवल्याश्रममासाद्य चरेद्दिनमपि द्विजः ॥ 89 ॥

**शङ्खलिखितौ**<sup>1</sup>।

> भैक्षवृत्तिरसंविभागरुचिरभिशस्तपतितवर्जं निन्दकोपहतान्नजीवी कौपीनाच्छादनमात्रावरणपरितुष्टः परिपक्वकषायः कालकाङ्क्षी सदायुक्त आत्मरतिरसंनिधानशीलः कुहककल्कदम्भवर्जितः सदा नैकग्रामवासी सङ्गदोषान्परित्यज्य पर्यटनशीलः स्यात्<sup>2</sup> । आत्मज्ञानविवेकार्थकुशल ऊर्ध्वं वार्षिकाभ्यां नैकस्थानवासाभिरुचिरुद्धृताभिरद्भिर्मूत्रपुरीषशौचाचमनादि कुर्यात्<sup>3</sup> ॥ 90 ॥

तथा<sup>1</sup> ।  

> वाग्बाणान्दुर्जनैर्मुक्तान्सहते यो न कुप्यति ।  
> भावेन च सुसंहृष्टः स दमस्तस्य बुद्धिजः  ॥ 91 ॥  
> शीतोष्णादीनि च द्वन्द्वान्दुर्जनप्रहितानि च ।  
> यथा धारयते बुद्ध्या सा तितिक्षा क्षमा स्मृता ॥ 92 ॥  
> इष्टानिष्टेषु भूतेषु व्यसनाभ्युदयेषु च ।  
> उपशान्तः परां प्रज्ञां प्राप्तः शमदमात्मकः ॥ 93 ॥  
> तपोज्ञानदमैश्वर्यैः सर्वदा यो न कुप्यति ।  
> वाग्बाणाभिहतस्तीक्ष्णैर्धीरः सोऽत्र न मुह्यति ॥ 94 ॥  
> यो यतिर्मृदुभावेन मोक्षधर्मं चरेदिह ।  
> भवबन्धं विहायाशु सोऽमृतत्वाय कल्पते ॥ 95 ॥

तथैव<sup>1</sup> ।  

> चातुर्वर्ण्यं चरेद्भैक्षं पतितेषु च वर्जयेत् ।  
> नियतेन्द्रियवाक्चक्षुः पूर्वं पूर्वं विवर्जयेत् ॥ 96 ॥

**वृद्धदक्षः**<sup>1</sup>।  

> वाग्दण्डोऽथ मनोदण्डः कर्मदण्डस्तथापरः ।  
> एतैर्दण्डैस्तु दण्डी स्यान्न तु वैणवधारणात् ॥ 97 ॥  
> वाग्दण्डो मौनसंयोगः कर्मदण्डस्त्वहिंसनम् ।  
> मनसः स तु दण्डः स्यात्प्राणायमस्य धारणम् ॥ 98 ॥

**कपिलः**<sup>1</sup>।

> स्वस्त्याशिषं वर्जयेत्<sup>2</sup> । शरणं न कुर्यान्न कारयेत्<sup>3</sup> । कृतं प्रविशेत्<sup>4</sup> । अथ ब्रह्मोपासीत<sup>5</sup> । तच्चित्त एव शयीत<sup>6</sup> । अनिन्दके देवगृहे वा प्रविष्टो यथाकथंचिच्छर्वरीं नयेत् जाग्रदेव सुषुप्तः<sup>7</sup> । आसीनोऽथाचम्य प्राणायामत्रयं कृत्वा पुनराचामेत्<sup>8</sup> । काष्ठारोपितकमण्डलुना रात्रावाचामेत् दिवा स्रवन्त्या<sup>9</sup> । अभिरुचितं प्रभूतोदकं पुण्यस्थानं न त्यजेत्<sup>10</sup> । न लोलुपो नेतिहासपुराणव्याख्यानपरः<sup>11</sup> ॥ 99 ॥

उत्तरत्र<sup>1</sup> ।

> निर्जन्तुकैः स्वपतितैरिन्धनैरसहिष्णुरमििन्धीत<sup>2</sup> । बीजशून्यमूलफलभक्षणे न दोषः<sup>3</sup> । चेतनाचेतनमल्पप्रयोजनाय न द्रुह्येत्<sup>4</sup> । कमण्डलुजलपवित्रकुसीदतैजसादिसंग्रहे न दोषः<sup>5</sup> । कोपितोऽपि न कुप्येत्<sup>6</sup> । तोषितोऽपि न तुष्येत्<sup>7</sup> । मर्तुं नेच्छेन्न जीवितुं वा<sup>8</sup> । अदग्धं पात्रं न त्यजेत्<sup>9</sup> । शौचार्थं पूतिकाकरणात्क्षणमपि सद्यः संनिहितोदके जपनीयं जपेत्<sup>10</sup> । ततश्चतुर्भुजं चिन्तयेत्<sup>11</sup> । नैकदेवतापक्षपातित्वं दर्शयेत्<sup>12</sup> । संनिकृष्टं साश्रयं शरणं संत्यजेत्<sup>13</sup> । सुरूपां स्त्रियं दृा न क्वचित्प्रेक्षेत<sup>14</sup> । संकोचयेदक्षिणी<sup>15</sup> । ॐ इति नैव कम्पयेत्<sup>16</sup> ॥ 100 ॥

तथैव<sup>1</sup> ।  

> सर्वेन्द्रियाणां संकोचो दृष्टादृष्टकरो यतेः ।  
> अप्रमत्तेन कर्तव्यः सुखमत्यन्तमिच्छता ॥ 101 ॥  
> गीतानां गानशीलस्य प्राणायामपरस्य च ।  
> नैवोक्षन्ति च पापानि जन्मान्तरकृतान्यपि ॥ 102 ॥

**क्रतुः**<sup>1</sup>।  

> बीजघ्नं तैजसं पात्रं शुक्लोत्सर्गः सिताम्बरम् ।  
> दिवास्वापो वृथाजल्पो यतीनां पतनानि षट् ॥ 103 ॥  
> चिरस्थितानि द्रव्याणि संचयादीनि सर्वदा ।  
> तृणमृद्दारुतोयाश्मपत्रमूलफलानि च ।  
> अप्रयुक्तं न गृह्णीत प्रयुक्तं न च संचयेत् ॥ 104 ॥  
> दासीदासं गृहं यानं गोभूधान्यधनं रसम् ।  
> प्रतिगृह्याप्रतिग्राह्यं हन्यात्कुलशतद्वयम्  ॥ 105 ॥

**वृद्धजाबालिः**<sup>1</sup>।  

> आतिथ्यश्राद्धयज्ञेषु देवयात्रोत्सवादिषु ।  
> कुतूहलेषु सर्वेषु न गच्छेद्यतिरात्मवान् ॥ 106 ॥

उत्तरत्र<sup>1</sup> ।  

> यस्तु दानपरो भिक्षुर्वस्त्रादीनां च संग्रही ।  
> उभौ तौ मन्दबुद्धित्वात्पूतीनरकपातिनौ ॥ 107 ॥

**दत्तात्रेयः**<sup>1</sup>।  

> आदाय वैष्णवं लिङ्गं यस्तु त्यजति मूढधीः ।  
> स याति नरकं घोरं तीव्रं सङ्कटदारुणम् ॥ 108 ॥

**देवलः**<sup>1</sup>।

> तुल्यारिमित्रो निष्परिग्रहो ब्रह्मचारी मङ्गल्यव्यवहारो संस्कारो जीवशिक्षारत्नधनधान्यविषयोपभोगसंपर्केर्ष्यादर्पमायामोहहर्षविरोधविस्मयविवादत्रासवितर्कादिवर्जनमिति यतिधर्माः<sup>2</sup> ॥ 109 ॥    
> आहारमौषधं चैव सद्गृहस्थगृहे यतिः ।  
> प्रत्यहं चैव भिक्षेत यथा शेषं न तिष्ठति ॥ 110 ॥  
> आहारमौषधं चैव तत्कालार्थाधिकं यतिः ।  
> आत्मार्थं धारयेन्मोहान्नरकं प्रतिपद्यते ॥ 111 ॥  
> आददीत प्रवृत्तेभ्यः साधुभ्यो धर्मसाधनम् ।  
> नाददीत निवृत्तेभ्यः प्रमादादपि किंचन ॥ 112 ॥

**गर्गः**<sup>1</sup>।  

> सर्वधर्मान्परित्यज्य यतिधर्मं समाश्रयेत् ।  
> यतिधर्मात्परिभ्रष्टो न धर्मफलमश्नुते ॥ 113 ॥

**वृद्धवसिष्ठः**<sup>1</sup>।

> पुष्पमूलफलपाटनाग्रच्छेदनमधुमांसदानादानानि वर्जयेत्<sup>2</sup> ॥ 114 ॥

**मेधातिथिः**<sup>1</sup>।  

> त्रिदण्डं कुण्डिकां शिक्यं भैक्षभाजनमासनम् ।  
> कौपीनाच्छादनं वासः षडेतानि परिग्रहः ॥ 115 ॥  
> स्थावरं जङ्गमं बीजं तैजसं विषमायुधम् ।  
> षडेतानि न गृह्णीयाद्यतिर्मूत्रपुरीषवत् ॥ 116 ॥  
> भिक्षाटनं जपः स्नानं ध्यानं शौचं सुरार्चनम् ।  
> कर्तव्यानि षडेतानि सर्वदा नृपदण्डवत् ॥ 117 ॥  
> रसज्ञानं क्रियावादो ज्योतिषं क्रयविक्रयौ ।  
> विविधानि च शिल्पानि वर्जयेत्परदारवत् ॥ 118 ॥  
> नटादिप्रेक्षणं द्यूतं प्रमदां सुहृदस्तथा ।  
> भक्ष्यभोज्यमुदक्यां च षण्ण पश्येत्पुरीषवत् ॥ 119 ॥  
> स्कन्धावारे पुरे सार्थे खले गोष्ठे तथा गृहे ।  
> न वसेत यतिः षट्सु स्थानेष्वेतेषु कर्हिचित् ॥ 120 ॥  
> रात्र्यध्वानं च यानं च स्त्रीकथा लौल्यमेव च ।  
> मञ्चकं शुक्लवस्त्रं च यतीनां पतनानि षट् ॥ 121 ॥  
> रागद्वेषौ मदं मानं दम्भं द्रोहं परात्मसु ।  
> षडेतानि यतिर्नित्यं मनसापि न चिन्तयेत् ॥ 122 ॥  
> आसनं पात्रलोपश्च संचयः शिष्यसंग्रहः ।  
> दिवास्वापो वृथाजल्पो यतेर्बन्धकराणि षट् ॥ 123 ॥  
> एकाहात्परतो ग्रामे पञ्चाहात्परतः पुरे ।  
> वर्षाभ्योऽन्यत्र यत्स्थानमुक्तं तद्दुष्टमासनम् ॥ 124 ॥  
> उक्तानां यतिपात्राणामेकस्यापि न संग्रहः ।  
> भिक्षोर्भैक्षभुजश्चापि पात्रलोपः स उच्यते ॥ 125 ॥  
> पात्रस्यापि त्रिदण्डादेर्द्वितीयस्य परिग्रहः ।  
> कालान्तरोपभोगार्थं सोऽपि स्याद् द्रव्यसंचयः ॥ 126 ॥  
> शुश्रूषालाभपूजार्थं यशोऽर्थं वा परिग्रहः ।  
> शिष्याणां न तु कारुण्यात्स ज्ञेयः शिष्यसंग्रहः ॥ 127 ॥  
> विद्या दिवा प्रकाशत्वादविद्या रात्रिरुच्यते ।  
> विद्याभ्यासप्रमादो यः स दिवास्वाप उच्यते ॥ 128 ॥  
> आध्यात्मिकां कथां मुक्त्वा भिक्षायात्रां सुरस्तुतिम् ।  
> अनुग्रहं पथिप्रश्नं वृथाजल्पोऽन्य उच्यते ॥ 129 ॥  
> अजिह्वः षण्ढकः पङ्गुरन्धो बधिर एव च ।  
> मुग्धः स उच्यते भिक्षुः षड्भिरेतैर्न संशयः ॥ 130 ॥  
> इदं मृष्टमिदं नेति योऽश्नन्नपि न सज्जते ।  
> इदं तीक्ष्णमिदं स्वादु तमजिह्वं प्रचक्षते ॥ 131 ॥  
> अद्यजातां यथा नारीं तथा षोडशवार्षिकीम् ।  
> शतवर्षां च यो दृा निर्विकारः स षण्ढकः ॥ 132 ॥  
> भिक्षार्थमटनं यस्य विण्मूत्रकरणाय च ।  
> योजनान्न परं याति य सदा पङ्गुरेव सः ॥ 133 ॥  
> तिष्ठतो व्रजतो वापि यस्य चक्षुर्न दूरगम् ।  
> चतुर्युगाद्भयं मुक्त्वा परिव्राट् सोऽन्ध उच्यते ॥ 134 ॥  
> हिताहितं मनोरामं वचः शोकावहं च यत् ।  
> श्रुत्वा यो न शृणोतीव बधिरः स तु कीर्तितः ॥ 135 ॥  
> संनिधौ परकीयाणां समौनोऽविकलेन्द्रियः ।  
> सुप्तवद्वर्तते योऽपि स भिक्षुर्मुग्ध उच्यते ॥ 136 ॥  
> श्रद्धया परयोपेतः परमात्मपरायणः ।  
> स्थूलसूक्ष्मशरीराभ्यां मुच्यते दशषट्कवित् ॥ 137 ॥

**जमदग्निः**<sup>1</sup>।  

> धान्यवृक्षलतावल्लीः स्थावरं जङ्गमं तथा ।  
> उत्पाटयेद्यो मूढात्मा नरकं प्रतिपद्यते ॥ 138 ॥  
> एकान्नी द्विप्रती चैव भैक्षजीवस्त्रिसंग्रही ।  
> चत्वारः पतिता ह्येते यतयो नात्र संशयः ॥ 139 ॥  
> ताम्बूलाभ्यञ्जने चैव कांस्यपात्रे च भोजनम् ।  
> यतिश्च ब्रह्मचारी च विधवा च विवर्जयेत् ॥ 140 ॥  
> द्वे एते समवीर्ये तु सुरा ताम्बूलमेव च ।  
> तस्मात्सर्वप्रयत्नेन ताम्बूलं वर्जयेद्यतिः ॥ 141 ॥

**शौनकः**<sup>1</sup>।

> न स्वगुणं कीर्तयेत्<sup>2</sup> । त्रासितोऽपि न कुप्येत्<sup>3</sup> । पूजितोऽपि न मुदं व्रजेत्<sup>4</sup> । त्रिषवणं दण्डवत्स्नानमाचरेत्<sup>5</sup> । तथा न लङ्घयेत नदीं न बाहुभ्यां तरेत्<sup>6</sup> । मृत्युं जीवितं वा न काङ्क्षेत्<sup>7</sup> । रात्रौ न चरेत्संध्ययोश्च<sup>8</sup> । ताम्बूलभक्षणं वर्जयेत्<sup>9</sup> । अभ्यङ्गं द्विरन्नं न लिप्सेत<sup>10</sup> । आतिथ्यश्राद्धयज्ञेषु देवयात्रोत्सवेषु न गच्छेत्<sup>11</sup> । सार्थसमवायेषु वानप्रस्थगृहस्थाभ्यां प्रीतिं च वर्जयेत्<sup>12</sup> ॥ 142 ॥

**पैठीनसिः**<sup>1</sup>।

> स्थूयमानो न तुष्येत<sup>2</sup> । निन्द्यमानो न कुप्येत्<sup>3</sup> । सममेव वर्तेत विद्यया तपसा च तदुभयं प्राप्येति<sup>4</sup> ॥ 143 ॥

**सत्यकामः**<sup>1</sup>।  

> सर्वधर्मान्परित्यज्य मोक्षधर्मं समाश्रयेत् ।  
> मोक्षधर्मात्परिभ्रष्टः संस्कारं प्रतिपद्यते ॥ 144 ॥  
> नादृष्टां भूमिमातिष्ठेन्नासूर्यं मार्गमाव्रजेत् ।  
> न हिंस्यात्सर्वभूतानि कर्मणा मनसा गिरा ॥ 145 ॥  
> इति यतिधर्मसमुच्चये आचारो नाम सप्तमं पर्व ॥ 146 ॥


<!-- Footnotes themselves at the bottom. -->
## Notes

[^1]:
    .  1)—om A1 2; अथ सदाचारः G6 R2 3; अथ सदाचार उच्यते Y* A3 B M;  2)—तत्र om X2*; तत्राह Y* B M; क्रतुः A1 2 R1;  a)—सहस्रैकं for अन<sup>_1035?b0</sup> . . . ॰स्याद् A1 2 R1 [A1 cor.];  c)—संकुसुको M; संकुसंको B

[^2]:
    .  a)—कपाल A4 G2 6 R2;  c)—सवत्र X2*

[^3]:
    .  a)—om A6;  d)—निर्देशं B M; निर्वेदं A1 2 R1 [A1 2 cor.]; भृशको A1 2

[^4]:
    .  b)—पिबेज्जलम् A1 2 R1 B M;  c)—॰पूतं Y* A6;  वाणीं A1 2 5 R1 B M; वाक्यं Y*

[^5]:
    .  b)—किंचन G6 R2;  c)—चैतं R4; ॰मासाद्य Y* A3 B M; ॰माहृत्य A1 2 R1

[^6]:
    .  b)—॰दाक्रुष्टं A1 2 G6 R1 B M; ॰दाकृष्टं Y*; ॰दाक्रुष्ट A3

[^7]:
    .  om Y* A3;  d)—सुखार्थी X2* A5; न चरे॰ A1 2 R1

[^8]:
    .  om Y* A3

[^9]:
    .  b)—वासभिः R1 2 3 [R3 cor.];  d)—॰संविशेत् Y* A3 G6 R2 3

[^10]:
    .  a)—at beginning A5 6 add उत्तरत्र; ॰लाभांश्च Y* A3

[^11]:
    .  a)—अल्पेनाभ्य॰ G6 R2 3 4 [R3 cor.];  b)—॰स्थानास॰ R4; गृहस्थेनास॰ G6;  c)—प्रीयमाणानि Y* A1 2 3 [A1 2 cor.]

[^12]:
    .  b)—वा R4

[^13]:
    .  om Y* A3;  a)—अपेक्षेत R4; गतिं G6 R2 4;  b)—कामद्वेष॰ R4; ॰मुद्भवां X2* A2 6 R1; ॰मुद्भवान् A5;  d)—यातनाश्च B M

[^14]:
    .  om Y* A3;  a)—प्रियैश्चैवं R2 3;  b)—सुप्रयो॰ A1 2 R1 B M

[^15]:
    .  om Y* A3;  a)—तस्मात् A1 2 B M;  b)—च om A2; संभवः R2; संभवे A1 2 R1

[^16]:
    .  om Y* A3

[^17]:
    .  om Y* A3

[^18]:
    .  1)—om A5; आह विष्णुः Y* A3;  a–d)—om Y* A3 6 R4;  c)—तौ चैव A5

[^19]:
    .  om Y* A3

[^20]:
    .  om Y* A3;  c)—तावयुक्त॰ A1 2 G6 B M;  d)—स्थलं मा मम [मम मा A2] दूषयन् [दूषयेत् A2] A1 2; स्थलं मम न दूषयेत् [दूष्यते B] B M

[^21]:
    .  1)—om Y* X2* A3; ॰त्रैवाह A1 2 R1 B M;  d)—॰करी सदा A1 2 R1 B M

[^22]:
    .  d)—नित्यकर्म X2* A2 B M; add इति A3 5 G1 2 B M

[^23]:
    .  1)—om A5 G6 R2 3; आह यमः Y* B M; आह कपिलः A3;  a–d)—om Y* A3;  b)—॰नुलिप्यति A5 R4 B

[^24]:
    .  om Y* X2* A3;  c)—इष्टो B M; द्वेष्यः B M

[^25]:
    .  a–b)—om Y* A3

[^26]:
    .  a)—॰ष्यति माने R 2 3 4; सममाने G6;  b)—नापमाने B M; न for च Y* X2* A3;  c–d)—om Y* A3

[^27]:
    .  b)—पीत्वा घ्रा॰ Y* A3;  c)—म्लायति Y* A3; ग्लायति om G6; यः स A3 G1 2; च स A4

[^28]:
    .  a)—पादपाणि ॰A3 G6 R2 3;  b)—न च दृक्चपलो X2*; after भवेत् Y* A1 2 R1 B M add न च त्वक्चपलो वापि न घ्रानचपलो भवेत्;  c)—न श्रोत्रचपलो वा A3; वाक्चपलो वा Y* B M;  d)—at end A1 2 R1 insert 7.37–38

[^29]:
    .  om Y* A3;  1)—om X2*;  a)—अन्नाच्चैवागमाच्चैव X2*; ॰गमाद्विशे॰ A6;  b)—॰वर्जनात् G6 R4

[^30]:
    .  om Y* A3

[^31]:
    .  om Y* A3;  d)—॰धारस्त्वसारकम् A6

[^32]:
    .  om Y* A3;  a)—चित्तभि॰ A6;  b)—॰काशं पापमन्नोपमं A1 2 R1

[^33]:
    .  om Y* A3;  b)—त्रिस्थानुं X2*;  d)—॰प्राकारकारकम् A1 2 R1 [A2 cor. प्राबल्य॰]; प्राबल्यकारकम् B M

[^34]:
    .  om Y* A3;  a–b)—om A1 2 R1 B M; A5 [long lacuna] देवसेवतिम्; b)—॰श्वापदसे॰ only in A6; ॰चापादिसे॰ X2* A1 2 5 R1 B M; ॰चापाधिसे॰ M+;   d)—पुरः A1 2 R1

[^35]:
    .  om Y* A3;  d)—भूतायासम् R2 4 B M

[^36]:
    .  om Y* A3;  a)—ध्यानं जपं A5

[^37]:
    .  A1 2 R1 place 7.37–38 after 7.28;  a)—before पुराण॰ A5 M+ add तथा;  c)—॰श्रवणाद्भक्ति॰ R2;  d)—प्रवर्तते A5 6 R4 M+

[^38]:
    .  a)—युक्तस्तस्मा॰ A1 2 R1 B M;  b)—पौराण्यमभ्य॰ Y* A3;  c–d)—om X2*; परं भावमापद्येत दृढं मुनिः Y* A1 2 R1 B M; ॰पद्यते यतिः A3

[^39]:
    .  1)—आह वसि॰ Y* A3;  2–3)—om Y* A3;  2)—प्रतिष्ठते B M;  3)—om X2*;  a–d)—om R4;  b–c)—om A5 6;  b)—यश्चरते मुनिः B M; यतिः A3

[^40]:
    .  om Y* X2* A3;  d)—conj. following VaDh; all mss [except A6] and B M leave lacuna [M ed. comments अत्र ग्रन्थपातः]; A6 प्रतिगृह्णाति यस्सदा

[^41]:
    .  om Y* A3;  a)—ॐ इत्येका॰ X2* A1 2 R1 B M; एका॰ om A5; परं om A1 2 R12 3 B M;  d)—यदा दाना॰ A2; तथा दाना॰ A5; दानाद् om A6

[^42]:
    .  om Y* A3;  1–3)—om X2*;  1–2)—तथेति आचारोऽनुत्तमवेषेण A1 2 R1 B M; तथे [lacuna] चारोनुत्त [lacuna] मवेषेण A5; the mss are corrupt; only A6 has the reading adopted; conj. following VaDh; A6 reads ॰रोऽनुत्तमवेषेण;  3)—तथाप्यु॰ A5;  c)—॰दनगर्वितस्य X2* A6;  d)—at the end G6 R2 3 B M add: एकान्तशीलस्य दृढव्रतस्य पञ्चेद्रियप्रीतिनिवर्तकस्य । अध्यात्मविद्यारतमानसस्य मोक्षो ध्रुवो नित्यमहिंसकस्य ॥

[^43]:
    .  Y* A3 insert after 7.50;  a)—न कर्तव्यं Y*;  c)—एतैः सर्वे A3; सु॰ om A5;  d)—नान्यथा A6 add पारिव्राज्यं कथंचन

[^44]:
    .  Y* A3 insert after 7.50

[^45]:
    .  om Y* A3;  1)—om X2*;  a–b)—॰निमित्तं हि व्याख्यानं om A1 2 R1, and A5 leaves lacuna

[^46]:
    .  c)—एते चत्वारि A1 2; यतेश्चान्ये A5;  येतेश्चान्ये R1;  d)—add इति Y* A3; add तथा A5

[^47]:
    .  om Y* A1 2 3 R1 [but see 7.51n];  c)—after अधीयन्ते A5 leaves a large lacuna until end of 7.51b;  d)—श्रूयते conj., all mss read श्रूयन्ते

[^48]:
    .  om Y* A1 2 3 R1;  a)—अीन् G6 R4

[^49]:
    .  om Y* A1 2 3 R1;  e)—तु om G6; च R4

[^50]:
    .  1)—आह शाता॰ Y* A1 2 3 R1 B M;  b)—नरः G6 R2 3; द्विजः A1 2 R1; यदि G1 2;  d)—Y* A3 add इति and insert 7.44, 7.43 

[^51]:
    .  b)—यो गृहस्थो A1 2 4 R1 B M; यो om G1 2; भवेन्नरः A1 2 R1 B M;  भवेद् द्विजः G6 R2 3;  d)—at end G6 R2 3 insert 7.53 and  A1 2 R1 add वसिष्ठः अत्रात्मव्यतिरेकेण + [see 7.47]

[^52]:
    .  om Y* A1 2 5 R1 [Y* inserts after 7.55];  a–b)—om B M

[^53]:
    .  om Y* A1 2 R1 4 B M; inserted after 7.51 by G6 R2 3;  a)—यः प्रव्रज्य गृहात्पूर्वं G6 R2 3

[^54]:
    . om A1 2 5 R1;  c)—श्रयते R3; श्रितते A3 6; भयते R4

[^55]:
    .  om A1 2 5 R1;  b)—नववर्षाणि om G6;  शत॰ A3;  d)—at end Y* inserts 7.52.

[^56]:
    .  om Y* A1 2 5 R1;  b)—कार्मुकः G6 R3; कानने B M

[^57]:
    .  om Y* A1 2 5 R1;  a)—॰हस्रेषु G6 R3;  f)—॰सादनेन conj. following B M; ॰सेधनेन X2* [this word damaged in A6]; at end A6 adds ये च संतानजा ह स्युर्येऽपि स्युः कर्मसंभवाः । संन्यासस्तान्दहेत्सर्वान्तुषारििव काञ्चनम् ॥

[^58]:
    .  om Y* A1 2 5 R1;  a)—न्यासं संपात॰ R2 B M; न्यासं संपादये॰ R3 4; स संपात॰ G6;  b)—पतितं A3 R2;   c)—संन्यासे A3

[^59]:
    .  om Y* A1 2 3 5 R1

[^60]:
    .  om Y* A1 2 3 5 R1 [ Y* A3 insert at 7.145];  b)—संन्यासी G1;  d)—सर्वकर्म॰ Y* R4

[^61]:
    .  Only in A6; all other mss omit.

[^62]:
    .  om Y* A3;  1)—om A1 2 G6 R1 2 3; इत्यादिक्रमो शातातपपाठवत् A5;  इत्यादि [damaged] शातादपियावत्  R4 [see 7.51];  d)—यदि G6 R3 B M

[^63]:
    .  om Y* A3

[^64]:
    .  om Y* A3;  a)—सर्वेषां ह्याश्र॰ A2 B M;  c)—एवैभिर्नम॰ X2* B M;  d)—॰वर्तिभिः X2* B M

[^65]:
    .  om Y* X2* A3

[^66]:
    .  om Y* X2* A3;  c)—विष्णुभावेन A2 5 B M

[^67]:
    .  om Y* A3;  a)—स एव क॰ G6 R3 4; स एष वः A5;  b)—सन्मार्गयस्सना॰ A5 R23; ॰मार्गोयस्सना॰ A6; ॰मार्गीयस्सना॰ G6 R4;  d)—यतिलि॰ A1 2 R1 B M; भिक्षुलि॰ G6

[^68]:
    .  om Y* A3;  c)—वेदार्थान् G6 R2 3; वेदान्तं A2

[^69]:
    .  om Y* A3;  b)—त्रयीमयीं R4; त्रयीमयां G6

[^70]:
    .  om Y* A3

[^71]:
    .  om Y* A3;  c)—रौरवे नरके A5 B

[^72]:
    .  om Y* A3;  a)—तस्मादेतान्नालपेत A1 2 R1 B M;  b)—नेक्षेत A1 2 B M [A1 cor.];  c)—॰कनेन तेषां G6 R2 3; च om A5

[^73]:
    .  om Y* A3;  b)—द्विजः A5 R4

[^74]:
    .  om Y* A3;  d)—धारयेत्पुनः X2*

[^75]:
    .  om Y* X2*;  1)—om A3;  a–b)—पुरुषौ लोके सूर्यमण्डलभेदिनौ A3; पुरुषावेतौ A1 2 B M;  d)—स्थितः A1 2 R1

[^76]:
    .  om Y* X2* A3 [Y* A3 insert at 7.145];  c)—मे हृदयं Y*;  d)—ब्रह्म प्रयास्यति Y*; at end A5 adds याच्या ॥ ० ॥ मुनिरिति; R1 adds याज्ञवल्क्यः; B M add verses in App. 1.7 in parenthesis; they are  missing in X1* and X2* but given by Y* [App. 1.8].

[^77]:
    .  Y* A3 insert at 7.145;  1)—आह कात्या॰ Y*;  a)—रागद्वेषादीन्वर्ज॰ Y*; c–d)—om G6; एवं वर्तयन्ब्रह्म संपद्यत इति Y*;  स वर्त॰ A1 R3 B M; ॰वर्तयेन्नि॰ A5 6 R2

[^78]:
    .  om Y* X2* A3 [Y* A3 insert after 7.145];  1)—आहोशनाः Y*;  a)—मुक्तसङ्गो B M;  c)—बुद्धिद्वाराणि B M

[^79]:
    .  om Y* A3 G6;  d)—सर्वसङ्गविवर्जितः G6 R2 3 B M

[^80]:
    .  om G6;  Y* A3 insert after 7.117[but G1 om c–d];  a)—॰यात्राः G6 R3 B M;  c–d)—om R2 3 4;  c)—युक्तादभ्य॰ A1 2;  d)—॰हेतुकः A1 2 3 4; ॰हेतुकाः A5; ॰हेतुः R1; ॰हेतवे B M;  at the end A1 2 R1 B M add आपस्तम्ब आह and 7.54–55; 7.52

[^81]:
    .  om Y* X2* A3;  3)—॰चर्यवान्परि॰ A6;  प्रव्रजन्ति A5; ॰व्रजेत् B M

[^82]:
    .  Y* A3 insert at 7.145;  1)—om A1 2 R1;  a)—आत्यन्तिकब्र॰ A2 B M

[^83]:
    .  om Y* A3;  1)—om X2*;  a)—॰मित्रादि न G6 R2 3 B;  b)—नाप्रश॰ A1 2 R1; ॰स्तद्विजा॰; ॰जादिषु A4;  d)—संवसेत् Y*;  e–f)—om X2*; भाविनो A1 2 6 R1; स्थितः A1 2

[^84]:
    .  om Y* A3 [all insert a–d at 7.117];  1)—om X2*;  d)—॰परो यतिः Y* A5

[^85]:
    .  om Y* A3;  a–d)—om X2*;  a–b)—चन्दनोक्षित॰ A1 2 R1 B M; ॰बाहुं A1 R1; ॰बाहुः A2; बाहौ B M; वा तस्यैकं A1;  e)—सर्वभूतेष्वपि सुहृत् X2*

[^86]:
    .  om Y* A3 [all insert a–d at 7.117];  a–d)—om X2*;  b)—ज्योति॰ Y* A3 R1;  c–d)—M+ reads लोक॰ ... ॰चिन्तकः [see 7.80]; व्याधिभूतवे॰ Y* B M

[^87]:
    .  om Y* X2* A3

[^88]:
    .  om Y* A3;  1)—om X2*

[^89]:
    .  om Y* A3;  c)—॰मारोप्य G6;  d)—॰मपि त्रयम् A2 B M

[^90]:
    .  om Y* A3;  2)—॰वर्जं om A5 6 G6 R4; निन्दितोप॰ A5 B M; ॰कोपहृतान्नं वर्जी G6 R2 3; ॰हतान्नवर्जं B M; ॰हतान्नाजीव A1 2 R1; ॰हतानां जीवी A6; कालाकाङ्क्षी X2* A6; ॰रतिः संनिधा॰ A1 2 R1; ॰रतिः संविधा॰ B M; कुहककल्क॰ om B M; कुंभिंनकल्क॰ A1 2 R1; कुहकलुब्धकदम्भजीवननैरपेक्ष्यः (॰ननैरपेक्ष्यः om R4) G6 R3 4; कुहककल्कजीवननैरपेक्ष्यः R2; सदा om A5 G6 R2 3;  3)—॰वेककुशल X2* B M; ॰स्थानाभिरु॰ A2 B M; ॰द्धृताद्भिर्मू॰ G6 R2 3; ॰पुरीषाचम॰ A1 2 5 R1 B M; at end A1 2 5 R1 B M add उत्तरत्र । शीतोष्णवर्षवातादि नात्यन्तं परिहरेत् । आत्मनः प्रतीकारमात्रं कुर्यात् ।

[^91]:
    .  om Y* A3;  1)—om X2* B M;  b)—कुप्यतीति A1 2 R1 B M;  d)—सदमन्त्वर्थबुद्धिजः A1 2 R1

[^92]:
    .  om Y* A3;  a)—॰दीनिव A1 2 B M; ॰दीन्न च R4;  c)—यया B M; तथा A6

[^93]:
    .  om Y* A3;  c)—परं A1 2 5 R1;  d)—॰त्मकम् M; ॰त्मिकाम् B

[^94]:
    .  Y* A3 insert at 7.145;  a)—ततो B M; ॰बलैश्वयै᐀्ः X2* B M;  b)—सदा A6;  c)—लोकपारुष्ययुक्तोऽपि X2 B M;  d)—मुच्यते Y*

[^95]:
    .  Y* A3 insert at 7.145

[^96]:
    .  om Y* A3;  1)—om X2*;  b)—विवर्जयेत् B M;  c)—॰वाग्भिक्षुः B M; ॰वाग्िद्वक्षुः A1 2 R1

[^97]:
    .  Y* A3 insert at 7.145;  b)—कामदण्डस्तथैव च A5; तथेतरः R4; तथापरं G6;  c)—॰स्त्रिदण्डी Y* X2*;  d)—वेणुभिर्न भवेद्यतिः A5

[^98]:
    .  Y* A3 insert at 7.145;  a)—मौने A5;  b)—कामद॰ A5;  c)—मानसः B M; य तु A5; मनस्भूषणदण्डः R4;  d)—धारणात् X2* A5

[^99]:
    .  om Y* X2* A3;  7)—अनिन्दके conj. following 6.294;  एके A1 2 5 6 R1; शून्यागारे B M;  9)—काष्ठा॰ . . . ॰चामेत् om A5;  9–10)—स्रवन्त्या महारुचि॰ A1 2 R1 B M [॰महा॰ om A1 2 R1]; स्रवन्त्यामधिरु॰ A5 6; adopted reading follows 6.294.

[^100]:
    .  om Y* A3;  1)—om X2*;  2)—स्वपचितै॰ A5; स्वयंपति॰ R4; ॰तितैरसहि॰ A6; ॰धनैरमिि॰ B M; ॰मिन्धेत B M; ॰मिन्धेत् A5;  3)—बीजवधशू॰ A6; ॰शून्य॰ om X2*;  4)—च न R4; द्रोहेत् X1*;  5)—॰कुसीदकादिसंग्रहे X2*;  6)—कोपितो न X2* A1 R1;  7)—तोषितो न A1 2 5;  8)—मर्तुं जीवितुं वा नेच्छेत् A1 2 R1 B M; नेच्छेज्जीवितुं X2*;  9)—[initial अ of अदग्धं is combined in sandhi with preceding वा in most mss]; दग्धं B M; दण्डं A1 6 R1; दण्डपात्रे G6; अदग्धपात्रे R2 3 4;  10)—॰करणं X2*; क्षणमपि om G6 R2 3; संनिहितेन दण्डो नियतं जपेत् R4; जपनीयं conj. following A6; other mss read: नियतं X2* B M; जम A5; म्मपनीं A1 2 R1;  11)—तप्येच्चतु॰ X2*; ततश्चतुष्कं A1 2 R1;  13)—संनिकृष्टं om X2*; स्वाश्रयं R2 3; नाश्रयं B M;  14)—सुरमां A1 2; दृा add क्षणादपि R2; किंचित् A1 2 R1 B M;  15)—संकोचेद॰ X2*;  16)—न for नैव A2 B M

[^101]:
    .  om Y* A3;  1)—om X2*;  d)—॰मिच्छतः A1 2 R1

[^102]:
    .  om Y* A3;  a)—शीतानां A6 R3 4; श्रुतानां A1 2 R1 2 M;  c)—नैवोक्षयन्ति A6; नैवेक्षिपन्ति R2 3; नैव क्षिपन्ति G6 R4; नैवोक्षिपन्ति M; नैवाक्षिप्यन्ति B; च om X2* A5 6 B M; पापादीनि A5;  d)—॰कृतानि च A5

[^103]:
    .  Y* A3 insert at 7.145;  1)—om G6 R3 4

[^104]:
    .  om Y* A3;  a)—चिरस्थितानां द्रव्यानां X2* B M;  f)—न om A5

[^105]:
    .  Y* A3 insert at 7.145;  a)—दासदास्य A1 2 R1; दासदासी B M;  b)—॰धान्यं गृहं रसम् X2*

[^106]:
    .  Y* A3 insert at 7.145;  1)—om X2*; आह वृ॰ Y* A3;  a)—आतिथ्यं Y* A3;  c)—कुतूहलेन Y* A3 5; सर्वत्र Y* A3

[^107]:
    .  Y* A3 insert at 7.118 with ascriptiton जाबालिः;  1)—om X2*;  d)—॰शायिनौ A4 G2 3; ॰शालिनौ A5; ॰शाधिनौ A3; ॰यायिनौ G6 R3 4; ॰यामिनौ A6; ॰पात्रिणौ B

[^108]:
    .  Y* A3  insert at 7.145;  d)—तीव्र॰ A1 2 5 R1B M; ॰संवेददारु॰ A1 2 R1

[^109]:
    .  om Y* A3;  2)—माङ्गल्य॰ B M; संस्कारो om B M; ॰पर्केदर्प॰ A1 2; ॰पर्के [lacuna] दर्प॰ R1; ॰पर्केषु दर्प॰ B M; ॰त्रासवितर्जतर्कादि॰ A1; ॰त्रासवि [lacuna] तर्कादि॰ A2; ॰त्रासवित [lacuna] तादि॰ A5;॰त्रासवि [damaged] र्कादि R1; ॰त्रासवितर्जतास्त्रीवर्जनमिति R2; ॰त्रासवितर्कज्ञद्रीवर्ज॰ R4; ॰त्रासवितर्कतग्निंद्रवर्ज॰ A6 G6 R3; यति॰ om A5 R2; ॰धर्मः A1 2 R1 B M

[^110]:
    .  om Y* A3;  at the beginning A5 R1 add तथा

[^111]:
    .  om Y* A3;  b)—तत्कालार्थं हितं X2* B M; तत्कालार्थं गृहे A1 2 R1; श्रुतिः R1;  c–d)—धारयेन्नित्यं नरकं X2*

[^112]:
    .  om Y* A3

[^113]:
    .  om Y* X2* A3 [Y* A3 insert at 7.145];  b)—यतिधर्मान् A6; मोक्षधर्मं A3; समाचरेत् A1 2 R1 B M;  c)—मोक्षधर्मात् A3

[^114]:
    .  Y* A3 insert at 7.145;  1)—आह वृद्ध॰ Y* A3;  2)—॰मूल॰ om G6; ॰फल॰ om A1 2 R1 B M; ॰टनतृणाग्र॰ R4; ॰टनार्दनच्छे॰ Y* A3; ॰मांसदानानि G6 R2 3; ॰मांसहृतदत्तादानानि A6; ॰मांसहृतान्दत्तादानानि R4; ॰दानादि A5; ॰मांसहरणादि Y* A3

[^115]:
    .  1)—Y* A3 insert at 7.145; c)—॰दनं भिक्षोः M; ॰दनं भिक्षा B; d)—॰ग्रहेत् X2*

[^116]:
    .  Y* A3 insert at 7.145;  a)—जङ्गमं चैव B M

[^117]:
    .  a)—जपं A1 2 4 5 6 G3 6 R1 2 3; शौचं for स्नानं Y* A3;  d)—यतीनां नृप॰ A5; at the end Y* A3 insert 7.84, 86a–b, 80, 86c–d, 107;  then Y* B M add नादृष्टां ... गिरा [see 7.145]

[^118]:
    .  a)—रसदानं G1 2 3; ॰वादं G2 3; ॰वादौ A5; ॰वाद A3; ॰वादे A1 2 R1; ॰दानं G1

[^119]:
    .  c)—भैक्ष्यं Y* X2* A3

[^120]:
    .  om Y* A3;  a)—सौधे B M;  b)—च नो गृहे X2*; ह्यसद्गृहे B M;  c)—वस्तव्यं यतिभिः षट्सु X2*

[^121]:
    .  Y* A3 insert at  7.123;  c)—मञ्चकंश्चेत्वस्त्रं A5

[^122]:
    .  om Y* A3

[^123]:
    .  X2* inserts at 7.124;  d)—एते षट् बन्धकारिणः X2*; यतीनां पतनानि षट् Y* A3; then Y* A3 insert 7.121

[^124]:
    .  om Y* A3;  c–d)—॰स्थाने चोत्तरं दुष्टमासनम् X2*; ॰नमासनं तदुदाहृतम् B M; then X2* inserts 7.123

[^125]:
    .  om Y* A3;  b)—॰कस्याधिकसंग्रहः R4

[^126]:
    .  om Y* A3;  a)—त्रिदण्डादेः om R4;  c)—॰न्तरेऽपि भोगार्थं X2*

[^127]:
    .  om Y* A3;  a)—॰लोभ॰ A6;  c–d)—om A6

[^128]:
    .  om Y* A3;  c)—॰भ्यासे B M

[^129]:
    .  om Y* A3;  a–b)—om R2;  a)—॰त्मिकीं B M;  b)—भैक्षचर्यां B M; नरस्तुतिम् R4;  c)—अनुग्रहकरप्रश्नाद् B M; प्रतिप्रश्नं A2 5;  d)—॰जल्पः स B M; at the end Y* A1 2 3 R1 add 6.76

[^130]:
    .  a)—अनिह्मः A1 2 R1 B M; पण्डकः X2* A1 2 G3 R1 [A1 cor.];  c)—स मुग्ध उच्यते X2*; मुग्धश्च A6; इत्युच्यते A5 [A3 gives pratīkas of each half-verse in 7.130–37]

[^131]:
    .  d)—तमजिह्मं R1 4 B

[^132]:
    .  a)—तथा A3;  b)—॰वार्षिकाम् A5 6 R4;  c)—दशवर्षां A1 2 5 R1 4;  d)—पण्डकः X2* G3 R1

[^133]:
    .  d)—च for सः G6 R4

[^134]:
    .  b)—दृष्टिर्न दूरगाम् X2*;  c)—॰गात्परं त्यक्त्वा G1 2 3

[^135]:
    .  b)—शोककरं X2*;  c)—श्रुत्वापि न Y*; प्रकीर्तितः Y*

[^136]:
    .  a)—विषयाणां हि Y* A1 2 R1 B M; परकृत्यानां X2*;  b)—समर्थो Y* A1 2 R1 B M; समौनावि॰ A5 6;  c)—यो हि Y* A1 2 R1 B M;  d)—भिक्षुर्मन्द A2 M

[^137]:
    .  After this verse Y* A3 B M add महाभारते and 3.61; 6.17, 282

[^138]:
    .  a–d)—om Y* A3;  c)—उत्पाटयन्यो R3

[^139]:
    .  om Y* A1 2 3 R1;  a)—एकान्ना G6 R2 3 B M; ॰प्रतिश्चैव R4; regarding द्विप्रती M ed. comments: इदमशुद्धमिव [see note to trans.]

[^140]:
    .  a)—at beginning A5 6 add तथा; ॰भ्यञ्जनं A1 2 3 R1 2;  d)—चैव वर्जयेत् A5

[^141]:
    .  om Y* A3;  a)—द्वौ A5 6; यत् for तु B M; 

[^142]:
    .  om Y* A3;  3–4)—om X2*;  5)—दण्डवत् om G6 R2 3; जवत् R4;  6)—तथा om X2*; लज्जयेत B M; 2nd न om A1 2 R1; न नदीं R4 B M;  8)—संध्ययोश्च om A1 2 R1 B M;  9)—om G6 R2 4; ॰क्षणं च A5;  10–12)—om A5;  10)—असङ्गं च A1 2 R1 B M [A1 अभ्यङ्गं cor. to असङ्गं]; नाभ्यङ्गं X2*;  11)—॰यज्ञदेव॰ X2*;  12)—सार्ध॰ A1 2 M; ॰गृहिभ्यां B M

[^143]:
    .  om Y* A3;  2)—तुष्येत् R2 3 4;  3)—कुप्येत A1 2 B M;  4)—सममेव वर्तेत om X2*; विद्यातपसी तदु॰ X2*

[^144]:
    .  Y* A3 insert at 7.145;  1)—आह सत्य॰ Y* A3;  b)—समाचरेत् R3; आचरेत् G6;  d)—संसारं Y* A3; नरकं A5

[^145]:
    .  Y* A3 insert at 7.117; see App. 1.8];  a)—न दुष्टां G6 R4;  After this verse Y* A1 2 3 R1 add जाबालिः। अमावास्यां यतिः प्रातर्न कुर्याद्दन्तधावनम् । भुक्तोच्छिष्टविनाशार्थमपराह्णे समाचरेत् । गृहस्थः ... शुनां योनिषु जायते [see 8.47] । कुण्डिकां रज्जुसंलामन्यथा दुष्यते यतिः । वसिष्ठः। न कुर्याद्भोजने सङ्गं न चेले न त्रिविष्टपे । नागारे ... मोक्षवित्तु सः [see 8.68]; [Y* A3 B M add here further यात्रामात्रं ... यथालब्धं तदश्नीयात्कामं भुञ्जीत न क्वचित् see 6.216 ] । पलाशपद्म॰ ... फलम् [see 6.248];  After this Y* A3 add the section given in App. 1.8.

[^146]:
    .  इति यादवप्रकाशीये यतिधर्मसमुच्चये यतीनामाचारविधिर्नाम Y*;  समाचारो M; सदाचारो B
