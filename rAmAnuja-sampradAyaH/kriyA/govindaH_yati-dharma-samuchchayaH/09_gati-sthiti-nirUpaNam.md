+++
title = "09 गतिस्थितिनिरूपणम्"
+++



**नवमं पर्व**

**गतिस्थितिनिरूपणम्**

अथ यतीनां गतिस्थितिर्निरूप्यते<sup>1</sup> । तत्र **गौतमः**<sup>2</sup>।

> ऊर्ध्वरेता ध्रुवशीलो वर्षासु<sup>3</sup> ॥[^1]॥ [GDh 3.11–12]

**मेधातिथिः**<sup>1</sup>।  

> उदितेऽन्यत्र मध्याह्ने अन्यत्रास्तमिते रवौ ।  
> दृश्यते त्वनिकेतः स्यात्सूर्यवत्सङ्गवर्जितः ॥[^2]॥  
> देवालयायागारेषु त्वेकदेशे निशां नयेत् ।  
> अन्यत्र मरणत्रासान्महतश्चाप्युपद्रवात् ॥[^3]॥  
> वार्षिकांश्चतुरो मासान्बहिर्ग्रामात्समापयेत् ।  
> तत्राप्युपक्रमे हेतू पूर्वोक्तावनिवारितौ ॥[^4]॥

अत्र वर्षास्वेकत्र वस्तव्यमन्यथा न वस्तव्यमिति प्रतीयते<sup>1</sup> । तत्राल्पानुग्रहं **मनुर**ाह<sup>2</sup> ।  

> ग्रैष्महैमन्तिकान्मासानष्टौ प्रायेण पर्यटेत् ।  
> दयार्थं सर्वभूतानां वर्षास्वेकत्र संवसेत् ॥[^5]॥

अत्र प्रायेणेति सूचितमनुग्रहं **क्रतु**र्विशिनष्टि<sup>1</sup> ।  

> ग्रामे दिनं पुरे त्रीणि नगरे पञ्च सप्त वा ।  
> तिष्ठेदेकत्र वर्षासु व्रजेत्सूर्योदिते पथि ॥[^6]॥

**लिखितः**<sup>1</sup>।  

> परे ब्रह्मणि संन्यस्य कुर्वन्कर्माणि शक्तितः ।  
> योगाभ्यासप्रधानस्तु जपशीलः क्षमापरः ॥[^7]॥  
> पर्यटेत्पुण्यतीर्थानि देवतायतनानि च ।  
> कृच्छ्रचान्द्रायणादीनि कुर्याच्छुद्ध्यर्थमात्मनः ॥[^8]॥  
> अनन्धोऽव्याधितोऽपङ्गुः षड्रात्रं न वसेत्क्वचित् ।  
> धर्मधीरन्यदेशाच्चेद्वसेद्वा सार्वकालिकम् ॥[^9]॥  
> श्रावणं मासमारभ्य यावन्मासचतुष्टयम् ।  
> वसेयुः सर्वयतय एकत्रैवेति निश्चयः ॥[^10]॥

**देवलः**<sup>1</sup>।

> न चिरमेकत्र वसेदन्यत्र वार्षिकात्<sup>2</sup> । श्रावणादिचतुर्मासिको वार्षिकः<sup>3</sup> । तस्मिन्न यायी स्यात्<sup>4</sup> ॥[^11]॥

**गालवः**<sup>1</sup>।

> शून्यागारे वृक्षमूले वा वर्षास्वेकत्र निवसेत्<sup>2</sup> ॥[^12]॥

**विश्वामित्रः**<sup>1</sup>।

> वर्षाभ्योऽन्यत्राप्येकत्र वसेदेव<sup>2</sup> ॥[^13]॥

**वृद्धमनुः**<sup>1</sup>।

> धर्मवृद्धो त्वामरणादेकत्रापि वसेत्<sup>2</sup> । अन्यत्र व्रजनशीलः स्यादित्याचार्याः<sup>3</sup> ॥[^14]॥

प्रकारं देशं **यम** आह<sup>1</sup> ।  

> ग्रामैकरात्रवासी स्यान्नगरे पञ्चरात्रिकः ।  
> एकत्र निवसेन्मासांश्चतुरो वार्षिकान्मुनिः ॥[^15]॥  
> जले जीवाः स्थले जीवा आकाशे जीवमालिका ।  
> जीवमालिकाकुले लोके वर्षास्वेकत्र संवसेत् ॥[^16]॥  
> अध्वा सूर्यस्य निर्दिष्टः कीटवच्च चरेन्महीम् ।  
> अश्वस्तननिधानस्तु सुमतिः सुसमाहितः ॥[^17]॥  
> भयं प्राणान्तिकं त्यक्त्वा विण्मूत्रोत्सर्गमेव च ।  
> नान्यत्र विचरेद्रात्रौ न मध्याह्ने न संध्ययोः ॥[^18]॥  
> एकाकी विचरेन्नित्यं मुक्तात्मा त्वसहायकः ।  
> एकस्य हि समः पन्था जायतेऽन्यत्र जीयते ॥[^19]॥  
> दृष्टिपूतं न्यसेत्पादं वस्त्रपूतं जलं पिबेत् ।  
> सूनृतामीरयेद्वाचं सर्वसत्त्वहितं चरेत् ॥[^20]॥  
> एकशाट्येकभक्तश्च एकपात्री च भिक्षुकः ।  
> एकैकं विचरेद् ग्रामं तत्पुराणमृषिव्रतम् ॥[^21]॥  
> नित्यं स्थण्डिलशायी स्यादनित्यां वसतिं वसेत् ।  
> अरण्यनित्यो मुण्डी स्यान्मनसा ध्यानमभ्यसेत् ॥[^22]॥  
> भैक्षदेशं नृपज्ञातिपुत्रमित्रादियोषितः ।  
> उपकारकथाश्चैव मनसापि न चिन्तयेत् ॥[^23]॥  
> आगच्छ गच्छ तिष्ठेति स्वागतं सुहृदं प्रति ।  
> सन्मानमपि न ब्रूयान्मुनिर्मोक्षपरायणः ॥[^24]॥  
> यतीनां व्रतवृद्धानां स्वधर्ममनुवर्तिनाम् ।  
> विष्णुरूपेण वै कुर्यान्नमस्कारं दिने दिने ॥[^25]॥  
> यो भवेत्पूर्वसंन्यासी तुल्यो वा धर्मतो यतिः ।  
> नमस्कारार्चनादीनि कुर्यान्नान्यस्य कस्यचित् ॥[^26]॥  
> स्वधर्मस्थान्यतीन्वृद्धान्देवांश्च प्रणमेद्यतिः ।  
> नान्यमाश्रमिणं कंचित्प्रशस्तमपि तं नमेत् ॥[^27]॥  
> सायंप्रातर्न तृप्येत न प्रसज्जेत भोजने ।  
> नेन्द्रियार्थेषु सज्जेत कदाचिदपि कामतः ॥[^28]॥  
> पन्थानमपि पृच्छेच्च भिक्षां देहीति च द्वयम् ।  
> तावदेव व्याहरणं शेषमन्यन्निषिध्यते ॥[^29]॥

**अत्रिः**<sup>1</sup>।  

> गूढधर्माश्रितो विद्वानज्ञानचरणे स्थितः ।  
> अमूढो मूढरूपेण चरेद्धर्ममदूषयन् ॥[^30]॥

**कपिलः**<sup>1</sup>।

> वृद्धातुरवद्यथाकथंचित्स्थितिं संपादयेत्<sup>2</sup> ॥[^31]॥

**बृहस्पतिः**<sup>1</sup>।  

> नैवाददीत पाथेयं यतिर्वै यदनापदि ।  
> पक्वमापत्सु गृह्णीयाद्यावदह्नोपयुज्यते ॥[^32]॥

**जमदग्निः**<sup>1</sup>।  

> अरण्ये निर्जने देशे चोरव्याघ्राकुले पथि ।  
> कृत्वा मूत्रपुरीषं च द्रव्यहस्तो न दुष्यति ॥[^33]॥  
> भूमौ निधाय तद् द्रव्यं शौचं कृत्वा यथाविधि ।  
> उत्सङ्गे गृह्य तद् द्रव्यमाचान्तः प्रयतः शुचिः ॥[^34]॥

**गालवः**<sup>1</sup>।

> योजनाधिकगमने द्वादश प्राणायामान्धारयेत्<sup>2</sup> ॥[^35]॥

अथ चातुर्मास्यकाल उच्यते<sup>1</sup> । आषाढ्यां पौर्णमास्यामारभ्य कार्त्तिक्यामुत्थानम्<sup>2</sup> । अथवा श्रावण्यामारभ्य मार्गशीर्ष्याम्<sup>3</sup> । अन्ये त्वेवमाहुः<sup>4</sup>  ।  वर्षासु ध्रुवशील इत्यनेन ऋतुविधानात् मासद्वयेन व्रतसमाप्तिरिति<sup>5</sup> ॥[^36]॥ **जाबालिः**<sup>1</sup>।  

> ग्रैष्महैमन्तिकान्मासानष्टौ भिक्षुर्विपर्यटेत् ।  
> दयार्थं सर्वभूतानां वर्षास्वेकत्र संवसेत् ॥[^37]॥  
> चातुर्मास्यान्वसेद् ग्रामे श्रद्धाभक्तिसमन्वितः ।  
> स्थितिभङ्गमकुर्वन्हि शाश्वतं पदमाप्नुयात् ॥[^38]॥  
> यावद्वर्षत्यकालेऽपि यावत्क्लिन्ना च मेदिनी ।  
> ग्रामे सीमाधिकं नेयाद्विस्तीर्णे क्रोशतः परम् ॥[^39]॥

**मेधातिथिः**<sup>1</sup>।  

> प्रशस्तां मृत्तिकां शुष्कां गृह्णीयाच्छुचिशुक्रयोः ।  
> द्वादश्यां मृदमादाय शुभां किंचिदपीडयन् ॥[^40]॥  
> यावद्वर्षत्यकालेऽपि यावत्क्लिन्ना च मेदिनी ।  
> तावन्न विचरेद्भिक्षुः स्वधर्ममनुपालयन् ।  
> आषाढादि वसेन्मासांश्चतुरः कार्त्तिकोदयात् ॥[^41]॥

**अत्रिः**<sup>1</sup>।  

> चातुर्मास्यविधिं वक्ष्ये यतीनां नियतात्मनाम् ।  
> यमाश्रित्य सदा मुक्तो भविष्यति न संशयः ॥[^42]॥  
> शुक्लमासादिकः कालो यावदाषाढपूर्णिमा ।  
> तत्र पुण्येऽह्नि कस्मिंश्चित्सङ्कल्पदिवसेऽपि वा ॥[^43]॥  
> शर्कराश्मलतावल्लीलोष्टादिरहितां शुभाम् ।  
> शुष्कां साधारणीं भूमिं गत्वा ससिकतां यतिः ॥[^44]॥  
> स्मरन्वराहरूपेण धारयन्तं महीं हरिम् ।  
> सर्वभूताधिवासेन वासुदेवेन पावनीम् ॥[^45]॥  
> अधिवासितासि देवि त्वं प्रणवेन स्वयंभुवा ।  
> पवित्रत्वाय यस्मात्त्वं देवदेवेन निर्मिता ॥[^46]॥  
> प्रणवेन तथा पृथ्वी देवि त्वमधिवासिता ।  
> अधिवास्य क्षमामेवं मन्त्रैः सप्रणवैस्ततः ॥[^47]॥

अश्वक्रान्त इत्यारभ्य पदे पदे, उद्धृतासि, भूमिर्धेनुः, मृत्तिके हन, त्वया हतेन, मृत्तिके देहि, गन्धद्वाराम्, ईश्वरीम् ॥[^48]॥  

> येनोद्धृतासि देवि त्वं क्रोधरूपेण दंष्ट्रिणा ।  
> त्वया सह स मां पातु केशवो धरणीधरः ॥[^49]॥  
> आधारः सर्वभूतानां त्वं देवि वसुधे स्मृता ।  
> पालनी पावनी धात्री सर्वभूताभयंकरी ॥[^50]॥  
> विष्णुक्रान्तासि देवि त्वं विश्वक्रान्तासि मेदिनी ।  
> पाहि मां सर्वभूतेभ्यो विष्णुना सह माधवी ।  
> इति विज्ञाप्य युक्तात्मा माधवीं लोकधारिणीम् ॥[^51]॥  
> मृत्तिके ब्रह्मदत्तासि काश्यपेनाभिमन्त्रिता ।  
> मृत्तिके जहि तत्सर्वं यन्मया दुष्कृतं कृतम् ॥[^52]॥  
> इदं विष्णुरिति द्वाभ्यां शुभां गृह्णीत मृत्तिकाम् ।  
> अथ दर्भकरस्तेषु चासीनः प्राङ्मुखो यतिः ।  
> वार्षिकं व्रतमेतत्तु चातुर्मासिकमाहरेत् ॥[^53]॥  
> माधवश्चतुरो मासान्सर्वभूतहिताय वै ।  
> स्वापं यास्यति शेषाङ्के लक्ष्म्या सह जगत्पतिः ॥[^54]॥  
> सुप्तश्चैवोत्थितो यावन्न भवेत्स सनातनः ।  
> अहं तावन्निवत्स्यामि सर्वभूतहिताय वै ॥[^55]॥  
> ध्रुवा द्यौरित्यृचं जप्त्वा ततो भूमिं च संस्पृशेत् ।  
> अनेनैव विधानेन आषाढे मासि भिक्षुकः ॥[^56]॥  
> द्वादश्यां शुक्लपक्षस्य पौर्णमास्यामथापि वा ।  
> उत्तराषाढयुक्तायां यदि खण्डा तु पूर्णिमा ॥[^57]॥  
> मृदं गृहीत्वेदं विष्णुरिति तामानयेन्मृदम् ।  
> अनेनैव तु मन्त्रेण तीर्थान्संपूजयेत्ततः ॥[^58]॥  
> नमस्कृत्य विधानेन वृद्धानुक्रमतो यतीन् ।  
> ज्यायसे यतये दद्याद्यवीयान्मृत्तिकां यतिः ॥[^59]॥  
> पिण्डमेकमथ द्वौ वा मन्त्रेणानेन पूजयेत् ।  
> गृहाण मृत्तिकां भिक्षो सर्वपापहरां शिवाम् ॥[^60]॥  
> युष्मानस्मानियं देवी विष्णुना सह रक्षतु ।  
> मृदमित्थं गृहीत्वा तां तया स्नानादि साधयेत् ॥[^61]॥  
> आहृत्य मृत्तिकामेवं तत्कालहृतया मृदा ।  
> कुर्यान्मृच्छौचकर्माणि यावन्मासचतुष्टयम् ॥[^62]॥  
> श्वोभाविनीं प्रतिपदमारभ्य श्रावणीं यतिः ।  
> न प्रयायाच्चतुर्मासान्वपनं कारयेन्न च ॥[^63]॥  
> आरम्भोत्थानदिनयोर्वापयेद्वपनेऽपि तु ।  
> अधःकण्ठशिखाक्षिभ्रूरोमाणि न हि जातुचित् ॥[^64]॥  
> द्वादश्यां पौर्णमास्यां वानारम्भो विघ्नतो यदि ।  
> स्थानाभावाद्व्रजेत्तावद्यावत्स्यात्कृष्णपञ्चमी ॥[^65]॥  
> प्रायश्चित्तेन युज्येत तदूर्ध्वं हि व्रजन्यतिः ।  
> कृच्छ्रमेकं चरेद्भिक्षुर्यदि व्याजेन गच्छति ॥[^66]॥  
> विस्तीर्णे ग्रामसीमान्ते क्रोशादूर्ध्वं व्रजेद्यदि ।  
> त्रिंशत्प्राणायामान्कृत्वा जपेत्त्रिकशतत्रयम् ॥[^67]॥

इदं प्रायश्चित्तं तस्मिन्नेवाहनि पुनः प्रत्यागतस्य<sup>1</sup> । तत्रैव रात्रिमध्युषितस्य तु प्रायश्चित्तं **वृद्धजाबालि**राह<sup>2</sup> ।  

> ग्रामे सीमाधिकं नेयाद्विस्तीर्णे क्रोशतः परम् ।  
> यदि कश्चित्प्रमादेन क्रोशमात्राधिकं व्रजेत् ।  
> प्राजापत्येन शुध्येत षोडशासुयमैस्तथा ॥[^68]॥

**वायुः**<sup>1</sup>।  

> वर्षाभेदं तु यः कुर्याद् ब्राह्मणो योगदीक्षितः ।  
> तप्तकृच्छ्रेण शुद्धात्मा विरजा जायते पुनः ॥[^69]॥  
> शारीरं दृश्यते यत्र भयं कस्यांश्चिदापदि ।  
> दुर्भिक्षे राष्ट्रभङ्गे वा वर्षास्वपि तमुत्सृजेत् ॥[^70]॥  
> चोरैरुपद्रुतं देशं दुर्भिक्षव्याधिपीडितम् ।  
> चक्रेणान्येन वाक्रान्तं वर्षास्वप्याशु तं त्यजेत् ॥[^71]॥

**अत्रिः**<sup>1</sup>।  

> वर्षर्तौ तु विना विघ्नं शरणं संत्यजेद्यदि ।  
> जपेत्त्रिकसहस्रं वै प्राणायामशतं तथा ॥[^72]॥  
> वर्षाकाले विना विघ्नं विशेत्स्थानान्तरं यदि ।  
> जपेत्त्रिकसहस्रं वै प्राणायामशतत्रयम् ॥[^73]॥  
> स्थितियोग्यान्बहून्ग्रामान्यदि वर्षासु लङ्घयेत् ।  
> प्रत्येकं तु चरेत्कृच्छ्रं ततः पापात्प्रमुच्यते ॥[^74]॥  
> समुद्रज्येष्ठादिभिर्मन्त्रैश्चतुर्भिः शिरसोदकम् ।  
> चतुर्दिशं जलैर्वापः सं नः शिशीहि मन्त्रतः ॥[^75]॥  
> क्षुराभिमन्त्रणं कुर्याद्व्याधितस्यातुरस्य च ।  
> आपञ्चम्याः प्रशस्ताः स्युर्यतेः क्षौरादिकाः क्रियाः ॥[^76]॥  
> द्वादश्यां कार्त्तिके मासि पौर्णमास्यामथापि वा ।  
> कृतवापो मृदं शिष्टामुर्विति प्रक्षिपेज्जले ॥[^77]॥  
> श्वोभूतेऽथ त्रयोदश्यां प्रतिपद्यपि वा क्वचित् ।  
> उत्थायेष्टं व्रजेद्देशं तदा त्रीणि पदेत्यृचा ॥[^78]॥  
> महि त्रीणामृचस्तिस्रो ये ते पन्थान इत्यपि ।  
> जपित्वैता ऋचो गच्छेदारभ्य प्रागुदक्च वा ॥[^79]॥

**गौतमः**<sup>1</sup>।

> न द्वितीयामपर्तु रात्रिं ग्रामे वसेत्<sup>2</sup> ॥[^80]॥ [GDh 3.21]

अपगते ऋतौ द्वितीयां रात्रिं ग्रामे न वसेत्<sup>1</sup> । एकस्मिन्ग्रामे दिनद्वयं न वसेदित्यर्थः<sup>2</sup> । ग्रामग्रहणादरण्ये न दोष इति **मस्करी**<sup>3</sup> ॥[^81]॥ न द्वितीयामपर्तु रात्रिमिति यद्यपि ऋतुरविशेषितः तथापि वार्षिको ग्राह्यः<sup>1</sup> । ऊर्ध्वं वार्षिकाभ्यां नैकस्थानं विधीयत इति **शङ्खः**<sup>2</sup>। यौ च श्रावणभाद्रपदौ अशक्तस्य तौ<sup>3</sup> । चत्वारो मासाः **देवलः**<sup>4</sup>। 

> न चिरमेकत्र वसेदन्यत्र वार्षिकात्<sup>5</sup> । श्रावणादयश्चत्वारो मासा वार्षिकाः<sup>6</sup> [see 6.11] । 

इति **विश्वरूपः**<sup>7</sup> ॥[^82]॥ 

**सत्यकामजाबालौ**<sup>1</sup>।

> ग्रामे नगरे पुरे वा प्राप्ते वर्षाकाले स्थितिमेव करोति भिक्षुस्तस्मिन्नेव स्थाने ऊर्ध्वकालं क्षणमपि स्थितिं न कुर्यात्<sup>2</sup> । अज्ञानात्स्थितिं कृत्वा प्राजापत्यं समाचरेत्<sup>3</sup> ॥[^83]॥

पुनर**त्रिः**<sup>1</sup>।  

> जपित्वैता ऋचो गच्छेदारभ्य प्रागुदक्च वा ।  
> ग्रामैकरात्रं विहरेद्दीर्घमासीत वा क्वचित् ।  
> अन्धवज्जडवच्चापि बधिरोन्मत्तमूकवत् ॥[^84]॥  
> नामगोत्रादिचरणं देशं वंशं श्रुतं कुलम् ।  
> वयो वृत्तं व्रतं शीलं ख्यापयन्नैव सिद्ध्यति ।  
> प्रख्यापनाद्यतेर्हानिः पुण्यस्य स्यान्न संशयः ॥[^85]॥  
> गूढधर्माश्रितो विद्वानज्ञातचरिते स्थितः ।  
> अमूढो मूढरूपेण चरेद्धर्ममदूषयन् ॥[^86]॥  
> इति यतिधर्मसमुच्चये गतिस्थितिनिरूपणं नाम नवमं पर्व ॥[^87]॥


<!-- Footnotes themselves at the bottom. -->
## Notes

[^1]:
    .  1)—गतिस्थिती A4 G1 2 B; ॰स्थितिरुच्यते A6;  2–3)—om Y* A6;  2)—om R4; तत्र om G6 R2 3

[^2]:
    .  b)—त्वन्यत्रा॰ A5 G6 R3 4;  c)—त्वनिकेतत्वात् G1

[^3]:
    .  a–b)—देवालयेऽया॰ X2*; देवालये शून्यागारे एक॰ A6; देवालयायागारे तु एक॰ A5; वेश्मशून्यायागारेषु A4; वेशून्यायागारेषु G1 2 4 [॰पैशू॰ G1]; देवशून्यायागारेषु G3; चैकदेशे G6 R4 B M; वैकदेशे R2 3;  d)—॰प्युपप्लवात् Y* M+

[^4]:
    .  a–b)—om A6;  b)—समाचरेत् A1 2 B M; समाश्रयेत् G3;  c)—हेतुः A5 6 G6 R2 3; हेतु G1;  d)—add इति Y* A6

[^5]:
    .  1)—om Y* A6; तत्र X2*;  2)—मनुः for तत्रा<sup>° . . . °</sup>राह Y* X2* A6; अत्राल्पा॰ B M;  a)—ग्रीष्म॰ B M;  b)—पर्यटन् Y* A6;  c)—यदार्थं G1 2 4; यदर्थं A4; दातारं A6;  d)—add इति Y* A6

[^6]:
    .  1)—क्रतुः for अत्र . . . ॰शिनष्टि Y* A6; क्रतुः om A5;  d)—सूर्योदये X2*

[^7]:
    .  a)—विन्यस्य G1; न्यस्य A6; संत्यज्य G6;  b)—वर्तितः A1 2 R1;  c–d)—om A4 6 G1 2

[^8]:
    .  a)—पर्यटेत्पुण्यतीर्थाति om A6 G2 [A6 leaves lacuna]; पर्यटन् X2* G1;  b)—तीर्थानि विविधानि च G1

[^9]:
    .  b)—षड्रात्रान् G6 R2 3;  d)—om A6; वसेत्तत्रादितः क्वचित् A4

[^10]:
    .  d)—निश्चयमिति Y* A6

[^11]:
    .  om Y* A6;  2)—वार्षिकान् R2 3 4 B M;  3–4)—om X2*

[^12]:
    .  1)—आह गालवः G3;  2)—वा om G1 6 R4; ॰कत्र वसेत् A5; °कत्रातिवसेत् A1 2; add इति Y* A6

[^13]:
    .  om Y* A6

[^14]:
    .  om Y* A6;  2)—॰वृद्धो भूत्वा G6 B M; ॰वृद्धो मरणा॰ B M;  3)—A5 adds ग्रामैकरात्रो चेत्

[^15]:
    .  1)—om R2; यमः for प्रकारं . . . आह Y* A6 G6 R3 4;  a)—॰रात्रीवासी A1 2 6 R1; ॰रात्रावासी A5;  c–d)—मासान्वार्षिकान्चतुरो मुनिः Y* A6; चत्वारो A5 G6

[^16]:
    .  om Y* A6;  b)—॰मालिकाः A1 G6 R1;  c)—देशे X2*

[^17]:
    .  om Y* A6;  b)—महीं चरेत् B M; चरेन्मुनिः R2;  c)—॰विधानस्तु B M

[^18]:
    .  om Y* A6

[^19]:
    .  om Y* A6;  a)—विचरन्नित्यं G6 R3;  d)—॰तेऽन्योत्र X2*; जीर्यते G6 R3 4 B M

[^20]:
    .  om Y* A6;  a–b)—om X2*; पदं न्यसेत् A1 2 R1;  d)—सर्वभूत॰ R4

[^21]:
    .  om Y* A6;  a)—त्वेक॰ A1 R1

[^22]:
    .  om Y* A6;  c)—मुण्डः X2*

[^23]:
    .  om Y* A6;  a)—॰देशे R4; ॰देश A5; ॰देशः G6;  c)—उपचार॰ R2; ॰कथां A5

[^24]:
    .  om Y* A6

[^25]:
    .  om Y* A6; at beginning add वसिष्ठः X2* B M;  b)—स्वस्वधर्मानु॰ G6 R2 3; 

[^26]:
    .  om Y* A6;

[^27]:
    .  om Y* A6;  a)—धर्मस्थान्यतिवृद्धांश्च B M;  d)—मा नमेत् R4

[^28]:
    .  om Y* A6;  d)—नामतः A5

[^29]:
    .  b)—स्वयम् A1 2 R1 B M;  d)—add इति Y* A6

[^30]:
    .  b)—॰ज्ञानकरणे A1 2 G6 R1 2 3 B M;  d)—add इति Y* A6

[^31]:
    .  om Y* A6;  2)—॰तुरवत्पथि युक्ताः कथंचित्स्थितिं G6 R3 4

[^32]:
    .  1)—om A6; after बृहस्पतिः R4 adds अत्रिः;  a–b)—om A6;  b)—यतिः किंचिदनापदि Y* X2*;  d)—add इति Y* A6

[^33]:
    .  a)—निर्जले A1 2 6 R1 B M;  b)—॰कुलेऽपि च Y* A6;  c)—मूत्रं पुरीषं च A1 G6 B M; ॰पुरीषे R2 3 4

[^34]:
    .  c)—उत्सर्गे Y* A6 G6; उत्सहे R2 3; उत्सर्पेत् M+; ग्राह्य A6;  d)—स्वाचान्तः A4 G2; प्राचान्तः X2*; add इति Y*

[^35]:
    .  1)—om Y* X2* A6;  2)—॰धिगमने X2* A6 G1 2; ॰धिगमे A4 G3; प्राणायामान्द्वादश धारयेदिति Y* A6

[^36]:
    .  2–5)—om Y* A6;  2)—आषाढपौर्णमासमार॰ X2*;  3)—अथ श्राव॰ B M;  4)—अत्रैवमाहुः A5; त्वाहुः X2*;  5)—वर्षासु om B M

[^37]:
    .  om Y* A6

[^38]:
    .  om Y* A6

[^39]:
    .  om Y* A6;  c)—ग्रामसी॰ X2* B M; ॰मादिकं A2 B M; ॰मान्तिकं R2 3

[^40]:
    .  1)—om G6; आह मेधा॰ A4 6 G1 2;  d)—शुभं G1 R2 B M; कर्मानुपालयन् X2* B M [॰लयेत् R2]; ॰पीडयेत् A2 6

[^41]:
    .  a–d)—om X2* G3;  f)—चत्वारः A6; कार्तिकादिति G1 2 3; कार्तिकाविति A6; कार्तिका इति A4

[^42]:
    .  1)—om X2*; आहात्रिः Y* A6 B M;  a)—॰विधीयन्ते X2*;  c–d)—समान्मुक्तो X2*; मुक्ता भविष्यन्ति Y* A6

[^43]:
    .  a)—शुक्र॰ Y* X2*; ॰सादिकालो यं Y* X2* A6

[^44]:
    .  a–b)—॰वल्लीजन्त्वादि॰ Y* X2*; ॰लोष्टैर्विरहितां B M; शुचिम् Y* A6; शिवाम् R4

[^45]:
    .  d)—पावनी X2* G1 A6

[^46]:
    .  a)—अधिष्ठितासि A6 R2 3; अधिव्याप्तासि R4; पृथ्वि त्वं Y* A6;  b)—देवादीनां स्व॰ Y* A6;  d)—देवि देवेन R3

[^47]:
    .  a)—पृथ्वि A6 G6 R2 3 B;  b)—मया त्वम॰ Y* A6; ॰वासिते A5

[^48]:
    .  om Y* A6; उद्धृतासीति A1 2 R1 B M; धेनुरिति A1 2 R1 B M; हन मे पापम् A1 2 R1 B M [पापम् om A1 R1]; A1 2 R1 B M give full texts of the mantras; Y* A6 give full texts of अश्वक्रानते and उद्धृतासि

[^49]:
    .  b)—विष्णुना X2* A1 2 R1 B M [R1 adds दंष्ट्रिणा]

[^50]:
    .  b)—वसुधा A5;  c)—यात्री A1 M

[^51]:
    .  om A6;  until end of 9.60 om G3 [page missing?];  b)—विष्णुक्रान्तेसि A4 G1 2

[^52]:
    .  d)—मया यद्दुष्कृतं A4 6 G2; add इति X2*

[^53]:
    .  a)—विष्णुस्त्रीणि पदानि द्वा॰ A4 6 G2 [॰पदा A4 G1]; ॰रिति च G6 R2 3;  b)—शुभां om Y* X2* A6; स्वयं A5; after मृत्तिकाम् A1 2 R1 add text of mantra;  c)—॰करस्त्वेवं A5; ॰करो देशेस्वासीनः R4;  d)—वासीनः G1;  f)—॰कमारभेत् X2*

[^54]:
    .  om A5

[^55]:
    .  om A5;  a)—सुप्त एवोत्थितो B M

[^56]:
    .  a)—A1 2 R1 give text of mantra; द्यौर्ऋचं R4; ऋचं om A1 2 R1; जपित्वा G6;  c)—इत्यनेन A4; इत्यनेनैव G2;  d)—त्वाषाढे A1 2 G6 R3 4 B M; आषाढे . . . [6.57] मन्त्रेण om A6

[^57]:
    .  d)—यद्यखण्डा A4 G1 2 6 B M; लङ्घा R2 3; च A4 G2

[^58]:
    .  a)—मृदं om G2, placed after विष्णुरिति in A4;  b)—तु नयेन् A4 G1 2;  d)—वृद्धान्संपू॰ A4 6 G1 2; तीर्थाणि A5; संपूरयेत् A1 2 R1 B M

[^59]:
    .  b)—वृद्धाननुक्र॰ A1 2 R1 4

[^60]:
    .  a)—॰कमथो A1 2 R1 B M; द्वौ वा om A5; हृत्वाA1 2 R1 B M;  d)—सर्वकल्याणधारिणीम् A4; शुभाम् A5; after this X2* A4 6 B M add युष्मत्पादप्रसादेन मम रक्षां करोत्वियम् । गृहाण मृत्तिकां भिक्षो [कुम्प्लैति मृत्तिकां भित्वा B M] सर्वकल्यानधारिणीम् [सर्वपापहरां सुभां A4 6]

[^61]:
    .  a)—युष्मानियं G6;  c)—गृहीत्वा तु Y* A6; गृहीत्वाथ A1 2 R1B M;  d)—तथा A6 R3 4 M+; यथा A5; स्नानानि Y* A1 2 5 6 R1; स्नायात्ततः परम् A1 2 R1 B M

[^62]:
    .  c)—कारयेत्सर्वकर्माणि Y*

[^63]:

[^64]:
    .  b)—वपने वपनेऽपि तु A4 G2;  c–d)—गुह्यकण्ठ॰ A6; अधःकर्ण॰ X2* G1; ॰शिखाकुक्षि॰ B M; ॰शिखाभ्रूु॰ G6; न तु A4; हि om B M

[^65]:
    .  a–b)—वानारम्भो conj.; वा आरम्भो A5 M; ॰मास्यामारम्भो A1 2 R1; वा नारभेद्विघ्नतो Y* A6; त्वारम्भो X2* [G6 om वा]

[^66]:
    .  c–d)—om R4

[^67]:
    .  a–b)—om R4;  b)—व्रजेद्यतिः Y* A6 G6 R2 3;  c)—प्राणायमान् A4 5

[^68]:
    .  1)—पुनः om A4 5;  2)—तत्रैव . . . प्रायश्चित्तं om Y* A6; तत्रैव om X2*; त्रिरात्रि॰ X2* B M [G6 त्रिरात्र॰]; रात्रिमध्ये उषितस्य A1 2 R1 B M; आह om X2* A4 6 G1 3; आह वृ॰ G2;  a)—ग्रामसी॰ B M; ॰धिकं नैव A1 2 B M;  c)—किंचित् Y* A6;  d)—भवेत् G1;  f)—तथेति Y* A6

[^69]:
    .  1)—om A6;  a)—पक्षभेदं G6 M+; b)—यो न दीक्षितः A5;  c)—उक्तकृच्छ्रेण B M; नवकृच्छ्रेण G1

[^70]:
    .  a)—शरीरं X2*;  d)—समुत्सृजेत् Y* A6

[^71]:
    .  b)—दुर्भिक्षं A5 G2 R2;  c)—वाक्रान्ते Y* A6;  d)—तत्त्यजेत् A5 R4 B M

[^72]:
    .  1)—om A5;  b)—॰जेद्यतिः Y* A6 R4;  c)—तु Y* A6 B M;  d)—॰शतत्रयम् Y* A6 M+

[^73]:
    .  om X2*;  b)—यतिः A6;  d)—॰शतद्वयं G1 3

[^74]:
     

[^75]:
    .  d)—सं नः शिशीहि most mss and B M have diverse readings [B inserts a question mark] through a failure to recognize the mantra; मन्त्रितः A1 2 5; मन्त्रितम् G1

[^76]:
    .  a)—om A1 2 5 R1 4; ॰मन्त्रणैः A6;  b)—॰तस्याध्वगतस्य Y* A6

[^77]:
    .  d)—उर्विति conj., all उर्वीति; A1 2 R1 B M add text of mantra TS1.1.2.2.

[^78]:
    .  a)—॰भूते तु R2; ॰भूते यत्त्रयो॰ G1;  b)—॰पद्यथवा Y* A6;  c)—उत्थायेवं A5; उत्थाय यथेष्टं R4;  d)—तथा Y* A6 R4; पदेति च R4

[^79]:
    .  b)—यतेः पन्थानमिति B M

[^80]:
    .  1)—om X2* A5 6;  2)—॰यामपताै᐀् X2* B M; add इति Y* A6

[^81]:
    .  om Y* A6;  1)—om X2*; ऋतौ न A5; न conj. following B M, om A1 2 5 R1;  3)—इति om G6 R2; इत्यर्थः R3 4; मस्करी conj. following B M [these, however, mistakenly take this as the first word of the next sentence], all mss read मस्करिः

[^82]:
    .  om Y* A6; this passage is garbled in the mss, and I am not sure whether I have been able to restore the original;  1)—॰यामपताै᐀् B M; ॰यामपररात्रिं A1 2 R1; रात्रिं ग्रामे वसेदित्यत्र ऋतुश्च यद्यपि [B M add न] विशेषतः [विशेषितः B M; विशे then crossed out letters A5] A1 2 5 R1 B M; तथापि om A1 2 R1;  2)—नैकग्रामवासीति X2*;  3)—तौ for यौ G6 R2 3; तौ om X2* A5;  4)—mss place चत्वारो मासाः at the end of preceding sentence, putting the daṇḍa after it;  5)—वार्षिकान् G6 B M

[^83]:
    .  1)—सत्यकामः [जाबाल om] Y* A6;  2)—पुरे नगरे A4 6 G1; नगरे om G1; वापि A4 6 G1 2; भिक्षुकः Y* A6; स्थानादू॰ Y*;  3)—ऊर्ध्वं . . . [84] आरभ्य om A6; add इति Y*

[^84]:
    .  1)—पुनः om Y* X2*;  a–b)—om X2*; गच्छेदित्यारभ्य A4; तु वा A5;  c)—॰रात्रिं A1 2 R1

[^85]:
    .   a)—॰गोत्रे च चरणं X2*;  b)—पात्रं for वंशं G1;  d)—ख्यापयेन्न च A1 2 R1 M; ख्यापयेन्नैव X2* A5 B;  f)—पुण्यस्यास्य न A4 6 G1 2

[^86]:
    .  a–b)—om Y* A6;  c)—आरूढोरूढरूपेण G1 2

[^87]:
    .  यादप्रकाशीये यति॰ Y* A6
