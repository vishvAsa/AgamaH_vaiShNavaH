+++
title = "08 लिङ्गधर्मप्रायश्चित्तविधिः"
+++


**अष्टमं पर्व**

**लिङ्गधर्मप्रायश्चित्तविधिः**

अथ लिङ्गधर्मा वपनादयः सप्रायश्चित्ता उच्यन्ते<sup>1</sup> । तत्र **शौनकः**<sup>2</sup>** **।

> शिखावर्जमृतुसंधिषु वापयेत्<sup>3</sup> । न रोमाणि वापयेत्<sup>4</sup> ॥[^1]॥

**देवलः**<sup>1</sup>** **।  
> ऊर्ध्वं सितचतुर्दश्याः प्रतिपत्तोऽधरा तिथिः ।  
> ऋतुसंधिः स विज्ञेयो वपनं तत्र कारयेत् ॥[^2]॥

**लिखितः**<sup>1</sup>** **।  
> ऋतुसंधिषु सर्वत्र चातुर्मास्यान्तरं विना ।  
> पौर्णमास्यां शिखावर्जं मुण्डयेत शिरो यतिः ॥[^3]॥  
> अलाभे व्याधिपीडायां राजचोराद्युपद्रवे ।  
> वापयेत्पौर्णमास्यादि यावत्स्यात्कृष्णपञ्चमी ॥[^4]॥

ऋतुसंधिकालः सितचतुर्दश्या ऊर्ध्वं प्रतिपद्यधरा तिथिः या सा ज्ञेया<sup>1</sup> । अपरपक्षादिप्रतिपत्पञ्चदश्योः  संधिमदहोरात्रं  यत्तस्मिन्वपनं  कुर्यादित्यर्थः<sup>2</sup>ˇ॥[^5]॥ **देवलः**<sup>1</sup>** **।

> चातुर्मास्यानन्तरं केशश्मश्रूण्यपनयेत् नाधोरोमाणि<sup>2</sup> ॥[^6]॥

**मनुः**<sup>1</sup>** **।  
> कृत्तकेशनखश्मश्रुः पात्री दण्डी कुसुम्भवान् ।  
> विचरेन्नियतो नित्यं सर्वभूतान्यपीडयन् ॥[^7]॥<sup> </sup>[MDh 6.52]

**देवलः**<sup>1</sup>** **।  
> मौण्ड्यं शिखाविकल्पो वा यदि लुम्पेत्प्रमादतः ।  
> प्राजापत्येन कृच्छ्रेण शुध्यते नात्र संशयः ॥[^8]॥

**गालवः**<sup>1</sup>** **।

> त्रिस्थानलोमवपनं कृत्वा प्राजापत्यं कृत्वा प्राणायामशतं कुर्यात्<sup>2</sup> ॥[^9]॥

**जमदग्निः**<sup>1</sup>** **।  
> कक्षोपस्थादिवपने प्रायश्चित्ती भवेद्यतिः ।  
> प्राजापत्यत्रयं कृत्वा प्राणायामशतानि च ॥[^10]॥

इदं कक्षोपस्थादिवपनसमुच्चये प्रायश्चित्तम्<sup>1</sup> । **मेधातिथिः**<sup>2</sup>** **।  
> कक्षोपस्थशिखावर्जमृतुसंधिषु वापयेत् ।  
> न त्रैमुण्ड्यमतिक्रामेद्भिक्षुः संवत्सरे क्वचित् ॥[^11]॥  
> वपनानन्तरं स्नात्वा मृद्भिर्द्वादशभिर्यतिः ।  
> प्राणायामत्रयं कृत्वा वारुणीभिश्च मार्जयेत् ॥[^12]॥  
> स्नात्वोत्तीर्य च शेषेण जङ्घाशौचं मृदम्भसा ।  
> अपवित्रीकृतो भिक्षुः कौपीनस्राविवारिणा ॥[^13]॥  
> कुर्यान्मूत्रपुरीषे चेद् द्विगुणं स्नानमाचरेत् ।  
> मुहूर्तद्वयमस्नात्वा पिबन्खादंश्च षड्गुणम् ॥[^14]॥  
> गृहीतं यदि दण्डाद्यमविनष्टं तु न त्यजेत् ।  
> समुद्रं गच्छ स्वाहेति विनष्टं प्रक्षिपेज्जले ॥[^15]॥  
> प्रक्षिप्य चान्यदादद्याद्गायत्र्या प्रणवेन वा ।  
> तच्छंयोरित्युपवीतमब्लिङ्गाभिः कमण्डलुम् ॥[^16]॥  
> कुण्डिकामिषुमात्रोर्ध्वां निक्षिपेच्च विहायसि ।  
> सोदकां रज्जुसंलामन्यथा दुष्यते यतिः ॥[^17]॥  
> अरण्ये त्रीनिषुक्षेपान्त्रिदण्डेन विना व्रजेत् ।  
> न दुष्येद्दुष्यति ग्रामे गृहाद् गृहमपि व्रजन् ॥[^18]॥

तथा<sup>1</sup> ।  
> प्रगृहीतान्त्रिदण्डादीनविनष्टान्यदि त्यजेत् ।  
> एकरात्रोषितः कुर्यात्प्राणायामशतानि च ॥[^19]॥

**गालवः**<sup>1</sup>** **।

> विद्यमानेन जलपवित्रेणाचमनतर्पणोपस्थानानि न करोति यः तस्य सर्वं निष्फलं भवेत्<sup>2</sup> । तस्य प्रायश्चित्तं विधीयते<sup>3</sup> ।   
> प्राणायामांस्त्रिशतं कृत्वा जपेत्त्रिकशतत्रयमिति<sup>4</sup> ।   
> जलपवित्रं विनापः प्राश्य दश प्राणायामान्धारयेत्<sup>5</sup> ॥[^20]॥

**अत्रिः**<sup>1</sup>** **।  
> गन्धवर्णरसैर्दुष्टमस्वच्छं केशदूषितम् ।  
> विना वस्त्रं पिबन्नम्भः प्राणायामान्दशाचरेत् ॥[^21]॥

तत्र<sup>1</sup> ।  
> उद्धृतासु स्रवन्तीषु ह्रदेषु विमलेषु च ।  
> वस्त्रपूता न कर्तव्या आपः शुद्धा इति श्रुतिः ॥

इति तेनैव पूर्वमेव परिहृतम्<sup>2 </sup>[see 6.44] ॥[^22]॥ **गालवः**<sup>1</sup>** **।

> जलपवित्रादानं बन्धनं च प्रणवेन कुर्यात्<sup>2</sup> । त्रिदण्डजलपवित्रवियोगं न कुर्यात्<sup>3</sup> । प्रमादात्करणे आचम्य प्राणायामत्रयं कृत्वा पुनराचामेत्<sup>4</sup> । स्नानभोजनकाले तु त्रिदण्डवियोगं न कुर्यात्<sup>5</sup> । प्रमादात्करणे आचम्य प्राणायामत्रयं कृत्वा पुनराचामेत्<sup>6</sup> । प्रागुदक्शिरसं विष्णोः स्थानमसीति त्रिदण्डं स्थापयेत्<sup>7</sup> । अधःपतने उत्तिष्ठ ब्रह्मणस्पत इति जपेत्<sup>8</sup> । अन्यदण्डेषु दण्डान्स्पृा विष्णोर्मनसा पूतेस्थ इति प्रक्षाल्य प्राणायामांस्त्रीन्कुर्यात्<sup>9</sup> । अज्ञानात्करणे प्रणवेन प्रक्षाल्य प्रणवं दशधावर्तयेत्<sup>10</sup> ॥[^23]॥

**गर्गः**<sup>1</sup>** **।

> दण्डसंघर्षणं कृत्वा वनस्पते वीाङ्ग इति जपित्वा विष्णोर्मनसा पूतेस्थ इति प्रक्षाल्य प्राणायामांस्त्रीन्कुर्यात्<sup>2</sup> । अज्ञानात्कृत्वा प्रणवेन प्रक्षालयेत्<sup>3</sup> । प्रणवं दशकृत्व आवर्तयेत्<sup>4</sup> ॥[^24]॥

**गालवः**<sup>1</sup>** **।

> कमण्डलुजलपवित्रपात्रसंघर्षणे सद्यस्त्यागो विधीयते<sup>2</sup> ॥[^25]॥

**अत्रिः**<sup>1</sup>** **।

> पात्रस्नेहसंघर्षणं न कुर्यात्<sup>2</sup> । अज्ञानात्कृतेऽपवित्रतां व्रजेत्<sup>3</sup> ॥[^26]॥

स एवाह<sup>1</sup> ।

> अभिन्नमदुष्टं वा पात्रं त्रिदण्डादीन्वा त्यक्त्वा अहोरात्रमुपोष्य गायत्र्यष्टशतं जपेत्<sup>2</sup> । भिन्नपात्रं धारयित्वोपवासत्रयं चरेत्<sup>3</sup> ॥[^27]॥

**जमदग्निः**<sup>1</sup>** **।  
> शौचभेदे शतं कुर्यात्पात्रभेदे तथैव च ।  
> भिन्ने त्वन्यधृते पात्रे उपवासत्रयं चरेत् ॥[^28]॥

उत्तरत्र<sup>1</sup> ।  
> पूयशोणितमांसैस्तु विण्मूत्राभ्यां तथापि वा ।  
> रेतोऽश्रुश्लेष्मभिः स्पृष्टं पात्रं यदि यतिस्त्यजेत् ॥[^29]॥  
> श्वकाकाखुगवोष्ट्रांश्च जम्बुकं वानरं तथा ।  
> चण्डालं पतितं स्पृा हस्तस्थं पात्रमुत्सृजेत् ॥[^30]॥  
> मज्जामूत्रपुरीषैस्तु शुक्लकीलालशोणितैः ।  
> स्पृष्टं दण्डं त्यजेद्भिक्षुः शेषं संस्कारमर्हति ॥[^31]॥  
> न दण्डेन विना ग्रामे गृहाद् गृहमपि व्रजेत् ।  
> प्राणायामांस्तथा कुर्याद्वने चाध्वव्यतिक्रमे ॥[^32]॥  
> यद्यदण्डो गृहं गच्छेद्वनं वा त्रीषुमात्रतः ।  
> नीडं प्रतिनिवर्तेत प्राणायामांस्त्रयस्त्रयः ॥[^33]॥  
> त्रिदण्डासनपात्रादेर्न वियोगः कथंचन ।  
> वियोगात्पतते भिक्षुः प्रायश्चित्तं तदुच्यते ॥[^34]॥  
> त्रिदण्डस्य वियोगे तु प्राणायामशतं चरेत् ।  
> शतार्धं कुण्डिकायाः स्यात्पात्रे वै षोडश स्मृताः ॥[^35]॥  
> पवित्रे चाष्ट विज्ञेयाः शिक्ये षट् च प्रकीर्तिताः ।  
> चत्वारश्चासने ज्ञेयाः पवित्रीकरणं त्विदम् ॥[^36]॥

**सत्यकामजाबालौ**<sup>1</sup>** **।

> अथ भिक्षूणां प्रायश्चित्तं व्याख्यास्यामः<sup>2</sup> । पात्रं क्रोशमात्रं त्यक्त्वा व्रजति चेत्प्रायश्चित्तेन युज्यते<sup>3</sup> । त्रिंशत्प्राणायामान्कृत्वा जपेत्त्रिकशतत्रयम्<sup>4</sup> । त्रिदण्डं पात्रासनं वा त्यक्त्वा समुद्रगाया नद्याः पारं व्रजति चेदुपवासत्रयं कृत्वा प्राणायामशतं चरेत्<sup>5</sup> ॥[^37]॥

उत्तरत्र<sup>1</sup> ।

> स्त्रीशूद्रे दण्डान्तरं गते प्राणायामांस्त्रीन्कुर्यात्<sup>2</sup> । खरोष्ट्रेऽन्तरं गते प्राणायामान्षडाचरेत्<sup>3</sup> । श्वानसूकरचण्डालेष्वन्तरं गतेषु प्राणायामान्द्वादश धारयेत्<sup>4</sup> । विहितातिक्रमं कृत्वा प्राणायामान्द्वादश धारयेत्<sup>5</sup> ॥[^38]॥

**दक्षः**<sup>1</sup>** **।  
> दण्डान्पात्रं परित्यज्य एकरात्रोषितो यतिः ।  
> दण्डान्मन्त्रेण गृह्णीयाद्भिक्षापात्रं परित्यजेत् ॥[^39]॥

**अत्रिः**<sup>1</sup>** **।  
> यदि भूमौ क्षिपेद्दण्डान्पात्रं वापि कदाचन ।  
> षोडशासुयमान्कुर्यादष्टौ षड् द्वादशापि वा ॥[^40]॥

**देवलः**<sup>1</sup>** **।  
> दण्डादौ दूषिते विष्ठाक्रव्यादाद्यैर्महामुने ।  
> किं तत्र वद कर्तव्यं संस्कारो येन जायते ॥[^41]॥  
> दण्डान्मृद्भिर्द्वादशभिरद्भिः संशोध्य यत्नतः ।  
> जप्त्वाथ पौरुषं सूक्तमद्भिः संशोधयेदपि ।  
> इतरेषां तु राजेन्द्र सद्यस्त्यागो विधीयते ॥[^42]॥  
> शुक्लोच्छिष्टाश्रुविण्मूत्रश्लेष्मशूद्रगवानलैः ।  
> त्यजेत्पात्रपवित्रादीन्स्पृा वा तस्करादिभिः ॥[^43]॥  
> गृह्य शूद्रादिवर्णेभ्यः क्रमाद्दण्डादिकं यतिः ।  
> शतं शतार्धं पञ्च च प्राणायामान्दशापि च ॥[^44]॥

**अत्रिः**<sup>1</sup>** **।  
> उपानच्छत्रवस्त्रादि भिक्षायाः साधनं तथा ।  
> गृह्य शूद्राच्छतं कुर्याद्वैश्यादर्धशतं तथा ।  
> क्षत्रियात्पञ्चविंशच्च हीनविप्राद्दशैव तु ॥[^45]॥

**वृद्धजाबालिः**<sup>1</sup>** **।  
> त्रिदण्डमप्पवित्रं च त्यक्त्वा भिक्षुर्गृहान्तरे ।  
> जपेत्पुरुषसूक्तं च प्राणायामान्दशाचरेत् ॥[^46]॥

**देवलः**<sup>1</sup>** **।  
> गृहस्थः परपाकाशी पात्रलोपी च भिक्षुकः ।  
> दशवर्षसहस्राणि तिर्यग्योनिषु जायते ॥[^47]॥  
> पात्राभावे यतेर्नित्यं पात्रं पर्णपुटं भवेत् ।  
> तत्पात्रं तावदेव स्याद्यावन्मुख्यं न लभ्यते ॥[^48]॥

**कपिलः**<sup>1</sup>** **।

> सूचीनखनिकृन्तने जलपवित्रपात्रे अन्तर्वासोबहिर्वाससी चाशक्तौ धारयेत्<sup>2</sup> ॥[^49]॥

**अत्रिः**<sup>1</sup>** **।  
> त्यक्त्वा यज्ञोपवीतं तु षट् कृच्छ्राणि समाचरेत् ।  
> गायत्रीसहितान्येव पुनश्चाप्युपनाययेत् ॥[^50]॥

**वृद्धजाबालिः**<sup>1</sup>** **।  
> हीनो यज्ञोपवीतेन यदि स्याद्ध्यानभिक्षुकः ।  
> तस्य क्रिया निष्फलाः स्युः प्रायश्चित्तं विधीयते ॥[^51]॥  
> गायत्रीसहितानेव प्राजापत्यान्षडाचरेत् ।  
> पुनः संस्कारमाहृत्य धार्यं यज्ञोपवीतकम् ॥[^52]॥  
> कुर्यात्त्रिदण्डग्रहणं कालक्षेपं न कारयेत् ।  
> एवं न याति नरकं सुगतिं चापि गच्छति ॥[^53]॥

इदमेव यज्ञोपवीतत्यागात्मकं पारिव्राज्यं कृतवतां प्रायश्चित्तम्<sup>1</sup> ।

**हारीतः**<sup>2</sup>** **।  
> विना यज्ञोपवीतेन यत्कृतं भोजनादिकम् ।  
> तत्पापप्रशमायालं प्रायश्चित्तं ब्रवीमि वः ॥[^54]॥  
> तेषां तु भोजनादीनां प्रत्यहं सुसमाहितः ।  
> सहस्रार्धैरसुयमैर्विधिपूर्वकृतैः शुचिः ॥[^55]॥  
> योगाभ्यासरतस्येह नश्यन्ते पातकानि तु ।  
> तस्माद्योगरतो भूत्वा ध्यायेन्नित्यं क्रियान्तरे ॥[^56]॥

स एवाह<sup>1</sup> ।  

> अज्ञानेन तु विप्रेन्द्रो विना यज्ञोपवीतकम् ।  
> कृत्वा मूत्रपुरीषाणि प्राणायामान्षडाचरेत् ॥[^57]॥  
> नित्यं यज्ञोपवीती स्यादृते त्वावश्यकक्रियाम् ।  
> कुर्वन्नावश्यकं कर्म निवीतं पृष्ठतः क्षिपेत् ॥[^58]॥

अथ वस्त्रमुच्यते<sup>1</sup> । तत्राह **गौतमः**<sup>2</sup>** **।

> कौपीनाच्छादनार्थं वासो बिभृयात्<sup>3</sup> । प्रहीणमेके निर्णिज्य<sup>4</sup> ॥[^59]॥  
> [GDh 3.18–19]

**बृहस्पतिः**<sup>1</sup>** **।  
> कौपीनाच्छादनार्थं च बिभृयाज्जीर्णमम्बरम् ।  
> प्रहीणमेके निर्णिज्य बहिस्त्याज्यं तु यद्भवेत् ॥[^60]॥

**हारीतः**<sup>1</sup>** **।  
> कौपीनाच्छादनं वासः कन्थां शीतनिवारिणीम् ।  
> पादुके चापि गृह्णीयात्कुर्यान्नान्यस्य संग्रहम् ॥[^61]॥

**जाबालिः**<sup>1</sup> ।  
> कार्पासं धारयेद्वस्त्रं पटं वल्कलवर्जितम् ।  
> नान्यथाचमने शुध्येत्संध्योपासन एव च ।  
> काषायमेव कार्पासं वासः कन्थां च धारयेत् ॥[^62]॥

**शङ्खलिखितौ**<sup>1</sup>** **।

> त्रिदण्डपवित्रपाणिर्विपरिधानं कुशचीरवल्कलवासाः शीतत्राणार्थं कम्बलमेके<sup>2</sup> ॥[^63]॥

यद्यपि काषायमित्यविशेषेणोक्तं तथापि गैरिकाख्यधातुना रक्तं कर्तव्यम्<sup>1</sup> । तथा हि पारिव्राज्यलिङ्गधारणं गृहस्थस्य प्रतिषेधयन्नेतज्ज्ञापयति **वृद्धजाबालिः**<sup>2</sup>** **।  
> न धारयेद्धातुवस्त्रं शिक्यं चापि न धारयेत् ।  
> न धारयेत्त्रिविष्टब्धमेतत्स्नातकलक्षणम् ॥[^64]॥

**दत्तात्रेयः**<sup>1</sup>** **।  
> मोक्षाश्रमे स्मृतं वस्त्रं रक्तं गैरिकधातुना ।  
> धार्यं यज्ञोपवीतं तु सितं नवगुणान्वितम् ॥[^65]॥

एतासु विहितास्वपि मात्रासु सङ्गो न कर्तव्यः<sup>1</sup> । तथा च **देवलः**<sup>2</sup>** **।

> सममृत्काञ्चनः स्वमात्रास्वप्यसक्तो मध्यस्थः<sup>3</sup> ॥[^66]॥

**मनुः**<sup>1</sup>** **।  
> मात्रासङ्गाद्विनिर्गतः इति<sup>1</sup> ॥[^67]॥

**वसिष्ठः**<sup>1</sup>** **।  
> न कुट्यां नोदके सङ्गो न चेले न त्रिपुष्करे ।  
> नागारे नासने नान्ने यस्य वै मोक्षवित्तु सः ॥[^68]॥  \
	[VaDh 10.23]

> इति यतिधर्मसमुच्चये लिङ्गधर्मप्रायश्चित्तविधिर्नाम अष्टमं पर्व ॥[^69]॥


<!-- Footnotes themselves at the bottom. -->
## Notes

[^1]:
    **.**  1)—यतिलिङ्ग॰ G1 2 3 4; यतिधर्मलिङ्ग॰ A4; ॰धर्मा उच्यन्ते । वप<sup>° </sup>A1 2 R1; ॰धर्म उच्यते । वप॰ B M;  2)—आह for तत्र A4 G1 2 3; आहोशनाः G4; तत्र om G6 R4;  3)—पौर्णमास्यां शिखा॰ A4;  4)—om Y*; वापयेत् om G6 R4

[^2]:
    **.**  1)—om Y*;  a)—॰चतुर्दश्यां X1* R4;  b)—प्रतिपत्तेरधरा A1 2 R1; प्रतिपत्तिमधरा A5; प्रतिपत्ताधरा R2; प्रतिपत्तोया G1 2; प्रतिपत्तोयथा G4; प्रतिपच्चोत्तरा R4; mss attempt to correct the reading. The accepted one is found in A4 6 G3 6 R3 and is clearly uncertain.  Editors of B and M have corrected the reading to प्रतिपद्यधरा following the reading of the prose passage at 5[1].  I have assumed that the word is प्रतिपद् with the ablative suffix तस्.  d)—तत्र om R2 3; वपनं कारयेद्यतिरिति A4; add इति G1 2 3 4

[^3]:
    **.**  1)—आह लिखितः Y*

[^4]:

[^5]:
    **.**  om Y* X2*;  2)—संधि [lacuna] होरात्रं B M [M ed. comments अत्र ग्रन्थपातः]; संधिमहो॰ A1 2; संधिं दशरात्रं A6

[^6]:
    **.**  1)—आह लिखितः Y*;  2)—चतुर्दश्यान॰ M+; ॰श्मश्रूणि वापयेत् Y* R4; add इति Y*

[^7]:
    **.**  1)—आह मनुः Y*;  b)—कुटुम्भवान् R4;  d)—add इति Y*

[^8]:
    **.**  1)—om G6 R3 4; आह दे॰ Y* R2 B M;  a)—॰विकल्पं Y* B M; ॰विकल्पेर्वा A1 2 R1; M ed. comments अनन्वितमिव

[^9]:
    **.**  1)—om Y*;  2)—॰वपनं कृतं चेत्प्राजापत्येन शुध्यति प्राणा॰ Y*; 2nd कृत्वा om X2*; ॰शतं च R2 3 4; add इति Y*

[^10]:
    **.**  1)—om A5; आह जम॰ Y*;  c)—कुर्यात् G2 3 4;  d)—चेति Y*

[^11]:
    **.**  1)—om Y*;  2)—॰तिथिराह A1 2 R1 B M;  c)—तत्र मुण्डमतिक्र॰ G1

[^12]:
    **.**  d)—वारुणीभिः प्रमार्ज॰ A1 2 5 R1 B M

[^13]:
    **.**  om Y*;  c)—अपवित्रकरो X2*;  d)—कौपीनश्रावि॰ A2; कौपीनं श्रावि॰ A1; कौपीनः संविवा॰ A5; कौपीनं <span style="text-decoration:underline;">ग्रापिधारिणा</span> [blurred] A6

[^14]:
    **.**  om Y*;  c–d)—om A1 2 R1

[^15]:
    **.**  om Y* A1 2 R1;  a)—यत्र A5; दण्डादिरवि॰ A5 6;  b)—न तु R2 4; न तु तं त्यजेत् G6 R3; मरुतस्त्यजेत् B M [M ed. comments सन्दिग्धम्];  d)—निक्षिपे॰ A5

[^16]:
    **.**  om Y* A1 2 R1

[^17]:
    **.**  om Y* A1 2 R1;  a)—कुण्डिकाभि [lacuna] मात्रो॰ B M [M ed. comments: ग्रन्थपातः];  c)—रज्जुसंयुक्ताम् A5

[^18]:
    **.**  om A1 2 R1;  a)—वने यतिरिषुक्षेपत्रि॰ G1 2 3 4 [॰षुक्षेपं त्रि॰ G1 4]; वपने यदि विक्षिप्य त्रि॰ A4; त्रिषु निक्षेपं G6 R4;  a–b)—अरण्ये त्रिषु निक्षेपाश्शंरुद व्रजेत् R2; आरभ्य त्रिषु निक्षिप्ता [lacuna] वर्जयेत् B M [ M ed. comments: ग्रन्थपातः];  b)—त्यजेत् G1;  c–d)—om X2* B M;  d)—गृहान्गृह॰ G1 2 3 4; add इति Y*

[^19]:
    **.**  om Y* A1 2 R1;  1)—om X2* B M; तथा च A5;  a–b)—om X2* B M

[^20]:
    **.**  om Y* A1 2 R1;  2)—विद्यमाने जले स्नानाचमनतर्पणोपस्थानानि न करोति प्रीत्या स प्राणाया [lacuna] सर्वं B M [M ed. comments ग्रन्थपातः]; ॰तर्पणमुपस्थानं न A6; ॰तर्पणं स्नानं न A5; न om R2; यः तस्य om R2;  3)—विधीयते om X2* B M;  4)—इति om R4;  5)—विना दश B M

[^21]:
    **.**  om Y* A1 2 R1;  1)—अत्र B M;  c)—पिबेन्नम्भः A5; पिबेन्नाम्भः X2* B M;  d)—at end B M add गालवः । जलपवित्रदानबन्धनं प्रणवेन कुर्यात्

[^22]:
    **.**  om Y* X2*;  1)—om B M;  2)—परिहृता A1 2 R1 B M

[^23]:
    **.**  2)—om Y*;  3)—त्रिदण्डान्जल॰ A5; त्रिदण्डं जल॰ M; ॰वित्रयोगं A6; न om G1 2 3 4;  4)—प्रमादाद्वियोगक॰ A1 2 R1 B M; प्रमादकरणे Y*; अप आचम्य A4 G1 2 3; कृत्वा add वारुणीभिश्च मार्जयेत् G2; पुनराचमनं चरेत् G1 3 4; कृत्वा चाचामेत् G6 R4;  5-6)—om A6; ॰काले तु त्रिदण्डवियोगे प्राणायामत्रयं कुर्यात् Y*;  5)—॰कालेऽपि A5; त्रिदण्ड॰ om A5;  6)—अप आचम्य A1 2 R1 B M; कृत्वाचामेत् G6 R2 3;  7)—प्रागुदगग्रं Y*; ॰सीति मन्त्रेण R4; त्रिदण्डान् A5; स्थापयेद्यतिः A2 B M;  8)—अतस्त्रिदण्डपतने A5; full text of mantra in A1 2 R1; इति add मन्त्रं A1 2 R1 B M;  9)—अन्यदण्डेन Y* B M; प्रणायामत्रयं A1 2 R1 4 B M;  10)—करणे om Y*; करणेन G6 R3; प्रक्षालयेत् Y*; दशधा॰ om A4 G1 2 4; द्वादशाव॰ G3; दशावर्त॰ A1 2 G6 R1 2 B M

[^24]:
    **.**  om Y*;  2)—वीाङ्ग A1 2 R1 2 4 B M give whole mantra; त्रीन्प्राणायामान् G6 R2 3; प्राणायामत्रयं R4;  3–4)—om X2*

[^25]:
    **.**  1)—om Y*;  2)—॰पवित्रे A1 2 6 R1; ॰पात्र॰ om A5 6; ॰र्षणे कृते Y*; add इति X2* B M

[^26]:
    **.**  om Y* X2*;  2)—पात्रे A5

[^27]:
    **.**  1)—om Y* X2*;  2)—वा om Y*; त्रिदण्डं त्यक्त्वा Y*; गायत्र्याष्टोत्तरशतं Y*; गायत्र्याष्ट॰ A1 2 R4;  3)—भिन्नं X2* A4; add इति Y*

[^28]:
    **.**  1)—आह जम॰ A4;  a–d)—om Y*;  b)—ज्ञानभेदे A1 2 R1 B M; मात्राभेदे X2*;  c)—भिन्नेऽप्यन्यद्धृत्वा A1 2 R1 B M [॰न्यधृते B M]; पात्रम् A1 2 G6 R1 3; पात्र A5 6 R4

[^29]:
    **.**  1)—om Y* X2*;  a)—पूतमांसैस्तु A5;  b)—॰भ्यामथापि G1;  c)—रेतोऽसृगश्रु॰ A5 6; स्पृा Y*

[^30]:
    **.**  a)—श्वकाककरभोष्ट्रांश्च Y* A6 B M;  c)—om A6;  d)—वस्त्रस्थं पात्रकं त्यजेत् Y* A6 [from here until 10.128 A6 switches to recension Y*]

[^31]:
    **.**  c)—स्पृा A6; d)—at end Y* A6 B M add अत्रिः [om B M] । श्वकाककरभोष्ट्रैश्च दण्डादौ दूषिते यतिः । दण्डान्मृद्भिर्द्वादशभिरद्भिः [A6 ॰शभिर्दण्डान्] संशोध्य यत्नतः । दण्डं मन्त्रेण गृह्णीयाज्जप्त्वा पौरुषसूक्तकम् । इतरेषां तु राजेन्द्र सद्यस्त्यागो विधीयते [8.42]

[^32]:
    **.**  c)—प्राणायामत्रयं Y* A6;  d)—चोर्ध्वं व्यति॰ Y* X2* A6

[^33]:
    **.**  om Y* A6;  b)—त्विषुमा॰ R2 B M; त्रीषु निर्गतः R4;  c)—नीखुं A1 2 R1; गच्छेन्प्रति॰ R4

[^34]:
    **.**  b)—वियोगं Y* A6;  d)—विधीयते Y* A6

[^35]:
    **.**  c)—कुण्डिकायां Y* A6 G6 R4 B M

[^36]:
    **.**  b)—षट् परिकी॰ R4;  c)—चत्वारस्त्वासने Y* A6;  d)—add इति Y* A6

[^37]:
    **.**  1)—सत्यकामः [जाबाल om] Y* A6; ॰बालिः A1 2 R1;  2–4)—om A6 G1 3 4;  5)—त्रिदण्डान् A5; आसनं पात्रं Y* A6; पात्रमासनं B M; चेद् om X2*; चेत्तदोपवास॰ Y* A6

[^38]:
    **.**  1)—om Y* X2* A6;  2)—॰शूद्रेऽन्तरं Y* A6; ॰न्तरे X2* B M;  3)—॰न्तरे B M; गते च A6;  3–4)—षडाचरेत् . . . प्राणायामान् om A6;  4)—श्वसूक॰ G1;  5)—om A1 2; गत्वा A6; द्वादशैव तु धारयेदिति Y* A6

[^39]:
    **.**  Y* A6 insert after 8.40;  1)—om Y* A6; a)—पात्रं यतिस्त्यक्त्वा Y*; पात्रं यतिर्वापि त्यक्त्वा A6;  b)—यदि Y* A6;  d)—भिक्षामात्रं Y* A6

[^40]:
    **.**  1)—om Y* A6;  a)—यदि om A6; यतिर्भूमौ Y* B M;  a–b)—दण्डान्वा पात्रं वा A6; कथंचन G6 R3 4;  d)—वेति Y* A6

[^41]:
    **.**  om Y* A6;  a)—दण्डादि R4;  c)—न तत्र A5;  d)—यत्र A1 2 R1 B M

[^42]:
    **.**  om Y* A6;  c)—जप्त्वा तु A5

[^43]:
    **.**  om Y* A6;  b)—॰शूद्रश्लेश्म॰ G6 R3; ॰शूद्र॰ om R3; ॰गवाननैः A1 2 R1; ॰गखाननैः M+; ॰गवाशनैः B M;  d)—स्पृष्टान्वा R4; चेत्तस्क॰ G6 R2 3

[^44]:
    **.**  om Y* A1 2 6 R1;  a)—ग्राहि A5;  c)—पञ्चाशत् X2* B M [M ed. comments अत्र पञ्चविंशरिति वर्तितव्यम् see note to trans.];  d)—वा R4 B

[^45]:
    **.**  om Y* A6;  c)—ग्राह्य G6 R2 3; ग्राह्यं R4;  d)—॰दर्धं द्विशतं G6 R3

[^46]:
    **.**  1)—वृद्ध॰ om A6;  a–d)—om Y* A6;  a)—तु R4 B M

[^47]:
    **.**  om Y* A6;  b)—पात्रलोभी R2 3 4

[^48]:
    **.**  b)—पर्णपत्रपुटं भवेत् G6 R3 4;  d)—तु लभ्यत इति Y* A6

[^49]:
    **.**  om Y* A6;  1)—om X2* A5;  2)—चाशक्तो R3 B M; ॰शक्तौ add प्राणायामान् X2*

[^50]:
    **.**  om Y* A6 [all insert a–d at 8.52];  b)—समापयेत् G6;  d)—॰नायनमिति Y* A6

[^51]:
    **.**  1)—om Y* A6;  b)—यदि . . . [8.52a] ॰सहितानेव om X2*

[^52]:
    **.**  b)—समाचरेत् Y* A5 6;  c)—॰माश्रित्य B M;  d)—add इति Y* A6

[^53]:
    **.**  Y* A6 insert after 8.68;  b)—॰क्षेमं B M

[^54]:
    **.**  2)—om A1 2 5;  a–d)—om A5;  c)—॰प्रशमार्थं च B M; ॰प्रशमायार्थं A1 2; 

[^55]:
    **.**  om Y* A6;  

[^56]:
    **.**  om Y* A6;  d)—गृहान्तरे G6 R2 3 M+

[^57]:
    **.**  om Y* A6;  1)—om X2*;  a)—च X2*; विप्रेन्द्र B M; 

[^58]:
    **.**  At beginning A6 G1 3 4 add मेधातिथिः;  b)—॰क्रियाः X2*;  c)—कृत्वा for कर्म A5;  d)—निवीतः A1 2 R1; add इति Y* A6

[^59]:
    **.**   1)—वस्त्रविधिरुच्यते Y* A6;  2–4)—om Y* A6;  2)—तत्राह om X2*;  3)—कौपीनार्थं R4;  4)—॰णमेकं A1 5 R4 B M; ॰णमेक R2 3; निर्णिज्येत् G6 R2; निर्णिज्येत R3 4

[^60]:
    **.**  c)—॰णमेकं A1 2 5 R1 B M;  d)—त्यक्तं Y* A6; च A1 2 R1; add इति Y* A6

[^61]:
    **.**  1)—om A6; गौतमः Y*;  b)—॰निवारणं Y*;  d)—add इति Y* A6

[^62]:
    **.**  om Y* A6 [but all insert 1, a–b and e–f at 8.64];  b)—पट्टवल्क॰ Y* A6 B M; सूक्ष्मतन्तुवर्जि॰ X2*;  c)—॰चमनं G6 R4; नान्यशौचमनः A1 2 R1 B M;  d)—॰सनमेव A5 R4

[^63]:
    **.**  2)—त्रिदण्ड . . . लवासाः om Y* A6; ॰पाणि A1 2 B M [M ed. comments here and after कम्बलमेके—उभयत्र ग्रन्थपातः]; विपरिधावनं A1 2 R1 B M; शीतार्थं Y* A6; कम्बलमित्येके A5; कम्बलमेकमिति Y* A6

[^64]:
    **.**  1)—यद्यपि . . . तथापि om Y* A6; गैरिकाख्येन धातुना काषायेण रक्तं Y* A6;  2)—तथा हि om Y* A6; तथापि G6 R2 3; प्रतिषेधन्नेत॰ Y*; प्रतिषिद्धं नैतज्ज्ञा॰ A6; प्रतिषेधादेत॰ B M; ॰पयतीति Y* A6; वृद्धजाबालिः om Y* A6;  a–d)—om Y* A6;  c–d)—om A5; then Y* A6 add 6.62 [except c–d]

[^65]:
    **.**  1)—om A5;  a–b)—om A5;  b)—रक्तं यद्धातुरञ्जितं A4; रक्तं यद्धातुवर्जितं A6 G1 2 3 4;  d)—add इति Y* A6

[^66]:
    **.**  om Y* A6;  2)—तथा च om X2*; च om R1;  3)—सममृत्काञ्चनः conj. [often Grantha and Telugu mss omit the visarga before a conjunct consonant beginning with a sibilant]; समदृक्काञ्चन A1 2 R1; समताकाञ्चन A5 [possibly also R3 but there much crossed out and unclear]; समृत्तिकाञ्चन R4; समृत्काञ्चन G6; सममृत् om R2; आसनवस्त्रकाञ्चनमात्रा॰ B M; ॰स्व॰ om B M; ॰मात्रास्वसक्तो A1 2 R1 B M

[^67]:
    **.**  om Y* A6

[^68]:
    **.**  a)—कुट्ये Y*;  b)—त्रिविष्टपे B M [see 7.145n];  d)—add इति G2 3 4 M; at end Y* A6 insert 8.53.

[^69]:
    **.**  यादवप्रकाशीये यति॰ A4 G1 2 4; लिङ्गधर्म॰ om X2*; ॰प्रायश्चित्त॰ om B M; नाम om X2*; 
