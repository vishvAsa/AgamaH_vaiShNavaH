+++
title = "ताप-संस्कारः"
+++
## करणीयता
पञ्चमे वेदे भीष्म-पर्वणि चतुर्थेऽह्नि देवगुह्ये -

> ब्राह्मणैः क्षत्रियैर् वैश्यैः  
शूद्रैश् च **कृत-लक्षणैः** ।  
**अर्चनीयश् च सेव्यश् च**  
नित्य-**युक्तैस्** स्व-कर्मसु ॥  
सात्त्वतं विधिम् **आस्थाय**  
**गीतः** संकर्षणेन यः॥

वेङ्कटनाथार्येण सच्-चरित्र-रक्षायाम् स्पष्टं निश्चितम् -

> तद् एवं भगवच्-छास्त्रे  
समाराधकादीनां सर्वेषाम् अपि  
चक्रादि-लाञ्छन-धारणस्यावश्य-कर्तव्यतया ऽभिहितत्वात्  
प्रमाणान्तर-गवेषणं चापवरक-निहित-हिरण्य-निधेः पुरुषस्य  
कोद्रवाद्य्-अर्थं कृपण-जन-याचनम्  
इति परिहसन्ति सन्तः ।

## लक्ष्यालोकनम्

रामानुजस् सभार्यो न समाश्रयणं (ताप-संस्कार-सहितं) यदा लेभे,  
तदा ऽपि काञ्चीपूर्णेन तद्-अन्नम् भुक्तम्,  
रामानुजार्येण च तीर्थ-कैङ्कर्यं कृतं देवालये। 

> आराधनय् अधिकारार्थम् उपदेशो यथाऽपेक्षं स्पृहणीयः,  
न तावत् ताप-संस्कारादि।  

इत्य् एतावता न मन्तव्यम् -  
रामानुजादिभिः स्व-काल-गत-दुराचारानाचारादेः परिष्कृतेः प्रसिद्धत्वात्  -  
नाथमुनि--यादव-प्रकाशाभ्याम् एक-दण्डि-सन्न्यास-हानम् इव। 

