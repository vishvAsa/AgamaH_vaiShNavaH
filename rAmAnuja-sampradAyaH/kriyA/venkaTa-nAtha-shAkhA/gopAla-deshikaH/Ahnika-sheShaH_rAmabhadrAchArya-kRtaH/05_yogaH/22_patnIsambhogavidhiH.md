+++
title = "२२ पत्नीसम्भोगविधिः"

+++

पत्नीसम्भोगविधिः

सम्भोगेच्छा चेत्  
स्व-स्थ-चित्तया अरोगया पत्न्या सह  
स्वयम् अपि तादृशः संश्लिष्येत् ।

प्राप्ताष्टममासया गर्भिण्या संश्लेषो न युक्तः ।  


[[332]]


रजः-प्रादुर्भाव-प्रभृति-षोडश-रात्रयः ऋतु-कालः ।  
तत्राद्यं रात्रि-चतुष्टयं विहाय,  
शिष्टासु रात्रिषु व्रत-दिनं श्राद्ध-दिनञ् च विहाय  
सम्भोगं कुर्यात् ।  
तथा षष्ठ्य्-अष्टमी--चतुर्-दशी--सङ्क्रान्ति-व्यतीपात--जन्म-र्क्ष--बुध-वारेषु  
न सम्भोगं कुर्यात् ।  
प्रवासाद् आगतस्य एतेषु न दोषः।  

अनिषिद्धे पञ्चम-दिने ऋतु-स्नातया पत्न्या अवश्यं सम्भोगः कार्यः -  
अन्यथा महान् दोषः।  
पुत्रे जाते त्व् अ-सम्भोगे ऽपि न दोषः।  

पूर्वोक्त-ऋतु-काल-भिन्न-दिनेषु अ-निषिद्धेषु  
पत्न्या अ-पेक्षितश् चेद् गच्छेत् ।  

ऋतुकाले उपवीत्यैव सम्भोगः ।+++(5)+++  
तद्-भिन्न-काले पश्चाद्-भाग-गतेन निवीतेन सम्भोगः कार्यः ।  
अर्धरात्रात् पूर्वम् एव सम्भोगो युक्तः ।  

एकस्यां रात्रौ सकृद् एव संश्लिष्येत् ।  
पत्नी-द्वयवांश् चेत्  
अवैषम्येण तत्-तद्-इच्छानुगुणम्  
एकैकस्यां रात्रौ एकैकया संश्लिष्येत् । 

इत्थं सम्भोगे कृते  
पति-पत्न्योर् उभयोर् अपि  
मूत्र-द्विगुणं शौचः कार्यः ।  
ततश्-शौचं कृत्वा  
पृथक् शय्यायां शयानो निद्राम् अनुभवेत् ।  


