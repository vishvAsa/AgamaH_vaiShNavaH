+++
title = "०७ योगान्तम्"

+++

दक्षः -- 

> इतिहास-पुराणाभ्यां षष्टं सप्तमम् अभ्यसेत्।  
अष्टमे लोक-यात्रां तु विचार्य च गृही ततः॥  
बहिस् सन्ध्याम् उपासीत नदी-तट-गतश् शुचिः॥  

लोक-यात्रा - बन्धु-जन-कार्यम्, देश-वार्ता, आत्म-गृह-क्षेत्रादि-चिन्ता चोच्यते। सन्ध्या - अत्र विज्ञानेश्वरः -- 

> यस्मिन् काले रवि-मण्डलस्योपलब्धिस् सन्धिः, आहो-रात्रयोस् सन्धौ या क्रिया विधीयते सा सन्ध्या 

इति।

शातातपः --

>  अन्-ऋतं मद्य-गन्धञ् च दिवास्वापञ् च मैथुनम्।  
पुनाति वृषलस्यान्नं बहिस् सन्द्या ह्य् उपासिता॥  

बहिः - ग्रामाद् बहिः व्यासः -- 

> सूर्ये ऽस्त-शिखरं प्राप्ते पाद-शौच-क्रियान्वितः।  
बहिस् सन्ध्याम् उपासीत कुश-पाणिस् समाहितः॥  
विना दर्भैश् च यत् कर्म विना यज्ञोपवीततः।  
राक्षसं तद् भवेत् सर्वं नामुत्रेह फल-प्रदम्॥  
बहिस् सन्ध्या दश-गुणा गर्त-प्रस्रवणादिषु।  
पुण्य-तीर्थे शत-गुणा सहस्रं जाह्नवी-जले॥  

तस्माद् ग्रामाद् बहिर् गत्वा प्रातस् सन्ध्यावद् आवश्यकादि कृत्वा दन्त-धावन-वर्जं सायं सन्ध्याम् उपासीत। अत्र जल-प्राशने आवाहने जपे उपस्थाने च विशेषो वक्ष्यते। सङ्ग्रहे -- 

> उत्थायैव त्रि-सन्ध्यासु दद्याद् अर्घ्यं विवस्वते।  
कृत्वा प्रदक्षिणं सिक्त्वा जलं नत्वा दिवा-करम्॥  

व्यासः -- 

> कराभ्यां तोयम् आदाय गायत्र्याचाभिमन्त्रितम्।  
आदित्याभिमुखस् तिष्ठन् त्रिर् ऊर्ध्वं सन्ध्ययोः क्षिपेत्॥  
द्वौ पादौ समतस् स्थित्वा कराभ्यां पूरयेज् जलम्।  
गो-शृङ्ग-मात्रम् उद्धृत्य जल-मध्ये जलं क्षिपेत्॥  

वृद्ध-मनुः - 

> प्रक्षाल्य पादाव् आचामेत् स्नात्वा भोजनम् आचरेत्।  
स्थित्वा ऽर्घ्यं भानवे दद्यात् ध्यात्वा देवं मनुं जपेत्॥  

हारीतः -- 

> तिष्ठन् पदौ समौ कृत्वा जलेनाञ्जलि-पूरणम्।  
गो-शृङ्ग-मात्रम् उद्धृत्य रविं दृष्ट्वा जलाञ्जलिम्॥  

[[309]]

बोधायनः --

> रवेर् अभिमुखस् तिष्ठन् प्रणव-व्याहृति-पूर्वया।  
गायत्र्या चाभिमन्त्र्याम्भः त्रिः क्षिपेत् द्विज-सत्तमः॥  

भरद्वाजः -- 

> मार्जयित्वा ऽथ दत्वा ऽर्घ्यम् ऊर्ध्वं त्रिस् सन्ध्ययोस् स्थितः॥  

इत्य् आदिभिस् स्थिति-विधानात् सायं सन्ध्यायाम् अपि स्थित एवार्घ्यं दद्यात्। यत् तु 

> सन्ध्ययोश् च बहिर् ग्रामाद् आसनम्

इत्यादिभिर् आसन-विधायक-वचनं गायत्री-जप-विषयम्। 

> रवेर् अभिमुखस् तिष्ठन् ऊर्ध्वं त्रिस् सन्ध्ययोस् क्षिपेत्

इत्य् आदि-बहु-स्मृतिभिर् अर्घ्य-दाने सन्ध्ययोस् स्तिति-विधानाद् अविगीत-शिष्टाचाराच् च। “ईषत् प्रह्वः” इत्य् आदि-वचनं चानादरणीयम्, 

> भूयसां स्याद् बलीयस्त्वम्॥ द्वेधे बहूनां वचनम् 

इति सन्ध्ययोस् स्थिति-विधायक-बहु-वचनानां प्राबल्यात्; व्यासः --
 
> आसीनस् तु जपेद् देवीं गायत्रीं पश्चिमां प्रति॥ 

शातातपः -- 

> पूर्वां सन्ध्यां जपंस् तिष्ठन् नैशम् एनो व्यपोहति।  
पश्चिमां तु समासीनो मलं हन्ति दिवा-कृतम्॥

पाणी-पादौ प्रक्षाल्य आचम्य धौतं परिधाय मन्त्र-स्नानं कृत्वा प्राङ्-मुख--उदङ्-मुखो वा शुचौ देशे निषण्णस् "सायं सन्ध्याम् उपासिष्य" इति सङ्कल्प्य ऋष्य्-आदि-स्मरण-पूर्वकम् 

> आपोहिष्ठादिभिर् मार्जयित्वा ऽग्निश् च 

इत्य् अपः पिबेत्।

> अग्निश् च इत्य् अनुवाकस्य सूर्य ऋषि गायत्री छन्दः अग्निर् देवता अपां प्राशने 

विनियोगः॥ 

> अग्निश्चमामन्युश्च मन्युपतयश्च मन्युकृतेभ्यः पापेभ्यो रक्षन्तां यदह्ना पापमकार्षं मनसा वाचाहस्ताभ्यां पद्भ्यामुदरेण शिश्ना अहस्तदवलुम्पतु यत्किञ्च दुरितं मयि इदमहम्माममृतयोनौ सत्ये ज्योतिषि[[??]] जुहोमि स्वाहा 
[[TODO: परिष्कार्यम्]]

इत्य् अपः प्राश्य, 

[[310]]

अग्निश् चेत्य् अनुवाकस्य व्याख्या -- अग्रं नयतीत्य् अग्निर् इति व्युत्पत्त्या ऽग्निः परमात्मा, अहश् शब्दश् तद्-वाचकः, "अहस् संवत्सरो व्याल" इति तन्-नामसु पठितत्वात्; सत्य-शब्दश् च तद्-वाचकः, 

> सत्यं ज्ञानम् अन्-अन्तं ब्रह्म। सत्यञ् चानृतञ् च सत्यम् अभवत्" 

इत्यादिभ्यः। अन्यत् सर्वं पूर्ववत्। षड्-अङ्ग-न्यासानन्तरं ध्यानम् - 

> सायं सरस्वतीं वन्दे कृष्ण-पद्मासने स्थिताम्।  
कृष्णाम्बरां कृष्ण-वर्णां कृष्ण-माल्यानुलेपनाम्॥  
वृद्धां श्री-विष्णु-दैवत्याम् एक-वक्त्रां चतुर्-भुजम्।  
उदाहरन्तीं सामानि द्वि-नेत्रां तार्क्ष्य-वाहिनीम्॥  
कमण्डलुं पाञ्चजन्यं पवित्रं चाक्ष-मालिकाम्।  
बिभ्रतीं ब्रह्म-कवचं चतुर्-विंशतिकाक्षराम्॥  
अग्नि-मुखिं रुद्र-शिखां श्री-विष्णु-हृदयां शुभाम्।  
मकार-मूर्तिकां देवीं सर्वाभरण-भूषिताम्॥  

अन्यत् सर्वं पूर्ववत् कुर्यात्।

> इमं मे वरुणेत्य् आदेश् शुनश् शेफ ऋषिः गायत्री-छन्दः वरुणो देवता उपस्थाने 

विनियोगः। 

इमं मे वरुण श्रुधीहव मद्याच मृडय त्वामवस्युराचके - तत्वायामि ब्रह्म वन्दमानस्तदाशास्ते यजमानो हविर्भिः - अहेडमानो वरुणेह बोध्युरशग्ं समान आयुः प्रमोषीः - यच्छिद्धिते विशो यथा प्रदेव वरुणव्रतं - मिनीमसिद्यविद्यवि - यत्किञ्चेदं वरुणदैव्ये जनेभिद्रोहं मनुष्याश्चरामसि - आचित्तीयत्तव धर्मायुयोपिममानस्तस्मादेनसो देवरीरिषः - कितवासो यद्रिरिपुर्न दिवि यद्वाघासत्यमुतयन्न विद्म - सर्वाताविष्य शिथिरेव देवाथाते स्याम वरुणप्रियासः॥
[[TODO: परिष्कार्यम्]]

[[311]]

इमं मेति व्याख्या - हे वरुण - परमात्मन्, "वरुणो वारुणो वृक्ष” इति तन्-नाम पाठाद् वरुणः परमात्मा, वृणोतीति वरुण आवरणम् - चेतनाचेतनात्मकस्य प्रपञ्चस्य आवरण-भूत इत्य् अर्थः यद् वा सर्वत्र वसति पातकौघान् रुणद्धि सम्पदौघान् ददातीति वा वरुणः, इमं - प्रार्थना-रूपं, हव - माह्वानं - श्रुधि - शृणु, अद्याचमृडय -अद्या च - इदानीम् एव मां सुखिनं कुरु, त्वामवस्युराचके - अवस्युः - अवनं - रक्षणं,आत्मनो रक्षणम् इच्छन्, आचके त्वां - अभिमुख्येन प्रार्थयामि, तृप्तिं याच इति वा। “चकतृप्तावि"ति धातोर् लट्, त्वम् अर्थितार्थ-प्रदान-चतुर इति प्रसिद्धः खलु। तत्वायामि ब्रह्मणा वन्दमानः - तस्मात्, त्वा, ब्रह्मणा - वेदेन, प्रणवेन वा, वन्दमानः - स्तुव, यामि - शरणं प्रपद्ये, लोके शरणागत-मनो-रथ-साफल्य-करणं शरण्यस्य वैधो धर्म इति कपोत-वानरादि-वृत्तान्तेषु सुप्रसिद्धम्। सर्वज्ञस्य सर्व-शक्तेर् अ-पार-कारुण्य-सौशील्यादि-जल-धेः किं वक्तव्यम् इति भावः। तदाशास्ते यजमानो हविर्भिः - यतो भगवद्-आश्रयणं फलाविना-भूतं तत् - तस्माद् एव हेतोर्, यजमानः - पुरोडाशादिभिर् हविर्भिः, त्वाम् एव यजन् आशास्ते - स्वाभिलाष-सिद्धिं प्रार्थयते, यद् वा - मुमुक्षोः प्रथम-पर्व--भूत-कर्म--योग-निष्ठस्य फलाविनाभावे सति किमु वक्तव्यं शरणागतस्य सर्वात्मना न्यस्त-भरस्येति- कैमुतिक-न्यायेन तद्-आशास्त इत्य् अत्र तच्-छब्देन पूर्वोक्त-सुख-रूप-फलम् उच्यते। अहेडमानेूवरुणेहबोधि - हे वरुण! अहेडमानः - अ-क्रुध्यन्, इहास्मिन् लोके, मम याचनां, बोधि - बुध्यस्व, अन्-आदि-कालोपचिताकृत्य-करण-कृत्याकरणादिकम् अन्-अन्तम् अपराध-जातं अद्य मय्य् आलोच्य न क्षमामि क्षिपामीति कोपो न कार्यः, त्वद्-विषय-शरणागत्य्-उक्ति-मात्रे कृते त्वया सर्वस्यापि क्षन्तव्यत्वात्; न हि त्वत्-प्रसाद-कोप-व्यतिरेकेण पुण्य-पापात्मकं किञ्चिद् वस्तूपलभ्यते। उरुशग्ं समान आयुः प्रमोषीः - उरुशग्ंस - (सर्वैस् स्तूयमान-शरणागत-वत्सल) महा-कीर्ते, ’रिपूणाम् अपि वत्सल' इति

[[312]]