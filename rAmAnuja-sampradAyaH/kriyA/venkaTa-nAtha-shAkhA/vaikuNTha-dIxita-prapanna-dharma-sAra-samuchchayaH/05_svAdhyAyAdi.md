+++
title = "०५ स्वाध्यायादि"

+++
## स्वाध्यायः

> ॐ कृतञ् च + स्वाध्याये + अर्चयिष्यामि + भगवतो + वासुदेववस्य। ॐ भगवान् एव + स्वाध्यायं मया कारयति 

इति सङ्कल्प्य मूल-मन्त्रादिकं यथा-शक्ति जपित्वा पुराणादिभिश् शेषं कालं नयेत्। अत्र वङ्गीश्वरः - 

> अर्चयंश् च ततो देवं ततो मन्त्रान् जपन्न् अपि 

इति। 

शाण्डिल्यः -- 

> अष्टाङ्ग-योग-प्रीतिञ् च कृत्वा ध्यान-परो वशी।  
स्वाध्यायम् अपि सङ्कल्प्य यथा-शक्ति जपेन् मम॥  
स्तोत्र-पाठैश् च सन्तोष्य शक्तश् चेद् गान-विद्यया।  
स्वर-योगेन देवेशं तोषयेद् भक्ति-वृद्धये॥ 

स एव -- 

> सच्-छास्त्र-पाठ-पठनैश् शास्त्रार्थस्यापि शिक्षया।  
शास्त्रार्थ-ज्ञापनैर् वा ऽपि शिक्षयेच् छास्त्रम् आदरात्॥  
व्याख्याया लेखनेनापि ग्रन्थ-निर्माण-कर्मणा।  
शिष्याणां शिक्षया वा ऽपि स्वाध्यायार्थो ऽयम् उच्यते॥  

दक्षः -- 

> इतिहास-पुराणाभ्यां षष्ठं सप्तमम् अभ्यसे।

शङ्खः -- 

> भुक्त्वोपस्थाय मार्ताण्डं पुराणानि सदा पठेत्। 
भाव-शुद्ध्य्-आहरौ भक्तिः पुराण-श्रवणाद् भवेत्॥ 


लिखितः -- 

> विचार्य च पुराणार्थान् वेदार्थान् भक्तिमान् स्थितः। 
विष्णुं सदा हृदि ध्यायेत् सकलं निष्कलं तु वा॥

शाण्डिल्यः -- 

> सकृद् आवर्तितो ह्य् एष स्वाध्याये द्वादशाक्षरः।  
भक्तानां पातकान्य् आशु नाशयत्य् अवशाद् इव 

[[263]]