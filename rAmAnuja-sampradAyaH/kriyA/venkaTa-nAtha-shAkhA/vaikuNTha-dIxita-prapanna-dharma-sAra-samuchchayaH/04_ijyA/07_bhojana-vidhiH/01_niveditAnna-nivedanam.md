+++
title = "०१ निवेदितान्न-निवेदनम्"

+++
…  
शाण्डिल्यः --

> प्रापणं भगवद्-भुक्तं  
**लब्ध्वा** भागवतेन तत्।  
पुनर् **इष्ट्वैव भोक्तव्यं**  
दानं तस्य **न चेष्यते**॥


इदं मानसिकाभिप्रायम्; तथा तेनैवोक्तम् -


> मूर्त्य्-अन्तरेण **सम्भुक्तम्**  
अयत्नेन **समागतम्**।  
स्व-मन्त्र-मूर्त्यै **सञ्चिन्त्य**  
मनसा तत् **समर्पयेद्**॥

इति। किञ्च -

> अनर्पितं स्व-भगवते  
स्वाराध्याय स्व-मन्त्रतः।  
यद् **भुक्त्वा कुरुते** कर्म  
तद् द्रव्यं यस्य तस्य तत्॥  
कर्मण मनसा वाचा  
यथा-कालं यथा-बलम्।  
स्वाराध्याय **निवेद्यैव**  
सर्वं **भुञ्जीत** बुद्धिमान्॥

इति च।
