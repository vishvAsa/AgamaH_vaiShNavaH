+++
title = "०७ पितृ-यज्ञः"

+++
पितृ-यज्ञं **प्रकृत्याह** शाण्डिल्यः -- 

> **दद्यात्** पितॄन् समुद्दिश्य  
भगवज्-ज्ञान-योगिने।  
चत्वारो बहवो द्वौ वा  
सम्यक् ज्ञान्य् एक एव वा॥  
**पूज्यो** नित्यं प्रयत्नेन  
पित्रर्थं भोज्य-सम्पदा॥ 

रत्नाकरे -- 

> नामन्त्रणं न होमञ् च  
नाह्वानं न विसर्जनम्।  
न पिण्ड-दानं न सुरो+++(→सुरार्थ-भोजनम्)+++  
नित्ये **कुर्याद्** विचक्षणः॥ 

न सुरः - पित्रर्थम् एव भोजयेत्, न देवार्थम् इत्य् अर्थः। 

## अनुकल्पः
व्यासः -- 

> विप्राभावे तु पिण्डं वा  
**दद्याद्** दक्षिणतो ऽपि च।  
कुक्कुटाण्डक-मात्रं तु  
पिण्डम् इत्य् **अभिधीयते**॥  
अङ्गुष्ठ-पर्व-मात्रं स्याद्  
अवदानम् इति स्थितिः॥ 

[[230]]
