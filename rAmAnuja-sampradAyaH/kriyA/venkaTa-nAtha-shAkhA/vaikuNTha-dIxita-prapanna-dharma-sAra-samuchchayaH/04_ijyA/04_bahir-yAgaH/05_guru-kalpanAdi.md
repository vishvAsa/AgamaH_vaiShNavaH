+++
title = "०५ गुरु-कल्पनादि"

+++
योग-पीठस्य पश्चिमोत्तर-दिग्-भागे भगवत्-पाद-समीपे  
उद्धरण्या सर्वार्थ-जलम् आदाय  
घ्राणसमम् उद्धृत्य  
"ॐ अस्मद्-गुरुभ्यो नमः",  
"ॐ अस्मत्-परम-गुरुभ्यो नमः",  
"ॐ अस्मत्-सर्व-गुरुभ्यो नमः" इति चतुर्-आवर्त्य  
"ॐ भगवन्त आगच्छत अगच्छत" इत्य् आवाह्य व्यापक-न्यासं कृत्वा गन्धादिभिर् अभ्यर्च्य 

> ॐ  
> गुरवस् तदीयगुरवो दिशन्तु मम साध्व् अनुग्रहम्।  
युष्मद्-उपजनित-शक्ति--मतिर् हरिम् अर्चयामि गत-भीः प्रसीदत॥ 

इति विज्ञाप्य
