+++
title = "०९ पाषण्डि-लक्षणम्"

+++

अथ पाषण्डि-लक्षणम्॥ भागवते -- 

> विष्णोर् अन्यं परत्वेन चेतयान् ऊह्य-चेतनः।  
स पाषण्डीति विज्ञेयस् सर्व-कर्म-बहिष्कृतः॥

पाद्मे -- 

> ये तु सामान्य-भावेन मन्यन् ते पुरुषोत्तमम्।  
ते वै पाषण्डिनो ज्ञेयास् सर्व-कर्म-बहिष्कृताः।  

प्राजापत्य-स्मृतौ बृहन्नारदीये च -- 

> यस् स्व-धर्म-परित्यागी पाषण्डीत्युच्यते बुधैः।  
तत्-संसर्गी तत्-समस् स्यात् तावुभावपि पापिनौ॥ 

वाराहे -- 

> कुबुद्धि-रचितं शास्त्रं पठित्वा ये कलौ युगे।  
न कुर्वन्ति विनिन्दन्ति यज्ञान् वर्णाश्रमोचितान्॥  
ते वै पाषण्डिनो ज्ञेयास् सर्व-कर्मसु गर्हिताः।  
तेषां संभाषणं स्पर्शं प्रमादेनापि नाचरेत्॥ 

आश्वमेधिके षण्णवति-तमे ऽध्याये -- 

> कुशीलैः कृत-शास्त्राणि पठित्वा ये नराधमाः।  
विप्रान् निन्दन्ति यज्ञांश् च वृथा जीवन्ति ते नराः॥ 

इति। 
