+++
title = "01 पूर्वाचार्यश्लोकदूषणम्"

+++
## सुदर्शनादिधारणायोगपूर्वपक्षः॥


इह कतिचिद् अतिचिर-समुचित-विविध-दुरितावली--मली-मस--मनसः  
परम-पुरुष-चरणारविन्द-वैमुख्य-मुषित-दर्शनाः  
सुदर्शनादि-धारणे विमन्यन्ते;

मन्यन्ते च -

>> चोदनालक्षणोऽर्थो धर्मः;  
> न चासौ प्रत्यक्षादिवेद्य  
> 
> इति प्रत्यक्षसूत्रे स्थितम् ।  
> द्रव्यादीनां  
> स्वरूपतः प्रत्यक्षाणाम् अपि  
> धर्मत्व-वेषेणाप्रत्यक्षत्वाच्  
> चोदनैक-समधिगम्यत्वं न विरुध्यते ।

यथाऽऽहुः -

> द्रव्यक्रियागुणादीनां धर्मत्वं स्थापयिष्यते । तेषामैन्द्रियकत्वेऽपि न ताद्रूप्येण धर्मता ॥  
श्रेयस्साधनता ह्येषां नित्यं वेदात्प्र[मी]तीयते । ताद्रूयेण च धर्मत्वं तस्मान्नेन्द्रियगोचरः ॥ 

इति ।  
ततश्च श्रुतिभिस्तदनुरोधिभिस्स्मृतीतिहासाद्यैस्तदविरोध्याचारैश्च धर्मत्वमवसेयम् ।  
तत्र न तावच्चक्रादिधारणविधायिनीरनन्यपराः श्रुतीरधीमहे । अखिलेषु च पठितेषु वाक्येषु न विश्वसिमः ।  
न च कल्पसूत्रेष्वपि सामान्यतो वा प्रतिनियताधिकारिविषयतया वा तद्विधिरस्ति । न च स्मरन्ति मन्वादयः; प्रत्युत  
निषेधन्त्येव स्वशरीरेऽन्यशरीरे वा व्रणकरणादिकम् । तत्करणे च प्रायश्चित्तान्यनुशिष्यन्ते । यद्यपि [अत्र] 
> अकिणिन  
इति किणित्वनिषेधो ज्याघातास्फोटनद्यूतासिलतादिजन्यकिणविषयतया भवस्वामिप्रभृतिभिर्व्याख्यातः; तथाऽपि सामान्यतो  
व्रणकरणाङ्कनादिनिषेधो बाधकाभावे सत्यसङ्कुचितोऽवतिष्ठते । ततश्च यद्यपि कानिचिदैतिहासिकानि पौराणिकानि  
न्त्रिस्त्रिकाणि च वचांसि लब्धानि; तथाऽपि तानि भगवदसाधारणपरतया अतिवादरूपाणीति वा, स्मृत्यपेक्षया दुर्बलतया  
भ्रान्त्यादिहेतुकानीति वा, प्राक्षेपिकाणीति वा, न तद्धारणप्रमाणतयोपादेयानि । अत एवाचारोऽपि दूरोत्सारितः,  
आम्नायाविरुद्धानामेव देशजातिकुलधर्माणां प्रमाणत्वात् । तदुक्तम् - 
> देशजातिकुलधर्माश्चाम्नायैरविरुद्धाः प्रमाणमिति ।  
अत्राम्नायग्रहणं स्मृत्यविरोधस्याप्युपलक्षणार्थम् ।  
यत्पुनराहुः -  

> लक्ष्मत्वादात्मभर्तुः प्रकृतिपरिणतिग्रन्थिदाहात्मकत्वात्कर्माङ्गत्वाद्धितत्वात्तनुतनुशयिनोस्संस्कृतित्वात्प्रियत्वात् ।  
हेतुत्वात्सद्गृहीतेरितरपरिहृतेर्द्रावणात्किङ्करादेर्धार्यं चक्रादिचिह्नं कृतिभिरकृतिभिश्श्रेयसे मुक्तये च ॥  
इति;  
तत्र तावद्भर्तृशब्देन किं भार्याप्रतियोगिकं भर्तृत्वं विवक्षितम्? उत धारकत्वम्? अथ पोषकत्वम्? यद्वा स्वामित्वमिति? न प्रथमः, असिद्धेः । न द्वितीयतृतीयौ, अनैकान्त्यात् । अत एव न चतुर्थोऽपि, असिद्धेश्च । अनाधेयातिशयस्य शेषित्वमेव नास्ति; कुतः स्वामित्वम्? अतिशयाधायको हि शेषः, आधेयातिशयश्च शेषी । आह च भगवान्  
जैमिनिः - 
> शेषः परार्थत्वादिति । तस्य शेषित्वाभावात्स्वामित्वाभावः; पूर्वस्य चेतनाचेतनसाधारण्यात् । अतः  
शेषित्वाभाववत्सु स्वामित्वाभावः स्वयमेवासीदति । न चावश्यं स्वाम्यादिचिह्नं दासादिभिर्धार्यमिति प्रमाणमस्ति ।  
उक्तं चाचार्यैः -  

> असिद्धमाद्यं द्वे चान्ये अनैकान्त्येन दूषिते । अनैकान्त्यादसिद्धेश्च न चतुर्थमपीष्यते ॥

इति ।  
यच्च 
> प्रकृतिपरिणतिग्रन्थिदाहात्मकत्वादिति, तत्रापि दाहात्मकत्वमात्रविवक्षायामतिप्रसङ्गः । द्रव्यविशेषेण स्थानविशेषे  
दाहरूपचिकित्सारूपत्वविवक्षायामप्यायुर्वेदवच्छ्रुतिस्मृत्यादिकमेव शरणम्; तच्च नास्तीत्युक्तम् । अत एव 
> कर्माङ्गत्वा  
द्धितत्वादिति हेतुद्वयमपि दत्तोत्तरम् । हितत्वं च न दृष्टापेक्षया, दुःखमात्रतयैवोपलब्धेः । नाप्यदृष्टापेक्षया, अविहित  
त्वादेव ।  
अनेनैव विकल्पेन 
> तनुतनुशयिनोस्संस्कृतित्वादित्यपि निरस्तम् । संस्कारो नाम कार्यान्तरयोग्यताकरणम्;  
तत्तु प्रमाणमूलं चेत्स्वीकुर्महे, अन्यथा निराकुर्महे । 
> प्रियत्वादिति हेतुः प्रायशोऽसिद्धोऽनैकान्तिकश्च ।  

> श्रुतिः स्मृतिस्सदाचारस्स्वस्य च प्रियमात्मनः । सम्यक्सङ्कल्पजः कामो धर्ममूलमिदं स्मृतम् ॥  

> वेदोऽखिलो धर्ममूलं स्मृतिशीले च तद्विदाम् । आचारश्चैव साधूनामात्मनस्तुष्टिरेव च ॥  
इति स्मरणादात्मप्रियमपि धर्मत्वेनोपादेयमिति चेन्न; तादृग्वचनानाम् 
> गर्भाष्टमेऽष्टमे वाऽब्दे ब्राह्मणस्योपनायनमित्यादि  
विहितवैकल्पिकधर्मादिविषयत्वेन व्याख्यातृभिर्व्यवस्थापितत्वात् । अन्यथा रागप्राप्तस्य सर्वस्य धर्मत्वप्रसङ्गेन सर्वस्यापि  
निषेधशास्त्रस्यानुदयप्रसङ्गात् । न ह्यरागप्राप्ते निषेधापेक्षा । आत्महननादिप्रवृत्तिरपि तादात्विकरागत एव । विधिस्पृष्टे तु  
निषेधोऽवस्थाप्यः । कथमन्यथा श्येनाग्नीषोमीयविभागः? तत्र हि श्येनफलभूताया रागप्राप्तत्वात् 
> हिंस्यादिति  
निषेधविषयत्वम् । अग्नीषोमीयपश्वालम्भनस्य विधिप्राप्तत्वान्न निषेधः ।  
यच्च 
> हेतुत्वात्सद्गृहीतेरितरपरिहृतेरिति, तत्र  
किं सदसद्विवेकमात्रौपयिकत्वं विवक्षितम्? उत आदरादिहेतुत्वम्? नाद्यः, अवश्यधार्यत्वं प्रत्यप्रयोजकत्वात्; साङ्केति  
कस्य यस्य कस्यापि धार्यत्वप्रसङ्गात्; दुष्टशूद्रादिभिर्ब्रह्मसूत्रादिवद्वञ्चकैरपि तद्धारणसंभवेन विवेकानुपयोगाच्च । पारम्पर्य  
शीलादिपरिज्ञानेनैव हि सदसद्विवेकः, न पुनर्वेषेण । न द्वितीयः, केवलदृष्टार्थत्वप्रसङ्गात्; अविहितकारित्वेन  
तस्याप्यसिद्धेश्च । आर्याः खलु विहितकारिणमेवाद्रियन्ते; 
> यत्त्वार्याः क्रियमाणं प्रशंसन्ति स धर्मः इति स्मृतेः ।  
यच्च  

> द्रावणात्किङ्करादेरिति, तच्च प्रत्यक्षश्रुत्याद्यभावादितिहासादेर्दत्तोत्तरत्वान्निरस्तमिति केवलभक्तिप्रकर्षमूलं वा, लौकिक  
दासविशेषदर्शनजनितभ्रममूलं वा केषाञ्चिदास्तिकानां चक्रादिधारणमिति ॥