+++
title = "07 इतिहासोदाहरणम्"

+++

सन्ति चेतिहासाः ।  
यथा श्रीविष्णुधर्मे द्व्य्-अशीतितमे ऽध्याये  
यम-किङ्कर-संवादे -  

> भवतां **भ्रमताम्** अत्र  
> विष्णु-संश्रय-मुद्रया ।  
> विना - **ऽऽज्ञा-भङ्ग-कृन् नैव**  
> **भविष्यति** नरः क्वचित् ॥  

इत्यादि ।  

एतेन, 

> **वसति** मनसि यस्य सोऽव्ययात्मा  
पुरुष-वरस्य न तस्य दृष्टि-पाते ।  
तव **गतिर्** अथवा ममास्ति चक्र-  
**प्रतिहत**-वीर्य-बलस्य, सो ऽन्यलोक्यः ॥  

इति श्री-विष्णु-पुराण-गत--यम-किङ्कर-संवाद-वचनम् अपि  
गति-सामान्य-न्यायेन **व्याख्यातम्**; 

> **परिहर** मधुसूदन-प्रपन्नान् 

इति प्रपन्न-प्रकरणौचित्याद्  
वाचिक-मानसिक-शुद्धिवत्  
कायिक-शुद्धेर् अपि वक्तव्यत्वात्  
स्व-वाक्यौचित्याद् अध्याहारादि-निरपेक्षत्वाच् च ।  

अयम् एवार्थो  
मात्स्ये ऽन्यत्र च  
यम-कृष्णार्जुन-संवादे ऽपि स्पष्टः -  

> मच्-चक्राङ्कित-देहो यो  
मद्-भक्तो भुवि **दुर्-लभः** ।  
**नैवाप्नोति वशं** मृत्योर्  
अप्य् आज्ञा-भङ्गकृन् नरः ॥  
**नान्यं** देवं **नमस्कुर्यान्**  
नान्यं देवं **निरीक्षयेत्** ।  
नान्य-प्रासादम् **आरोहेन्**  
नान्यद् आयतनं **विशेत्** ॥  
**चक्राङ्कितस्** सदा **तिष्ठेन्**  
मद्-भक्तः पाण्डु-नन्दन ॥

इति ।  
एवं चक्रादि-धारणान् मुत्युवशत्वाभावः  
श्री-विष्णु-तत्त्वेऽपि नरक-प्रस्तावे **प्रोक्तः** -  

> चक्रादि-**धारण** पुंसां  
> पर-संबन्ध-**वेदनम्** ।  
> पतिव्रता-निमित्तं हि  
> वलयादि-**विभूषणम्** ॥  
> वैष्णवेभ्यो हि **बिभ्यन्ति**  
> देवा नरक-रक्षकाः ।  
> **अवमान-क्रिया** तेषां  
> **संहरत्य्** अखिलं जगत् ॥  
> कालेनैतावता तेषु  
> नरकेषु तु कश्चन ।  
> **न दृश्यते** महावीर्य  
> प्रभावात् परमेष्ठिनः ॥

इति ।  
एवं भारतेतिहास-सारतया  
सर्व-शिष्ट-परिगृहीतेतिहास-समुच्चये द्वात्रिंशेऽध्याये श्रीपुण्डरीकाख्याने -  

> केचिच् **चक्राङ्कितास्** तत्र  
> प्राणिनः पुण्य-दर्शनाः ।  
> **विचरन्ति** यथा-कामं  
> पुण्य-तीर्थ-**प्रशंसिनः** ॥ 

इत्यादि ।  
**न** चैतत् तत्र **प्रतिक्षेप्य-पक्षानुप्रविष्टम्**;  
अङ्गिनो नारायणोपासनस्यैवानन्तरं विधीयमानत्वात्,  
पूर्वोत्तर-गत-नानागम--नाना-पक्ष-विकल्पानुप्रविष्टत्वाभावात्,  
सालग्राम-क्षेत्र-**प्रशंसा**-रूपत्वाच् चास्य वाक्यस्य । तथा -  

<details open><summary>विश्वास-प्रस्तुतिः</summary>

नारदोऽहम् **अनुप्राप्तस्**  
त्वद्-**दर्शन**-कुतूहलात् ।  
प्रभवो भगवद्-भक्ता  
मादृशां सततं द्विज ॥  
</details>

<details><summary>मूलम्</summary>

नारदोऽहम्**अनुप्राप्तस्**  
त्वद्**दर्शन**कुतूहलात्।  
प्रभवो भगवद्भक्ता  
मादृशां सततं द्विज ॥
</details>


<details open><summary>विश्वास-प्रस्तुतिः</summary>

**स्मृतस्** संभाषितो वाऽपि  
**पूजितो** वा द्विजोत्तम ।  
**पुनाति** भगवद्-भक्तश्  
चण्डालोऽपि यदृच्छया ॥+++(5)+++  
</details>

<details><summary>विषयः</summary>

भागवतः, भागवत-कैङ्कर्यम्
</details>


<details><summary>मूलम्</summary>

**स्मृतस्** संभाषितो वाऽपि **पूजितो** वा द्विजोत्तम ।  
**पुनाति** भगवद्भक्तश्चण्डालोऽपि यदृच्छया ॥
</details>


इति भगवद्-भक्त-प्रशंसा-तात्पर्य-दर्शनाच् च ।  

तिष्ठतु चान्यत् सर्वं,  
स्पष्टम् उक्तं हि भगवता व्यासेनैव  
पञ्चमे वेदे भीष्मपर्वणि चतुर्थेऽह्नि देवगुह्ये -  

> ब्राह्मणैः क्षत्रियैर् वैश्यैः  
शूद्रैश् च **कृत-लक्षणैः** ।  
**अर्चनीयश् च सेव्यश् च**  
नित्य-**युक्तैस्** स्व-कर्मसु ॥  
सात्त्वतं विधिम् **आस्थाय**  
**गीतः** संकर्षणेन यः॥

इति ।  

लाच्छनं लक्ष्म लक्षणम् इति पर्यायः ।  
**न** चैतद्  
आसत्त्या शूद्र-मात्र-विषयम्  
इति **वक्तुं युक्तम्**,  
चतुर्णाम् अपि समुचितानाम्  
अ-विशेषेण तद्-अन्वय-**प्रतीतेः** ।

## कृत-लक्षण-शब्दार्थः

### नाचारः
ये तु "कृत-लक्षणैर्" इत्य्-एतत् कृत-चीर्णाचारैर्+++(=??)+++ इति **व्याचख्युः**,  
तेषां नूनम् आग्रहग्रहेण पदार्थ-**ज्ञानम्** अपि **मुषितम्**;  
लक्षण-शब्दस्याचार-वाचकत्वेन प्रसिद्ध्य्-अभावात्  
प्रसिद्धार्थे बाधकाभावेनोपचारस्याप्रसिद्ध-योगस्य वाऽङ्गीकारायोगात्,  
आचार-बोधकत्वानुरूपस्य च  
योगोपचारयोर् निमित्तस्य निर्वचन-सादृश्य-संबन्धादेः स्फुटस्यादर्शनात्;  
यथा-कथञ्चिद् अन्यथा-करणे ऽतिप्रसङ्गात् । 

### नोपवीतादि
ये तु कृत-यज्ञोपवीतादि-लक्षणैर् इति **व्याचख्युस्**  
तेऽपि **तेनैवाग्रह-ग्रहेण**  
शूद्रैश् चेति पदस्य तद्-अन्वयस्य वा **विस्मारिताः** । 

न चान्यत् किञ्चिद् अस्ति शूद्र-चिह्नं येनादि-शब्देन तत्-संग्रहस् स्यात् ॥  

> ननु शूद्राणाम् अपि कृत-यज्ञोपवीतादि-लक्षणैर् इत्य्-आदौ  
कृत-युगे यज्ञोपवीतादि-धारणम् इतिहासादिषु श्रुतम् 

इति चेत्,  
अहो महत्त्वम् ऐतिहासिकत्वस्य,  
यद् ग्रन्थानां तात्पर्यार्थवद् आभिधानिकार्थम् अपि **तिरोधत्ते** ।  
आदि-कृत-युगे शूद्राणाम् अभाव एव हि महाभारतादिषु **प्रपञ्चितः** ।+++(5)+++  
ततश्च तत्र काले  
सर्वेषां यज्ञोपवीत-**धारण**-वचनम् अपि  
पश्चाद् वृत्ति-भेदेन **शूद्री-भविष्यतां**  
तदातन ब्राह्मण-विशेषाणां तद्-**धारणेन चरितार्थम्** । 

अस्तु वा तदानीं वचन-बलाच् छूद्राणाम् अपि तद्-धारणम्;  
तथाऽपि नात्र श्लोके तद्-विवक्षा शक्या,  
तेषाम् आद्य-त्रेता-युगात् प्रभृति  
तत्-प्रसङ्गा[त्; अत्र च]भावात्;  
ततश् च काल-विशेषस्यानन्तर-श्लोके ऽभिहितत्वात् -

> सात्त्वतं विधिम् **आस्थाय**  
> गीतस् संकर्षणेन यः ।  
> द्वापरस्य युगस्यान्तय्  
> आदौ कलियुगस्य च ॥

इति ।  
इदं च काल-विशेष-**विधानं**  
**न** कालान्तर-**निषेधपरम्**,  
सार्व-कालिकत्वेन वचनान्तर-शतैर् **विहितित्वात्** ।  
अत एव गीति-काल-विशेष-परत्वेऽपि न दोषः । 

किं च भगवत्-समाराधन-विधायके वाक्ये  
तद्-असाधारणं किञ्चिद् अङ्गत्वेन विधातुं युक्तम् ।  
यद्य् अपि च  
वर्णाश्रमाचार-परित्याग-शङ्का-निवृत्त्य्-अर्थं  
यज्ञोपवीतादि-विधानम् अपि युक्तम्;  
तथाऽपि -

> सन्ध्या-**हीनो** ऽशुचिर् नित्यम्  
> **अनर्हस्** सर्व-कर्मसु,
> ब्रह्म-सूत्र-परित्यागाद्  
> ब्रह्मचारी गृही वनी ।  
> परिव्राट् चापि पतितस्  
> तस्मात् तन् **न परित्यजेत्** ॥  

इत्य्-आदि-स्मृति-शत-सुप्रतिष्ठितत्वाद्  
अस्यार्थस्यात्र **न** तद्-**विधानापेक्षा-निबन्धः** ।  

तद् एवम् आचार-यज्ञोपवीतादेस् सर्व-देवतार्चन-साधारणत्वान्  
नात्र विशेष-विध्य्-अपेक्षेति  
युक्तम् **अनुसंधत्स्व** ।  

### आगमिकार्थः
किं च 

> सात्त्वतं विधिम् आस्थाय  
> गीतस् संकर्षणेन यः  

इति भगवच्-छास्त्र-**पुरस्-कारेण**  
समाराधन-विधानात् कृत-लक्षण-पदस्यापि तद्-अनुसारेण **व्याख्या युक्ता** ।   
तत्र हि ब्राह्मणादीनां भगवद्-**अर्चन-प्रवृत्तानां**  
चक्रादेर् अवश्य-**धार्यत्वम्**  
कृत-लक्षण-शब्दस्य च तद्-विषयत्वं **सुस्पष्टम्** ।  

यथा श्री-विष्णु-मन्दिरे प्रतिष्ठाध्याये -

> प्रतिष्ठा-दिवसं **ज्ञात्वा**  
> ऋत्विग्भिर् द्विज-सत्तमैः ।  
> एकान्ति-मुनि-मुख्यैस् तु  
> कृत-चक्रादि-लक्षणैः ॥  
यजमानः **प्रकुर्वीत**  
वेद्य्-आदि-**स्थापनं** पुरा ॥

इति ।  
तथा पारमेश्वरे च प्रतिष्ठाध्याये -

> येषु **व्यक्तेषु** चिह्नानि  
> **नाभिव्यक्तानि** सत्तम ।  
> तान्य् अपि स्वानि चिह्नानि  
> ललाटे चांस-पट्टयोः ॥  
> पृष्ठे वाऽप्य् अङ्क-पट्टे वा  
> पाणि-पाद-तलेपु वा ।  
> मूर्ध्नि वा **दधते** तस्मात्  
> तत्र तत्र **निरीक्षयेत्** ॥  
> यस्माद् अ-लक्षणा व्यक्तिर्  
> **विद्यते न** कदाचन ।  
> एवं तदीया विप्राश् च  
> क्षत्रिया वैश्य-जातयः ॥  
> मौद्गल्याद्यास् तथाऽन्ये च  
> **न** तच्-चिह्न-**विवर्जिताः** ।  
> **भवेयुस्** सर्वदा तस्माच्  
> छङ्ख-चक्र-गदा--ऽम्बु-जैः॥  
> लोहैर् अनल-**सन्तप्तैस्**  
> तत्-तन्-**मन्त्राधिवासितैः** ।  
> पूजितैर् अर्घ्य-गन्धाद्यैर्  
> **अङ्कितव्याः** क्षणेन तु ॥  
> त्रय्य्-अन्त-ज्ञान-**संपन्ना**  
> यथोक्ताचार-**निष्ठिताः**।  
> विप्राद्यास् ते च शूद्राश् च  
> यदैवं कृत-लक्षणाः ॥  
> तदा तु योग्या **विज्ञेयाः**  
> समय-श्रवणादिषु ।  
> शास्त्रोदितासु सर्वासु  
> सामग्रीषु महामते॥  

> यागोपकरणान्य् एवम्  
> अर्घ्य-पाद्यादिकान्य् अपि ।  
> **सल्ँलाञ्छ्यानि** यथा-योगं  
> शङ्ख-चक्रादि-लक्षणैः॥  
> तथा यानासनादीनि  
> विभोस् सर्वाणि यत्नतः ।  
> स्वात्मोपकरणं सर्वम्  
> आसनादि-विवर्जितम् ॥  
> अङ्गुलीयक-पर्यन्तं  
> **भूषणं** कटकादिकम् ।  
> उत्तमाङ्ग-समुद्धार्यं  
> सर्वम् उष्णीष-पूर्वकम् ॥  
> चक्रादि-**लाञ्छितं कुर्यात्**  
> तदीयाश् च गवादयः ।  
> विप्रादिवल् **लाञ्छितव्यास्**  
> तदीया भू-रुहादयः ॥  
> **लाञ्छितव्या** यथा-योगं  
> चक्र-शङ्खादि-लक्षणैः ।  
> आराधकाद्याः **कर्मण्या**  
> एवं चक्रादि-लाञ्छिताः॥  
>
> देवतान्तर-चिह्नैस् तु  
> **अ-कर्मण्याश्** च **लाञ्छिताः** ।  
>
> यत्र वा भगवन्-मूर्तौ  
> **लाञ्छनं न प्रदृश्यते** ॥  
> तत्र वै लक्षण-न्यासं  
> **न कुर्यात्** स्वेच्छया द्विजः ।  
> यथास्थितैव सा व्यक्तिः  
> **पूज्या** व्यापक-मन्त्रतः॥  
>
> तद्-अन्ये लाञ्छितव्यास् स्युस्  
> सर्वे पूर्वम् **अलाञ्छिताः**॥  

इति ।  
श्री-विष्णु-तत्त्वे तृतीय-पादे प्रथमे पटले -

> एवं विज्ञापिताश् शिष्याश्  
> चक्र-लिङ्ग-समन्विताः।  
> देवा एव **भवन्त्य्** एते  
> नान्येषां कर्म-कारकाः  

इति ।  
द्वितीये पटले -

> इति **तेनाभ्यनुज्ञातश्**  
> चक्र-लिङ्ग-**धरो** भवेत् ।  

नवमे पटले -

> संस्कार-**व्यञ्जितात्मानः**  
> प्रतिचिह्नेन **लाञ्छिताः** ।  
> देवाभिधानवन्तश् च  
> त्यक्तास्पद-परिग्रहाः ॥  
> तम् एव सर्वभावेन  
> **संप्रयान्तु** महामुने ।

इति ।  
अत्रान्तिमे पटले -

> चक्रादिधारणं पुंसाम्  

इत्यादि प्राग् एवोक्तम् ।  

तत्रोपरितने चतुर्थे पटले -

> ब्रह्मचारी गृहस्थो वा  
> वानप्रस्थोऽथ भिक्षुकः ।  
> एते ह्य् आश्रमिणः **प्रोक्ताश्**  
> चत्वारः क्रम-योगतः ॥  

इत्य्-आरभ्य

> चक्र-लिङ्ग-**धरास्** सर्वे  
> समय-व्रत-**निष्ठिताः**

इति । **भवेयुर्** इति शेषः ।  

पराशर-संहितायां गृहार्चाप्रतिष्ठायाम् -

> श्रोत्रियो विष्णु-भक्तस् तु  
> गृहस्थश् शास्त्र-वित्तमः ।  
> चक्रलिङ्गधरो विप्रः  
> प्रतिष्ठां कर्तुम् **अर्हति** ॥  
> तेन प्रतिष्ठि[ते]तस् तत्र  
> **सन्निधत्ते** सदा हरिः ।  
> देवतान्तर-भक्तो वा  
> सम-बुद्धिर् अथापि वा ॥  
> नास्तिको वेदहीनो वा  
> **न प्रतिष्ठां समाचरेत्** ॥  +++(5)+++

इति ।  
नारदीय-पद्धतौ च -

> गृहस्थः श्रोत्रियो विप्रो  
> नित्य-कर्मरतः शुचिः ।  
> शान्तश् चक्र-धरो दान्तस्  
> सद्-**भक्तो** दोष-**वर्जितः**।  
> शास्त्रज्ञः कर्मदक्षश् च  
> प्रतिष्ठां **कर्तुम् अर्हति** ॥

इति ।  

सर्व-संहिता-सार-भूते श्री-सात्त्वते च  
विभव-मूर्ति-परिच्छेदे -

> नास्त्रैर्वस्त्रैर्ध्वजैर्येषां व्यक्तिर्व्यक्ता जगत्त्रये । तेऽपि लाञ्छनवृन्दं तु धारयन्त्यङ्घ्रिगोचरे ॥  
ललाटे वांसपट्टे वा पृष्ठे पाणितलद्वये । तनूरुहचये मूर्ध्नि कर्मिणां प्रतिपत्तये ॥  
अपि संसारिणो जन्तोः स्वभावाद्वैष्णवस्य च । न जहात्याच्युतं लिङ्गं किं पुनर्विभवाकृतेः  
॥

इति ।  
न च वाच्यम्

> असूयत शुभाचारं वासुदवपरायणम् । शुभलक्षणसंपन्नं चक्राङ्कितमनुत्तमम् ॥  
इति लैङ्गवच[नात् ]नवत् इदमपि सहजचिह्नपरमिति; तस्मिन्नपि लैङ्गवचने सहजचिह्नपरत्वे नियामकाभावात्,
> शुभलक्षण  
संपन्नमित्यनेन गतार्थत्वात्, शुभाचारमितिवत्पाश्चात्यार्थवर्णनोपपत्तेश्च । अस्तु वा तत्र शुभलक्षणशब्दस्य गोवलीवर्द  
न्यायात्सङ्कोचः, अत्र तु सहितान्तरश्रुत्याद्यनुसारादङ्कनविषय[मेवेति]मिति मन्तव्यम् । 

एवं सनत्कुमारसंहितादिष्वपि -

> सर्वपापविनाशार्हं रथाङ्गस्य तु धारणम् । सर्वकल्याणदमिह पश्चात्संसारनाशनम् ॥  
सुवर्णरूप्यताम्राद्यैर्लोहेन च तथैव वा । तथा रथाङ्गमष्टारं सुनाभिं च सुवृत्तकम् ॥  
ज्वालाचतुष्कसंयुक्तं कृत्वा चैवं विधानतः । अग्नौ प्रताप्य विधिवद्धारयेद्भक्तिसंयुतः ॥ इत्यादि द्रष्टव्यम् ।

### निगमनम्
तद् एवं भगवच्-छास्त्रे  
समाराधकादीनां सर्वेषाम् अपि  
चक्रादि-लाञ्छन-धारणस्यावश्य-कर्तव्यतया ऽभिहितत्वात्  
प्रमाणान्तर-गवेषणं चापवरक-निहित-हिरण्य-निधेः पुरुषस्य  
कोद्रवाद्य्-अर्थं कृपण-जन-याचनम्  
इति परिहसन्ति सन्तः ।+++(5)+++ 

तेनाहित-लक्षण-पर्यायतया  
कृत-लक्षण-शब्दस्याप्रसिद्ध-रूढि-विशेषाश्रयणम् अपि निरस्तम् । अतः - 

> ब्राह्मणैः क्षत्रियैर्वैश्यैश्शूद्रैश्च कृतलक्षणैरिति  
चक्रादिविषयमेव ।  
एतेन यदुक्तं हरिवंशे सप्तचत्वारिंशच्छततमेऽध्याये यात्रारम्भे -  

> चक्राङ्किताः प्रवेष्टव्या यावदागमनं मम । नामुद्रिताः प्रवेष्टव्या यावदागमनं मम ॥ इति,  
तदपि यथोपलम्भं सामान्यतस्सर्वजनविषयमेवेति निर्व्यूढम् । यद्यपि तत्र नगररक्षाभिधाने तात्पर्यम्; तथाऽपि भगवदसाधारणचिह्नमिदमित्यपि सिद्धं भवति, 
> वैष्णवानां विशेषतः इत्यादिवचनान्तरानुसाराच्च । न च नगररक्षौपयिकभटादिमात्रविषयमिदमिति वक्तुं शक्यम्, तावन्तं कालं ब्राह्मणादेस्तत्र संचारनिरोधे प्रमाणाभावात्, ब्राह्मणादेश्चकाङ्कित  
त्वाभावे प्रमाणाभावाच्च, प्रत्युत श्रुतिस्मृत्यादिविहितत्वेन तद्वत्त्वादेव । नन्वचक्राङ्कितस्यापि ब्राह्मणादेर्निवारणमत्रानुपयुक्त  
मिति चेन्न, अभागवतानां ब्राह्मणानामप्यसितमनसामाशयपरिज्ञानायोगेन तन्निवारणस्यापि नगररक्षणौपयिकत्वात् । अतो  
ये चक्राङ्कितास्ते प्रवेष्टव्या एव न तु निवारणीयाः; ये तु न चक्राङ्कितास्ते न प्रवेष्टव्या इति वचनव्यक्तावनुवादांशस्य  
पुरोवादसापेक्षत्वेन श्रुत्याद्युपस्थापितब्राह्मणादिसर्ववर्णसंभवभगवदसाधारणजनविषयोऽयं ये चक्राङ्किता इत्यनुवादः;  
तद्व्यतिरिक्तविषयश्च निषेधः । ये प्रवेष्टव्यास्ते चक्राङ्किता एव स्युरिति वचनव्यक्त्या लोहितोष्णीषन्यायेन विशेषणविधानतात्पर्येऽपि नगरप्रवेशस्य प्रतिनियतजातिविषयत्वाभावेन साधारण्येनानुवादात्तत्तज्जातीयेषु चक्राङ्किता एव प्रवेष्टव्या  
नामुद्रिताः इति वाक्यार्थः स्यात्, तथाऽपि ब्राह्मणादेस्तद्वत्त्वं सिद्धम् ॥