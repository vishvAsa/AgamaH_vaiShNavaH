+++
title = "25 पूर्वाचार्य-श्लोकः"

+++
एवं 

> > लक्ष्मत्वाद् आत्म-भर्तुः, (प्रकृति-परिणति-ग्रन्थि-**दाहात्मकत्वात्**  
कर्माङ्गत्वाद्, +धितत्वात्, तनु--तनु-शयिनोस् संस्कृतित्वात्, प्रियत्वात् ।  
हेतुत्वात्, सद्-**गृहीतेर्**, इतर-**परिहृतेर्**, **द्रावणात्** +++(यम-)+++किङ्करादेर्  
**धार्यं** चक्रादि-चिह्नं कृतिभिर्, +++(मोक्षादौ प्रयत्नाभावात्)+++ अ-कृतिभिश् श्रेयसे मुक्तये च ॥) 

इत्य्-आदिना पूवोक्तास् सर्वे हेतवो निर्व्यूढाः - 

"लक्ष्मत्वाद् आत्मभर्तुर्" इत्य् अस्य  
स्वाभाविक-दास्यानुवर्तन--विधि-सिद्ध--  
समुचित-विशेषानुष्ठान-परत्वेनानैकान्त्यानवतारात्, 

> प्रकृति-परिणति-ग्रन्थि-दाहात्मकत्वाद् 

इत्यस्य "अ-तप्त-तनूर् (न तदामो **ऽश्नुते**)" इत्यादिना सिद्धत्वात्,  
"कृत-चक्र-धारी विष्णुं परं ध्यायती"त्यादिभिः कर्माङ्गत्वादीनां स्थितत्वात्, 

"प्रियत्वाद्" इत्यस्य  

> संदिह्यमानार्थे साधूनाम् अन्तः-करण-प्रवृत्तिः प्रमाणम् 

इत्य्-अस्मिन्न्-अर्थे तात्पर्यात्  -   

("उक्तं च महाकविभिर्" इति मीमांसाचार्यैर् अप्य् उपात्तम् 

> सतां हि संदेह-पदेषु वस्तुषु  
> प्रमाणम् अन्तः-करण-प्रवृत्तयः

इति ।) +++(5)+++

> हेतुत्वात् सद्-गृहीतेर् 

इत्य्-आदिकस्यापि शास्त्रानुसारेण सद्-अ-सद्--विवेकौपयिकत्व-तात्पर्येणाति-प्रसंगाभावात्, 

> द्रावणात् किङ्करादेर् 

इत्य्-आदिकस्यापि प्राक्-प्रदर्शित-यम-किङ्कर-संवादादि-सिद्धत्वात्॥  

