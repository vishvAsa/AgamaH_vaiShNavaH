+++
title = "09 उपपुराणप्रदर्शनम्"

+++
उपपुराणेषु  
ब्रह्माण्ड-संहिता-भेद-रूपे वायव्ये-

> उपवीतादिवद् **धार्याः**  
शङ्खचक्रादयस् तथा ।  
ब्राह्मणस्य विशेषेण  
वैष्णवस्य विशेषतः ॥  
>

<details open><summary>विश्वास-प्रस्तुतिः</summary>

विद्या **विभूषणं** पुंसस्  
तस्या वृत्तं **विभूषणम्** ।  
विष्णु-भक्तिर् **विभूषा** ऽस्य  
सा चक्राद्य्-अङ्क-**भूषणा**॥+++(5)+++
</details>

<details><summary>विषयः</summary>

विद्या, ताप-संस्कारः, भक्तिः,आचारः
</details>


<details><summary>मूलम्</summary>

विद्या **विभूषणं** पुंसस्  
तस्या वृत्तं **विभूषणम्** ।  
विष्णु-भक्तिर् **विभूषा** ऽस्य  
सा चक्राद्य्-अङ्क-**भूषणा**॥+++(5)+++
</details>


इत्यादि।  
आदित्यपुराणे-  

> चक्रादि **धारयेद्** विप्रो  
> ललाटे मस्तके भुजे।  
> पातकादि-विशुद्ध्य्-अर्थं  
> भव-क्लेश-**विनाशिनम्**॥
>
> विहगेशेशनामाङ्काः  
> शङ्ख-चक्राङ्किता नराः।  
निश्शङ्काश्च निरातङ्कास् ते  
सङ्कर्षण-किङ्-**कराः**॥

> शङ्ख-चक्रोर्ध्व-पुण्ड्रादि-  
रहितो ब्राह्मणाधमः ।  
स **जीवन्न्** एव चण्डालस्  
सर्वे-कर्म-**बहिष्-कृतः** ॥ +++(4)+++

> स्वर्ण-स्तेयं सुरा-पानं  
> गुरु-तल्पायुतानि च ।  
> सर्वं दहति निश्शेषं  
> सकृच् चक्राङ्क-**दर्शनम्** ॥  

इत्य्-आदीनि परश्-शतानि प्रमाणानि **विद्यन्ते** ।  
ग्रन्थ-गौरववशाद् अत्र **न लिख्यन्ते** ।  
