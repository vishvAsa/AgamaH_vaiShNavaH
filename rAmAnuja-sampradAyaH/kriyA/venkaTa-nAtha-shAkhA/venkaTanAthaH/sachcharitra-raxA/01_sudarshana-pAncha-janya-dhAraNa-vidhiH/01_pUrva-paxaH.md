+++
title = "०१ पूर्व-पक्षः"

+++

सुदर्शनादिधारणायोग-पूर्व-पक्षः॥

## प्रस्तावः
इह कतिचिद् अतिचिर-समुचित-विविध-दुरितावली--**मली-मस**--मनसः  
परम-पुरुष-चरणारविन्द-**वैमुख्य-मुषित-दर्शनाः**  
सुदर्शनादि-धारणे **विमन्यन्ते**;

**मन्यन्ते** च -

## चोदना-लक्षणो धर्मः
> **चोदना-लक्षणो** ऽर्थो धर्मः;  
 न चासौ प्रत्यक्षादि-**वेद्य**  
 
 इति प्रत्यक्ष-सूत्रे स्थितम् ।  
 द्रव्यादीनां  
 स्वरूपतः **प्रत्यक्षाणाम्** अपि  
 धर्मत्व-वेषेणाप्रत्यक्षत्वाच्  
 **चोदनैक-समधिगम्यत्वं न विरुध्यते** ।

 यथाऽऽहुः -

<details open><summary>विश्वास-प्रस्तुतिः</summary>

> द्रव्य-क्रिया-गुणादीनां  
धर्मत्वं **स्थापयिष्यते** ।  
तेषाम् ऐन्द्रियकत्वेऽपि  
न ताद्रूप्येण धर्मता ॥  
</details>

<details><summary>विषयः</summary>

धर्मः
</details>


<details><summary>मूलम्</summary>

द्रव्यक्रियागुणादीनां  
धर्मत्वं **स्थापयिष्यते** ।  
तेषामैन्द्रियकत्वेऽपि  
न ताद्रूप्येण धर्मता ॥
</details>
 
<details open><summary>विश्वास-प्रस्तुतिः</summary>

श्रेयस्-**साधनता** ह्य् एषां  
नित्यं वेदात् **प्रतीयते** ।  
ताद्रूयेण च धर्मत्वं,  
तस्मान् नेन्द्रिय-गोचरः +++(धर्मः)+++ ॥ 
</details>

<details><summary>मूलम्</summary>

श्रेयस्-**साधनता** ह्य् एषां  
नित्यं वेदात् **प्र[मी]तीयते** ।  
ताद्रूयेण च धर्मत्वं,  
तस्मान् नेन्द्रिय-गोचरः ॥ 
</details>


इति ।  
ततश् च श्रुतिभिस् तद्-अनुरोधिभिस् स्मृतीतिहासाद्यैस्  
 तद्-अविरोध्य्-आचारैश् च धर्मत्वम् **अवसेयम्** ।  

## श्रुति-स्मृति-विध्य्-अभावः
- तत्र न तावच् चक्रादि-धारण-विधायिनीर् अनन्य-पराः श्रुतीर् **अधीमहे** ।  
अखिलेषु च पठितेषु वाक्येषु **न विश्वसिमः** ।  
- **न** च कल्प-सूत्रेष्व् अपि सामान्यतो वा प्रतिनियताधिकारिविषयतया वा  
**तद्-विधिर्** अस्ति ।  
- **न** च **स्मरन्ति** मन्वादयः।  

## निषेधः
प्रत्युत **निषेधन्त्य्** एव स्व-शरीरेऽन्यशरीरे वा **व्रण-करणादिकम्** ।  
तत्-करणे च प्रायश्चित्तान्य् **अनुशिष्यन्ते** ।  
यद्यपि [अत्र] "अकिणिन" इति किणित्व-**निषेधो** ज्याघातास्फोटन-द्यूतासि-लतादि--जन्य-किण-विषयतया भवस्वामिप्रभृतिभिर् **व्याख्यातः**;  
तथाऽपि सामान्यतो व्रणकरणाङ्कनादि-**निषेधो**  
बाधकाभावे सत्य् अ-सङ्कुचितो **ऽवतिष्ठते** ।  

## वचनान्तरोपेक्ष्यता
ततश् च यद्य् अपि कानिचिद् ऐतिहासिकानि पौराणिकानि तान्त्रिकाणि च वचांसि **लब्धानि**;  
तथाऽपि तानि भगवद्--अ-साधारण-परतया **अतिवाद**-रूपाणीति वा,  
स्मृत्य्-अपेक्षया दुर्बलतया भ्रान्त्यादि-हेतुकानीति वा,  
प्राक्षेपिकाणीति वा,  
**न** तद्-धारण-**प्रमाणतयोपादेयानि** ।  

## आचारः
अत एवाचारोऽपि **दूरोत्सारितः**,  
आम्नायाविरुद्धानाम् एव देश-जाति-कुल-धर्माणां प्रमाणत्वात् ।  
तद् उक्तम् - 

> देश-जाति-कुल-धर्माश् चाम्नायैर् अ-विरुद्धाः प्रमाणम् 

इति ।  

अत्राम्नाय-ग्रहणं स्मृत्य्-अविरोधस्याप्य् उपलक्षणार्थम् ।  

## पूर्वाचार्यश्लोकदूषणम्
यत् पुनर् आहुः -

<details open><summary>विश्वास-प्रस्तुतिः</summary>

> लक्ष्मत्वाद् आत्म-भर्तुः, प्रकृति-परिणति-ग्रन्थि-**दाहात्मकत्वात्**  
कर्माङ्गत्वाद्, +धितत्वात्, तनु--तनु-शयिनोस् संस्कृतित्वात्, प्रियत्वात् ।  
हेतुत्वात्, सद्-**गृहीतेर्**, इतर-**परिहृतेर्**, **द्रावणात्** +++(यम-)+++किङ्करादेर्  
**धार्यं** चक्रादि-चिह्नं कृतिभिर्, +++(मोक्षादौ प्रयत्नाभावात्)+++ अ-कृतिभिश् श्रेयसे मुक्तये च ॥
</details>

<details><summary>विषयः</summary>

ताप-संस्कारः
</details>

<details><summary>मूलम्</summary>

लक्ष्मत्वाद् आत्मभर्तुः प्रकृतिपरिणतिग्रन्थिदाहात्मकत्वात्कर्माङ्गत्वाद्धितत्वात्तनुतनुशयिनोस्संस्कृतित्वात्प्रियत्वात् ।  
हेतुत्वात्सद्गृहीतेरितरपरिहृतेर्द्रावणात्किङ्करादेर्धार्यं चक्रादिचिह्नं कृतिभिरकृतिभिश्श्रेयसे मुक्तये च ॥
</details>

इति;

### न स्वामि-लाञ्छनम्
#### न स्वामी
तत्र तावद् भर्तृ-शब्देन **किं** भार्या-प्रतियोगिकं भर्तृत्वं **विवक्षितम्**?  
उत धारकत्वम्? अथ पोषकत्वम्? यद्वा स्वामित्वम् इति?  
न प्रथमः, अ-सिद्धेः ।  
न द्वितीय-तृतीयौ, अनैकान्त्यात् ।  

अत एव न चतुर्थोऽपि, असिद्धेश्च ।  
अनाधेयातिशयस्य शेषित्वम् एव नास्ति;  
कुतः स्वामित्वम्?  

**अतिशयाधायको** हि शेषः,  
आधेयातिशयश् च शेषी ।  
**आह** च भगवान् जैमिनिः - 
"शेषः परार्थत्वाद्" इति ।  
तस्य शेषित्वाभावात् **स्वामित्वाभावः**;  
पूर्वस्य चेतनाचेतन-साधारण्यात् ।  
अतः शेषित्वाभाववत्सु स्वामित्वाभावः स्वयम् **एवासीदति** ।  

#### न चिह्नापेक्षा
न चावश्यं स्वाम्य्-आदि-चिह्नं दासादिभिर्धार्यमिति प्रमाणमस्ति ।  
**उक्तं** चाचार्यैः -  

> असिद्धम् आद्यं द्वे चान्ये  
> अनैकान्त्येन दूषिते ।  
> अनैकान्त्याद् असिद्धेश् च  
> न चतुर्थम् **अपीष्यते** ॥

इति । 

### न ग्रन्थि-दाहः
यच् च "प्रकृति-परिणति-ग्रन्थिदाहात्मकत्वाद्" इति,  
तत्रापि **दाहात्मकत्व-मात्र-विवक्षायाम् अतिप्रसङ्गः** ।  

द्रव्य-विशेषेण स्थान-विशेषे  
दाह-रूप-चिकित्सा-रूपत्व-**विवक्षायाम्** अप्य्  
आयुर्-वेदवच् छ्रुति-स्मृत्यादिकम् एव **शरणम्**;  
तच् च **नास्तीत्य् उक्तम्** । 

### न कर्माङ्गत्वम्, न हितत्वम्
अत एव "कर्माङ्गत्वाद् +धितत्वाद्" इति हेतु-द्वयम् अपि **दत्तोत्तरम्** ।  
हितत्वं च 

- न दृष्टापेक्षया - दुःख-मात्रतयैवोपलब्धेः ।  
- नाप्य् अ-दृष्टापेक्षया, अविहितत्वाद् एव ।  

### न संस्कारः
अनेनैव विकल्पेन  
"तनु--तनु-शयिनोस् संस्कृतित्वाद्" इत्य् अपि **निरस्तम्** ।  
संस्कारो नाम कार्यान्तर-**योग्यता-करणम्**;  
तत् तु प्रमाण-मूलं चेत् **स्वीकुर्महे**, अन्यथा निराकुर्महे । 
  
### न प्रियत्वम्
प्रियत्वाद् इति हेतुः प्रायशो ऽसिद्धो ऽनैकान्तिकश् च ।  

#### न प्रियत्वाद् धर्मः
<details open><summary>विश्वास-प्रस्तुतिः</summary>

> श्रुतिः स्मृतिस् सदाचारस्  
स्वस्य च प्रियम् आत्मनः ।  
सम्यक् सङ्कल्प-जः कामो  
धर्ममूलम् इदं स्मृतम् ॥  
</details>

<details><summary>विषयः</summary>

धर्मः, कामः
</details>


<details><summary>मूलम्</summary>

श्रुतिः स्मृतिस् सदाचारस्  
स्वस्य च प्रियम् आत्मनः ।  
सम्यक् सङ्कल्प-जः कामो  
धर्ममूलम् इदं स्मृतम् ॥  
</details>

<details open><summary>विश्वास-प्रस्तुतिः</summary>

> वेदोऽखिलो धर्म-मूलं  
> **स्मृति-शीले** च तद्-विदाम् ।  
> **आचारश्** चैव साधूनाम्  
> आत्मनस् **तुष्टिर्** एव च ॥  
</details>

<details><summary>विषयः</summary>

धर्मः
</details>

<details><summary>मूलम्</summary>

वेदोऽखिलो धर्ममूलं स्मृतिशीले च तद्विदाम् । आचारश्चैव साधूनामात्मनस्तुष्टिरेव च ॥  
</details>


इति स्मरणाद्  
आत्म-प्रियम् अपि धर्मत्वेनोपादेयम् 

इति चेन् न;  
तादृग्-वचनानाम्  

> गर्भाष्टमेऽष्टमे वाऽब्दे ब्राह्मणस्योपनायनम् 

इत्यादि-विहित-वैकल्पिक-धर्मादि-विषयत्वेन व्याख्यातृभिर् व्यवस्थापितत्वात् -  
अन्यथा राग-प्राप्तस्य सर्वस्य धर्मत्व-प्रसङ्गेन  
सर्वस्यापि निषेध-शास्त्रस्यानुदय-प्रसङ्गात् ।+++(5)+++  

न ह्य् अ-राग-प्राप्ते निषेधापेक्षा ।+++(5)+++  
आत्म-हननादि-प्रवृत्तिर् अपि तादात्विक-रागत एव ।  

विधि-स्पृष्टे तु निषेधो ऽवस्थाप्यः ।  
कथम् अन्यथा श्येनाग्नीषोमीय-विभागः?  
तत्र हि श्येन-फल-भूताया +++(हिंसाया)+++ राग-प्राप्तत्वात्  
"हिंस्याद्" इति निषेध-विषयत्वम् ।  
अग्नीषोमीय-पश्व्-आलम्भनस्य विधि-प्राप्तत्वान् न निषेधः ।+++(5)+++  

### न सत्-परिग्रहः
यच् च "हेतुत्वात् सद्गृहीतेर् इतरपरिहृतेर्" इति,  
तत्र किं सद्--अ-सद्--विवेक-मात्रौपयिकत्वं विवक्षितम्?  
उत आदरादि-हेतुत्वम्?  

नाद्यः, अवश्य-धार्यत्वं प्रत्य् अ-प्रयोजकत्वात्;  
साङ्केतिकस्य यस्य कस्यापि धार्यत्व-प्रसङ्गात्;  
दुष्ट-शूद्रादिभिर् ब्रह्म-सूत्रादिवद् वञ्चकैर् अपि तद्-धारण-संभवेन विवेकानुपयोगाच् च ।+++(5)+++ 
पारम्पर्य-शीलादि-परिज्ञानेनैव हि सद्--अ-सद्-विवेकः, न पुनर् वेषेण ।  

न द्वितीयः +++("आदर-हेतुर्" इति)+++,  
केवल-दृष्टार्थत्व-प्रसङ्गात्;  
अविहित-कारित्वेन तस्याप्य् असिद्धेश् च ।+++(4)+++  
आर्याः खलु विहित-कारिणम् एवाद्रियन्ते;  

> यत् त्व् आर्याः क्रियमाणं प्रशंसन्ति  
स धर्मः +++(5)+++

इति स्मृतेः ।  

### न किङ्कर-द्रावणम्
यच् च  

> द्रावणात् किङ्करादेर् 

इति,  
तच् च प्रत्यक्ष-श्रुत्याद्य्--अ-भावाद्  
इतिहासादेर् दत्तोत्तरत्वान् निरस्तम् 

## कारणोहः
इति केवल-भक्ति-प्रकर्षमूलं वा,  
लौकिक-दास-विशेष-दर्शन-जनित-भ्रम-मूलं वा  
केषाञ्चिद् आस्तिकानां चक्रादि-धारणम् +++(4)+++


इति ॥