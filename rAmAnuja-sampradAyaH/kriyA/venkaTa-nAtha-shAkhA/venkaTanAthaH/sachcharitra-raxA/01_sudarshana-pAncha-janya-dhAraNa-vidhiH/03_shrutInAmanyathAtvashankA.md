+++
title = "03 श्रुतीनाम् अन्यथात्वम्?"

+++

## आक्षेपः
> नन्व् अत्र खिलानाम् **अनाश्वसनीयत्वाद्**  
आम्नातानाम् अन्यत्र विनियोगेनान्यपरत्वात्  
स्मार्त-विनियोगस्य सतोऽपि श्रौत-विनियोगानुरोधेन नेयत्वाद्  
विनियुक्त-मन्त्राणां विधि-परत्वायोगाद्  
अ-विनियुक्तस्य खिलस्याखिलस्य च त्वयैवानभ्युपगमाच्  
चाभिमतासिद्धिर् 

इति चेत्; अतिमन्दमेतत् ।


## खिलाश्वसनीयता

तथा हि - खिलानां तावत् किं खिलत्वमात्राद् अनाश्वसनीयत्वम्?  
अथ तद्-विशेषत्वात्?  

नाद्यः, यज्ञोपवीतादि-मन्त्राणाम् अप्य् अनाश्वास-पदत्व-प्रसङ्गात् ।+++(4)+++  

न द्वितीयः, वैषम्यासिद्धेः । 

### न श्रुति-निषेधः
न ह्य् अत्र प्रत्यक्ष-श्रुति-विरोध--तद्-अभाव-लक्षणं वैषम्यम् अस्ति,  
"ब्राह्मणादिभिश् चक्रादिकं न धार्यम्" इति प्रतिपादयन्त्याः श्रुतेर् अदर्शनात् ।  
तद्-दर्शनेऽपि प्रत्यक्ष--बहु-श्रुत्य्-अन्तर--तत्-सदृश-भगवच्-छास्त्र--महा-भारतादि-विरोधे सत्य्  
अन्य-परतया निर्वाह्यत्वात् । 

न चात्र निषेध-संभवः,  
चक्रादि-धारणस्य दुःखैक-रूपतयोपलभ्यमानस्य राग-प्राप्तत्वायोगेन निषेधाविषयत्वात् ।+++(4)+++  

### न विकल्पः
विधि-प्राप्तत्वे तु विधिर् एव परिपन्थी;  
न ह्य् अत्र विकल्पो ऽपि संभवति,  
एकस्मिन्न् एवाधिकारिणि दुःख--तद्--अ-भाव--रूपयोस् तद्-अयोगात्,  
व्यवस्थापकस्यापि कॢप्तौ गौरवाद् अतिप्रसङ्गाच् च । 

### न स्मृति-विरोधः
> स्मृति--विरोध--तद्-अभावाभ्यां वैषम्यम् 

इति चेत्;  
स्मृत्य्-अन्तर-संगृहीत-श्रुति-विरुद्धायाः स्मृतेर् **एवानुदयात्**;  
उदितायाश् च यथाकथञ्चिद् अ-विरोधेन **नेयत्वात्**;  
अत्यन्त-विरोधे तु विरोधाधिकरण-न्यायेन **परित्याज्यत्वात्** ।+++(4)+++ 

न चात्यन्त-विरोधः,   
सामान्यतो व्रण-करणादि-निषेधस्योत्सर्गापवाद-न्यायेन  
समर्थयिष्यमाणैः श्रुति-स्मृतीतिहास--पञ्च-रात्रैर्  
ऐक-कण्ठ्येन **प्रतिपादितार्थ**-व्यतिरिक्त-विषयत्वात्,  
अन्यथाऽग्नीषोमीय-हिंसादेर् अपि  
"न हिंस्याद्" इत्यादिना निषिद्धत्वेनाधर्मत्व-प्रसङ्गात् । 

### प्रसिद्धिः
> प्रसिद्धि-तद्-अभावाभ्यां वैषम्यम् 

इति चेत्; केयं प्रसिद्धिः?  
किम् अधीतत्वम् एव?  
उत संप्रतिपन्नत्वम्?  
किं वा खिलत्वेन श्रवण-परम्परागतत्वम्?  
यद्वा सूत्रकारादिभिर् उपात्तत्वम्? 

नाद्यः +++(अधीतत्वम् इति)+++, खिलत्व-विरोधात् ।  

#### सम्प्रतिपन्नत्वम्
न द्वितीयः +++(संप्रतिपन्नत्वम् इति)+++, धार्ष्ट्यात् ।  
त्वाम् इव विप्रतिपद्यमानं प्रति तद्-अ-सिद्धेः ।  
"इतः पूर्वं तत्र विप्रतिपत्तिर् नास्ती"ति चेन् न,  
अत्रापि पूर्वे[र्वोत्तरे]षु सत्त्वोत्तरेषु कालेषु  
विप्रतिपत्ति-सद्भावे प्रमाणाभावात्;  
इदानीम् अपि सात्त्विकानां विशिष्ट-देशादि-भाजाम् अपि प्रतिपन्नत्वात् । 

ये पुनः

> हरिबाह्यास्तु बाह्लीकाः  
> न स्मरन्ति हरिं क्वचित्,
> बाह्लीकांस्तु निरीक्ष्य वै 

इत्य्-आदि-महाभारतादि-वचन-प्रतिपन्न--तामस-देश-विशेष-वासिनः,  
येऽपि सात्त्विकेष्व् अपि देशेषु  
कलि-बल-विलसित-तमः-प्राया हरि-बाह्याः,  
तेषां विप्रतिपत्तिर् न दोषाय;  
अन्यथा विप्रतिपत्ति-मात्रेण  
किञ्चित्-करत्वे संप्रति नाना-समय-सङ्कीर्ण-सङ्कुचित--निगम-धर्माश्रय-देशात्  
समधिक-चतुर्-दश-गुण--सुगत-मत-साम्राज्य-देश-वासि-पुरुष-विमति-विहतत्वेन  
वेद-मात्रस्यैव कण्ठ-गत-जीवितत्व-प्रसङ्गात्;+++(5)+++  
इतः पूर्वं विप्रतिपत्त्य्--अ-भावाच् च ।  

यद् अङ्गीकृतम् आयुष्मता  
तद् अपि नूनम् इदं प्रथम-कल्पित-विमति-वश--गतानुगतिक-त्वद्-अधिक--कु-मति-शत-परम्पराभिस्  
त्वत्-पुत्र-पौत्रेषु त्वम् इव  
**जलाञ्जलिं प्राप्स्यति** ।+++(5)+++  

#### खिलत्वम्
न च तृतीयः,  
अननुष्ठातॄणाम्  
अनु[ष्ठानेऽपि]तिष्ठताम् अपि पर-प्रत्यय-शरणानां च  
तच्-छ्रवण-पारम्पर्य-नैरपेक्ष्येण  
तेषु तद्--अ-भावस्याकिञ्चित्-करत्वात्,  
अनुतिष्ठतां तु स्वयं बुभुत्सूनां तत्-पारम्पर्य-सिद्धेर् अवैषम्यात् । 

#### सूत्र-कार-निभ--पाञ्चरात्रिक-ग्रहणम्
चतुर्थस्तु परिशिष्यते।  
तत्र किं सूत्र-कारादिभिर्  
देवानां-प्रियेण रुचि-मात्र-परिगृहीतैः  
पुरुष-विशेषैर् उपादानं विवक्षितम्?  
उताविशेषेणाप्तैर् उपादानम्?  

न प्रथमः, अप्रयोजकत्वात् ।  
स-जातीय--जनान्तर-रुचि-परिगृहीत--पुरुषान्तरानुपात्तत्वेन  
त्वद्-अभिमतस्यापि विलय-प्रसङ्गात् ॥  

न द्वितीयः, अस्मद्-अभिमतेऽपि तत्-सद्भावेन वैषम्यासिद्धेः ।  

> चक्रादि-धारण-विषय-खिलानां  
कैर् आप्तैर् उपादानम् 

इति चेत्,  
आप्ततम-पुरुषोत्तम-दयोदञ्चित--पञ्च-रात्र-संहिता-भेद-कथकैर् महर्षिभिः ।+++(4)+++ 

तस्य च शास्त्रस्य वेदाविरुद्ध-**तत्त्वानुष्ठान-प्रतिपादकत्वात्**,  
क्वाचित्-कानुष्ठान-विरोधस्य प्रत्यक्षैकायन-श्रुति-संवादेन तत्-तच्छाखान्तर-प्रतिनियत-धर्मान्तरवद्-**विकल्पतः परिहरणीयत्वात्**,  
जीवोत्पत्त्य्-आदि-वादस्य जीवाद्य्-अभिमानि-सङ्कर्षणाद्य्-अवतार-विषयत्वेन तत्रैव **सिद्धत्वात्**,  
तस्मिन्नेव शास्त्रे -

> व्याप्ति-रूपेण संबन्धस्  
> तस्याश् च पुरुषस्य च ।  
> स ह्य् अनादिर् अनन्तश् च  
> परमार्थेन निश्चितः ॥  

इत्य्-आदिना जीव-नित्यत्वस्यैव **स्थापनात्**,

> साङ्गेषु वेदेषु निष्ठाम् अलभमानश् शाण्डिल्यः  
> पञ्च-रात्र-शास्त्रम् अधीतवान् 

इत्यादेः

> न हि निन्दा निन्द्यं निन्दितुं प्रवर्तते,  
> अपि तर्हि निन्दिताद् इतरत् प्रशंसितुम् +++(5)+++

इति न्यायेनानुदित-होम-निन्दावद् वा  
ऽर्थानभिव्यक्ति-तात्पर्येण वा  
भूम-विद्योपक्रम-गत--  
तद्-इतर-समस्त-वेदाद्य्-अध्ययनात्म-वेदन-हेतुत्वाभाव-वचनवन् **निर्वाहात्**,  

> अलाभे वेद  
मन्त्राणां पञ्चरात्रोदितेन वा इति स्मृतिकारानुमतत्वात्, महाभारते परश्शतेषु प्रदेशेषु तत्प्रामाण्यस्यात्यादेरण प्रपञ्चि-  
तत्वाच्च प्रामाण्यं दुरपह्नवम् । सूत्रितं च तेनैव निखिलनिगमव्यसनव्यसनिना मतिमन्थाननिर्मथितनिगमसिन्धुसमुदित-  
महाभारतचन्द्रचन्द्रिकानिकराशेषमुषितभुवनभवनोदरतिमिरेण नारायणेन भगवता वादरायणेन -
> उत्पत्त्यसंभवात्,

> न च कर्तुः करणमिति सूत्रद्वयेन पूर्वपक्षमुपक्षिप्य
> विज्ञानादिभावे वा तदप्रतिषेधः,
> विप्रतिषेधाच्चेति सिद्धान्तकरणात् । भाष्यादिषु च विस्तरेणेदमनुसन्धेयम् । तत्र च शास्त्रे पारमेश्वरसंहितायां प्रतिष्ठाध्याये चक्रप्रतिष्ठायाम् -

> तत्तत्स्थापनकाले तु तत्तत्संज्ञान्मनून् जपेत् । विद्याङ्गतामित्याद्यं यत् पाठयेत्तद्विदो जनान् ॥

इति ।

> चमूषच्छ्येन इति च
> प्र ते विष्णो इति तृचौ । पाठयेद् बह्वचान्पश्चाच्छाकुनं सूक्तमेव च ॥

> धृतोर्ध्वपुण्ड्रः कृतचक्रेति मन्त्रं ततः परम् ।
> पवित्रं ते विततमित्येतन्मन्त्रं यजुर्मयान् ॥

> क्षुरोहरेति सामज्ञान्
> पवित्रमित्यग्निरित्यपि ।
> एभिर्वयमुरुक्रमस्य इत्याथर्वणान् द्विजान् ॥  
एवं संस्थाप्य विधिवन्नवभिः कलशैस्ततः । स्नापयेद्ब्रह्मसूक्तस्थैर्मन्त्रैरष्टाभिरेव च ॥

इति ।  
अत्रादावेव
> तत्तत्स्थापनकाले तु तत्तत्संज्ञान्मनून् जपेदिति वचनादेषां मुख्यतया संज्ञान्वयेन सुदर्शनपरत्वं  
ज्ञापितम् ।  
तत्रैव स्नापयेदित्यनुवृत्तौ -

> धृतोर्ध्वपुण्ड्र इति च यातुधानीगतेन वै ।
> दक्षिणे तु भुजे विप्र इति पश्चिमगेन वै ॥

> विष्णुनात्तमश्नन्तीति वायोर्दिक्संस्थितेन तु ॥

इति ।  
अत्र
> धृतोर्ध्वपुण्ड्रः
> विष्णुनात्तमश्नन्ति इत्युभाभ्यामूर्ध्वपुण्ड्रधारणभगवन्निवेदितान्नपानाद्युपयोगश्च सिद्धः ।  
तत्तत्प्रकरणे च प्रपञ्चयिष्यामः ।  
तत्रैव स्नापनाध्याये सहस्रकलशस्नपने -

> पौरुषेण तु सूक्तेन समस्तेन शनैश्शनैः । स्नापयेद्देवदेवेशं मध्यस्थनवकेन तु ॥  
यद्वा
> सर्वस्य वशिनमित्याद्यैर्मनुभिः क्रमात् । महोपनिषदन्तस्थैर्दिक्स्थितैः कलशाष्टकैः ॥

> एक एव नारायणः इति मध्यगतेन तु ॥

इति ।  
अत्र ब्रह्मसूक्तमिति महोपनिषन्मध्यगताः
> सहस्रशीर्षेत्याद्या एकोनविंशतिमन्त्राः; तत उ तत्रोपरितनाष्टौ मन्त्राः
> सर्वस्य  
वशिनमित्याद्याः । तत्र
> दक्षिणे तु भुजे विप्रः इति पञ्चमो मन्त्रः ।
> एक एव नारायणः इति महोपनिषदाद्यो मन्त्रः ।  
अत्र नारायणपराणामपि पुरुषसूक्तमहोपनिषदादीनां सौदर्शनेष्वपि कर्मसु विनियोगः सुदर्शनस्यापि सङ्कर्षणादिवद्वासु  
देवात्मकत्वस्य तस्मिन्नेव शास्त्रे अहिर्बुध्न्यसंहितायामैदम्पर्येण प्रतिपादनादुपपन्नः । वासिष्ठसंहितायां चोक्तम् -
> न  
हेतिर्नाङ्गकमयं परमात्मेति नः श्रुतमित्यादि । तन्त्रान्तरानुसारिभिश्चोक्तम्
> चक्राभिधानो हरिरिति । एवं स्थिते

> परमव्योमनिलयो भगवन्नित्यकिङ्करः इत्यादीनामहिर्बुधयसंहितादिगतानामेव विरोधपरिहाराय क्वचित्सुदर्शनादिशब्दानां  
भगवच्छरीरभूतजीवविशेषक्रोडीकारेण भगवति वृत्तिरङ्गीक्रियते । यथा प्रतर्दनविद्यायां प्रसिद्धेन्द्रलिङ्गभूतत्वाष्ट्रवधा  
द्यसाधारणविशेषणोपादानवशेन प्रसिद्धेन्द्रशरीरकः परमात्मोपास्य इति निर्णीयते, तद्वदत्रापि । एवं च सति विशेष्याभि  
प्रायेण, विशिष्टोपास्याभिप्रायेण वा
> न हेतिर्नाङ्गकमयमित्यादिकमुक्तम्; विशेषणांशमात्राभिप्रायेण प्रकरणान्तरे

> भगवन्नित्यकिङ्करः इत्यादिकमुक्तमित्यलमतिप्रसङ्गेन ।  
तत्रैव पारमेश्वरसंहितायामुत्सवाध्याये दमनकोत्सवस्नपने *कं धृतो वै

इति । तत्रैव रक्षार्थे चूर्णलपने --

> दक्षिणे तु भुजे विप्रः इति प्राक्संस्थितेन तु ।
> निचिक्षेप सुषणमिति वह्निगतेन तु ॥

> प्रते विष्णो अद्जचक्रे इति याम्यगतेन तु ।
> एभिर्वयमुरुक्रमस्येति यातुधानगतेन तु ॥

> धृतोर्ध्वपुण्ड्रः कृतचक्रेति पश्चिमगतेन तु ।
> पवित्रमित्यग्निरिति ततो वायुगतेन तु ॥

> चरणं पवित्रं विततमिति सोमगतेन तु ।
> लोकस्य द्वारमर्चिमदिति रुद्रगतेन तु ॥  
मन्त्रैरेतैस्तु चाष्टाभिरन्यैस्सौदर्शनैस्तथा । संस्थाप्य मध्यकुम्भेन शुद्धोदैरभिषिच्य च ॥  
एवमेकस्यामेव संहितायामनेकेष्वध्यायेषु सौदर्शनतया  
विनियोगो दृष्टः । तथा बह्नीष्वपि संहितासु तेषां विनियोगो  
दृश्यते । तथा हि - विष्णुतत्त्वे चर्यापादे षष्ठे पटले -

> दिव्यान्तरिक्षभौमानामुत्पातानां प्रशान्तये  
।  
प्रत्यृचं जुहुयादाज्यं पुंसूक्तेन शतं शतम् ॥

> सर्वस्य वशिनेत्याद्यैश्चतुर्भिश्च शतं दधि । * दक्षिणे तु भुजेत्याद्यैश्चतुर्भिश्चापि तण्डुलैः ॥

इति ।  
कालोत्तरसंहितायां सुदर्शनसमाराधनाध्याये -
* एवं प्रासादशिखरे चक्रं संस्थापयेद्बुधः । द्वादशारमथाष्टारं षडरं वा महामते ॥  
  संस्थाप्य विधिवत् प्राग्वत् पश्चाकुम्भैर्द्वादशभिः क्रमात् । * दक्षिणे तु भुजे विप्र इति क्षीरेण सेचयेत् ॥
* निचिक्षेप सुषणमिति दध्ना स्नापयेत्ततः । * प्रते विष्णो इत्यनेन घृतेन ह्यभिषेचयेत् ॥
* एभिर्वयमुरुक्रमस्य मधुना स्नापयेद्बुधः * धृतोर्ध्वपुण्ड्रः कृतचक्रेत्यैक्षवेण रसेन तु ॥
* पवित्रमित्यग्निरिति पञ्चगव्येन सेचयेत् ॥

इति ।  
श्रीविष्णुमन्दिरे --
* प्रत्यङ्गिरं शिखाशीर्षं ब्रह्मसूक्तं तथैव च । वैष्णवं पौरुषं चैवमन्यान्मङ्गलवाचकान् ॥

इति ।  
तथा - * सूक्तं तु परमात्माख्यं वैष्णवं सूक्तमेव च । अध्यापयेत्पौरुषं च * ध्रुवा द्यौरिति वाचयेत् ॥

इति ।  
अत्रापि ब्रह्मसूक्तपरमात्मसूक्तशब्दाभ्यां महोपनिषत्पठितमेकोनविंशतिमन्त्रात्मकं ब्रह्मसूक्तमेव परिगृहीतम्, शब्दतो  
ऽर्थतश्च प्रत्यभिज्ञानात् । आनन्दाख्यसंहितायां प्रतिष्ठाध्याये -
* मत्षडक्षरमन्त्रेण गोघृतेनैव देशिकः । पुरुषाध्यात्मसूक्तैश्च महोपनिषदं तथा ॥  
  श्रीसूक्तं तु जपंस्तत्र रात्रिशेषं नयेद्बुधः ।

इति ।  
अत्र श्रीसूक्तस्य जपविधिर्मङ्गलतमत्वात्, भगवत् पत्नीत्वेन भगवत्सहधर्मचारिणीविषयत्वात्, परमात्मदेवता  
कत्वस्य कैश्चिदनुस्मृतत्वाच्च । तथा श्रीविष्णुतन्त्रे चतुःपञ्चाशत्तमेऽध्याये - * पुरुषाध्यात्मसूक्तं च महोपनिषदं तथा

इति ।  
एवमाप्तक्ष्णीतभगवच्छास्त्रविनियोगात् कल्पकारविनियुक्तयज्ञोपवीतादिमन्त्राणामिव खिलानामपि श्रुतित्वमसंदिग्धम् ।  
एतेन महोपनिषदः कैश्चिदनुदाहृतत्वचोद्यमपास्तम् । कति कति दृश्यन्ते भाष्यकारादिभिरनुपात्ता उपनिषदः ।  
न केवलं भगवद्रामानुजमुनिभिरेव महोपनिषदुपात्ता, अपि तु तत्परमाचार्यैर्भगवद्यामुनमुनिभिरपि पुरुषनिर्णये  
समुपात्ता । न चैवमेकसिद्धान्तनिष्ठैरेव अभियुक्तैः तदुपादानम्, अपि तु तद्विरुद्धसन्मात्रब्रह्मभेदाभेदनिष्णातैर्यादव  
प्रकाशैरपि भगवद्गीताभाष्येऽष्टमेऽध्याये; तथा तन्मतानुसारिभिर्नारायणाचार्यैरपि तत्त्वनिर्णये श्रुतितात्पर्यनिर्णयाधि  
कारे सोपबृंहणनानाविधश्रुतिशिखरनिकरोदाहरणावसरे महोपनिषदाद्यान् - एक एव नारायणः इत्यादिकांश्चतुरो  
मन्त्रानुदाहृत्य, एषा चोपनिषत्
* एतौ द्वौ विबुधश्रेष्ठौ प्रसादक्रोधजौ स्मृतौ । तदादर्शितपन्थानौ सृष्टिसंहारकारकौ ॥  
  इत्यादिभिरितिहासैः, * तत्कोधसंभवो रुद्रः प्रसादाच्च पितामहः, * यस्य प्रसादजो ब्रह्मा रुद्रश्च क्रोधसंभवः इत्यादिभिः  
  पुराणैश्चोपबृंहितेत्युक्तम् । एवं खिलानामनाश्वसनीयत्वादिति जल्पितं प्रत्युक्तम् ।
  

## द्वितीयहेतुनिरासः

यत्त्वाम्नातानां
> पवित्रं ते इत्यादीनामन्यत्र विनियोगेनान्यपरत्वादभिमतासिद्धिरिति, तदपि मन्दम्; यथाऽन्यत्र  
विनियोगाचचोदर्थकरत्वमङ्गीक्रियते, तथा भगवच्छास्त्रे
> तत्तत्स्थापनकाले तु तत्तत्संज्ञान्मनून् जपेदित्युपक्रमेण  
सौदर्शनत्वेनाभिधानात्, सौदर्शने प्रतिष्ठास्नपनादौ विनियोगाच्छ्रूयमाणार्थानुगुण्याच्च तदर्थपरत्वमपि किं नेष्यते? यद्येकार्थ  
परत्वादेव तदन्यार्थपरत्वं निषिध्यते, तर्हि सौदर्शनविनियोगाधीनतदर्थपरत्वादेव तदन्यार्थपरत्वमेव किं न निषिध्यते?

## तृतीयहेतुनिरासः


> श्रौतस्मार्तविनियोगयोः परस्परविरोधे श्रौतविनियोगानुसारेणार्थनिर्णयः इत्युक्तमिति चेत्; कुतोऽयं निष्कर्षः?  
श्रुतिमूलायाः स्मृतेस्तद्विरोधेनोदेतुमशक्यत्वादिति चेत्; तर्हि स्मृत्या तेषां मन्त्राणां गौणोऽपि विनियोगो न स्यात्;  
अर्थान्तरपरत्वाविशेषेण विरोधस्यावर्जनीयत्वात् । न ह्यभिधावृत्त्यैवार्थान्तरपरत्वे विरोधः, वृत्त्यन्तरेणार्थान्तरपरत्वे न  
विरोध इति नियामकमस्ति । अतः श्रुत्या स्मृत्या च यत्रयत्र विनियोगः, तत्रापि यत्र शब्दशक्त्यनुसाराद्बाधकाभावाच्च  
मुख्यतया निर्वाहश्शक्यः, तत्रैकस्मिन्ननेकस्मिन्वा मुख्यत्वमेवेति निर्वोढव्यम् । कश्चात्र विरोधः? एकस्यैव तत्परत्वा  
तत्परत्वलक्षण इति चेन्न, गौणतया स्मार्तविनियोगासिद्धिप्रसङ्गस्योक्तत्वात् । श्रुतावपि - ऐन्द्र्या र्गाहपत्यमुपतिष्ठते इति  
रूढिपरित्यागेन निर्वचनमात्रानुसारिणो विनियोगस्य लोपप्रसङ्गात् । तदभिधायित्वातदभिधायित्वलक्षणो विरोध इति  
चेत्, किमयमेकस्मिन्नेव प्रयोगे? उत प्रयोगभेदेऽपि? नाद्यः, अनभ्युपगमात् । न द्वितीयः, प्रयोगभेदादेव विरोध  
परिहारात्; नानाशक्तिशालिनः शब्दस्य समभिव्याहृततत्तत्पदान्तरार्थानुसारेण तत्तदुचितार्थाभिधायित्वात्; अन्यथा  
अनेकार्थशब्दानां सर्वेषामपि परित्यागप्रसङ्गात् ।  
अस्तु वा विरोधः । अस्तु च श्रुतिमूलायाः स्मृतेः श्रुत्यनुसरिता । तथाऽपि स्वाभाविकसमस्तार्थसाक्षात्कारिणा  
निरतिशयकारुण्यादिगुणगणेन श्रुतिशिरश्शेखरेण भगवता पुरुषोत्तमेन विप्रकीर्णानन्तदुरवगाहनिखिलनिगमान्ततत्त्वार्थ  
विशदीकरणाय प्रणीतपञ्चरात्रशास्त्रविनियोगानुसारेण श्रुतिरपि नेतव्या । न हि श्रौतो विनियोगः सर्वो रूढ्यैव मुख्य  
तयैवेति नियन्तुं शक्यम्; ऐन्द्रीन्यायादिविलोपप्रसङ्गात् । यश्चायमर्थो विनियोगानुसारादक्षरानुगुण्याच्चास्माभिरुपवर्ण्यते  
स न केवलमुन्नयनमात्रप्रभवः, अपि तु वक्ष्यमाणस्रुक्टतरेतिहासपुराणदिवचनसंवादादिति सर्वथा समूलत्वमेव । अत  
स्सिद्धमन्यत्र विनियुक्तानामपि सौदर्शनविनियोगात्तदर्थपरत्वम् ।

## चतुर्थहेतुनिरासः

यत्तु खिलानामखिलानां वा सर्वेषां सौदर्शने कर्मणि ततोऽन्यत्र च विनियोगस्याभ्युपगतत्वाद्विनियुक्तानां च  
मन्त्राणां विधिपरत्वायोगादभिमतासिद्धिरिति, तदपि विचारणीयम् । किं मन्त्रत्वादेव विधिपरत्वासिद्धिः? उत विनि  
युक्तत्वात् यद्वा विनियुक्तत्वे सति मन्त्रत्वात्? न प्रथमः, यच्छब्दाद्यनुपहतविधिशक्तीनां मन्त्राणां विधिपरत्वस्य  
मीमांसकैरेव स्वीकृतत्वात् ।
> वसन्ताय कपिञ्जलानालभते इत्यादिषु [मन्त्रत्वप्रसिद्ध्या] मन्त्रत्वं विधिपरत्वं च वर्णितं  
मीमांसकाचार्यैः । न द्वितीयः,
> यंयं क्रतुमधीते तेनतेनास्येष्टं भवतीति तत्तत्क्रतुफलतुल्यफलप्राप्त्यर्थे जपाध्ययने  
विनियुक्तस्यापि ब्राह्मणभागस्य तत्तद्विधिपरत्वानपायात् । अन्यथा क्रतूनामेव निर्मूलत्वप्रसङ्गात् । न च तृतीयः, विनियुक्तत्वमन्त्रत्वयोर्द्वयोरपि विधिशक्तिविरोधित्वाभावे समुच्चितयोरपि तयोस्तद्विरोधित्वे प्रमाणाभावात् । विनियुक्तानां  
मन्त्राणां विधिपरत्वं न दृष्टमिति चेन्न,
> वसन्ताय कपिञ्जलानालभते इत्यस्यैव कृत्स्नवेदजपाद्यनुप्रवेशेन विनियुक्तस्य  
मन्त्रस्यापि विधिपरत्वस्वीकारात् । उक्तं च भगवता शौनकेन -

> शौनकोऽहं प्रवक्ष्यामि नित्यं विष्ण्वर्चनं परम् । प्रवर [पान्थ]पान्तमन्धसोऽधीत्यर्धर्चविधानतः ॥

> प्रवः[पान्थ?पान्तमन्धसोऽधीयाय ते महेश्वराय विष्णवेऽर्चते इत्ययमर्धर्चो ह्यच्छावाकशस्त्रतया द्वादशाहे  
विनियुक्तः । येषु तु मन्त्रेषु विधिपरत्वं न दृश्यते तेष्वपि न विनियुक्तत्वेन मन्त्रत्वेन तत्समुदायेन वा  
विधिपरत्व  
मपक्रान्तम्, अपि त्वनुवादलिङ्गप्राप्तार्थत्वादिभिः । न ह्येष्वपि मन्त्रेषु तैरेव विधिपरत्वाभावस्स्यात्, सर्वानुवादलिङ्ग-  
नमन्ष्टत्प्र व्यक्त विद्यमानत्वात् -
> यदाग्नेयोऽष्टाकपालः
> उपरि हि देवेभ्यो धारयति इत्यादिषु । असूत्रयच्च  
भगवान् जैमिनिः -
> वचनानि त्वपूर्वत्वादिति,
> विधिस्तु धारणेऽपूर्वत्वादिति च । आह च भगवान् बादरायणः -
> विधिर्वा धारणवदिति ।