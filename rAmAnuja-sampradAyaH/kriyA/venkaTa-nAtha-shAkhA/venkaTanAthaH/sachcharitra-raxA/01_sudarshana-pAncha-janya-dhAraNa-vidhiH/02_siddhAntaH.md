+++
title = "02 सिद्धान्तः"

+++

## आक्षेपो दुर्मूलः
तद् एतत् प्रशिथिल-पठित--कतिपय-निगम-वचसाम्  
अ-श्रुत--समीचीन-न्याय-त्निबन्धनानां 

> पतिं विश्वस्य, 

> दास-भूतास् स्वतस् सर्वे  

इत्य्-आदि-प्रमाण-विशेषावगत--  
स्वाभाविक-भगवद्-दास्य-भय-पलायमान-मनसाम्  
अन्तिम-युग-तत्त्व-चिन्तकानां कूपोदर-संभव-कूर्म-समानानाम् अभिमान-विजृम्भितम् । +++(5)+++

## चोदना
तथा हि - सत्यम् चोदना-लक्षणोऽर्थो धर्मः ।  
विद्यते च चक्रादिधारणे चोदना,  
तत्-कल्पश् च -  

श्रुत्या स्मृत्या पुराणेन  
सेतिहासेन गम्यते ।  
पञ्चरात्रेण विप्राणां  
तप्त-चक्रादि-धारणम्॥ 

यथाऽऽथर्वण-महोपनिषदि ब्रह्म-सूक्ते -  

> दक्षिणे तु भुजे विप्रो  
> **बिभृयाद्** वै सुदर्शनम् ।  
> सव्ये तु शङ्खं बिभृयाद्  
> इति ब्रह्म-विदो **विदुः** ॥  

यजुषि कठशाखायाम् -  

> धृतोर्ध्व-पुण्ड्रः कृत-चक्र-धारी  
विष्णुं परं **ध्यायति** यो महात्मा ।  
स्वरेण+++(→ॐ)+++ मन्त्रेण सदा हृदि **स्थितं**  
परात् परं यन् महतो महान्तम् ॥

इति ।  
ऋचि बाष्कल-संहितायाम् -  

> प्र ते विष्णो अब्-ज--चक्रे पवित्रे  
जन्माम्भो-धिं **तर्तवे** चर्षणीन्द्राः ।  
मूले बाह्वोर् **दधते** ऽन्ये पुराणाः  
लिङ्गान्य् अङ्गे तावकान्य् **अर्पयन्ति** ॥

इति ।  
यजुषि, बृहदारण्यक-भेदे, अथर्वणि, सुदर्शनोपनिषदि च -  

> **निचिक्षेप** सुषणं **भिद्यमानं**  
मध्ये बाहुम् **अदधत्** सुदर्शनम् ।  
विष्णोर् इदं भूरि-दं भूरि-तेजः  
**प्रधर्षति** दिवा नक्तं **बिभृयुस्** तज् जनासः ॥

इति ।  
ऋचि, साम्नि च  

> चमू-षच्-छ्येनश्-शकुनो **बिभृत्वा**  
गोविन्दुर् द्रप्स आयुधानि **बिभ्रत्** ।  
अपाम् ऊर्मिं **सचमानस्** समुद्रं  
तुरीयं धाम महिषो **विवक्ति** ॥

इति ।  
अथर्वणि  

> एभिर् वयम् उरु-क्रमस्य चिह्नैर्  
**अङ्किता** लोके **सु-भगा भवेम** ।  
तद्-विष्णोः परमं पदं ये  
**गच्छन्तीह** लाच्छिताः ॥

इति ।  

ऋग्-वेद-खिले -  

> चक्रं **बिभर्ति** वपुषा ऽभितप्तं  
बलं देवानाम् अ[मि]मृतस्य विष्णोः ।  
स **एति** नाकं दुरिता विधूय  
**प्रयान्ति** यद् यतयो वीत-रागाः ॥  

इति।  

साम्नि च 

> पवित्रम् इत्य् अग्निर्, अग्निर् वै सहस्रारः, सहस्रारो नेमिर् नेमिना **तप्त**-तनुर् ब्रह्मणस् सायुज्यं स-लोकताम् **आप्नोतीत्य्** उपनिषद् 

इति ।  

त्रिष्वपि वेदेषु - 

> पवित्रं ते विततं ब्रह्मणस्-पते  
प्रभुर् गात्राणि **पर्येषि** विश्वतः ।  
अ-तप्त-तनूर् न तदामो **ऽश्नुते**  
**शृतास** इद् **वहन्तस् तत्-समासते** ॥

इति ।  
यजुषि काठके -- 

> चरणं पवित्रं **विततं** पुराणम् 

इत्यारभ्य 

> सुधितां **दधातु** 

इत्य्-अन्तम् ।  

एवम् अन्यद् अपि **द्रष्टव्यम्** ।