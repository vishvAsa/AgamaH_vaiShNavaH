+++
title = "१० आचारस्यापि अत्र प्रमाणता"

+++
## सर्वत्र दृष्टम्
यद्य् अप्य् एते श्रुति-स्मृत्य्-आदयो **न दृश्येरन्**;  
तथाऽपि **नेदम्** अनुष्ठानं **हेयम्**,  

> होलकाधिकरण-न्यायात् सर्व-देश-वर्तिनोऽप्य् आचाराः  
प्रत्यक्ष-श्रुत्य्-आद्य्-अविरुद्धाः सर्वेषाम् अप्य् उपादेया  

इति **निरणैषुः**;  
**दृश्यते** च सर्वेष्व् अपि च देशेषु  
भगवत्-पराणां सुदर्शनादि-**धारणम्** ।  

तत्राप्य् अङ्कन-विधिम् **अनुस्मरन्ति** प्रायशो **विद्वांसः** ।  
केचित्तु नूनम् उष्णालवो+++(=उष्णम् असहमानाः)+++  
यथा-कथञ्चिद् अपि **धारणम् उपादेयम्**  
इति **प्रशस्तया** मृत्तिकया **लाञ्छयन्त्य्** अङ्गानि ।  
तुलसी-काञ्चन-लोह-ताम्रादि-निर्मितां वा मुद्रां **धारयन्ति** ।  
किंच - 

> आत्मदास्यं हरेस् स्वाम्यं  
> स्वभावं च सदा स्मर

+इत्य्-आदिभिस् स्वतस् सिद्धं भगवद्-**दास्यम् अनुवर्तेतेति**  
सामान्यतो **विहिते**  
तद्-उचितम् **अनुष्ठीयमानम् अ-निवार्यं** पद्य-करण+++(=??)+++--नाम-धारणवत् ।  

## नातिव्याप्तिः
**न** चाङ्गुलि-विच्छेदस्यापि **प्रसङ्गः**,  
तस्याननुष्ठान-निरस्तत्वात् ।  

> सर्वदेश-वर्तिभिर् अननुष्ठानं दुर्निश्चयम् 

इति चेन् न,  
यथा-दृष्टि निरूपण-मात्रस्यैव [कर्त]वक्तव्यत्वात्;  
अन्यथाऽतिप्रसङ्गात्,  
व्याप्त्य्-आदेश् चानुदय-प्रसङ्गात् ।  

यद्य् अपि तस्याप्य् **अनुष्ठानं** क्वचित् स्यात्,  
ततस् तस्यापि न्याय-बलाद् **उपादेयत्वम्** एव स्यात्,  
**न** तु तत्-प्रसङ्गेन ततो ऽन्यस्य **निषेधः** । 

एतेन देवतान्तर-चिह्न-धारण-प्रसङ्गोऽपि **परिहृतः**,  
तस्य स्व-सैद्धान्तिकैर् अन्यैश् च निषिद्धत्वेनाधर्मत्वाच् च । +++(4)+++ 

## न विप्रतिपन्नम्
नन्व् अयम् अप्य् आचारो विप्रतिपन्नत्वाद् +धेयः स्याद्  
इति चेत्, तत्किं विप्रतिपत्ति-मात्रेण?  
उत प्रमाणादर्शनात्?  
अथ प्रमाण-विरोधाद् इति? 

नाद्यः +++(विप्रतिपत्ति-मात्रेणेति)+++, अतिप्रसङ्गादेः प्राग् एव खिल-निरूपणे प्रतिपादितत्वात्;  
धारण-प्रतिकोटित्वेनाधारणस्यापि विप्रतिपन्नतया हेयत्व-प्रसङ्गाच् च +++(4)+++ । 

न द्वितीयः, प्रमाण-प्रदर्शनात् ।  

नापि तृतीयः,  
विषय-व्यवस्थया विरोधस्य प्रशमितत्वात् ।  

## क्वचिद् अननुष्टानान् न हेयम्
न च कैश्चिद् अननुष्ठानात् त्याज्यत्वम्, अतिप्रसङ्गादेव ।  
न च शिष्टाननुष्ठानात्,  
तत्र सर्व-शिष्टाननुष्ठानासिद्धेः;  
कतिपय-शिष्टाननुष्ठानस्यातिप्रसङ्गित्वात् ।  

> वैणवीं धारयेद् यष्टिं 
> सोदकञ्च कमण्डलुम् ।  
> यज्ञोपवीतं वेदं च  
> शुभे रौक्मे च कुण्डले ॥  

इति मनु-विहितेषु यष्ट्य्-आदिषु यज्ञोपवीतातिरिक्तानां कतिपय-शिष्टैर् अधारण-दर्शनाच् च ।  

न च 

> सुदर्शनादि-धारिणस् सर्वे ऽप्य् अशिष्टा  

इति वक्तुं शक्यम्;  
तद्-अन्येषां सर्वेषाम् अशिष्टत्वप्रसङ्गस्यापि दुर्निवारत्वात् ।+++(5)+++ 

> श्रुत्य्-आदि-विधि-निषेध-शास्त्रानुविधानात्  
तेषां शिष्टत्वम् 

इति चेन् न,  
प्रस्तुत-विषये विप्रतिपन्नत्वात्;  
अर्थान्तर-विषयानुष्ठानस्योभयत्र समत्वात् ।+++(4)+++  

> तैर् अपि तेषां संबन्धादिषु **परिग्रहाद्**  
वैशिष्ट्यम् **अभ्युपगतम्** 

इति चेत् तुल्यम्,  
तत एवैतेषाम् अपि तैस् तद्-**अभ्युपगमात्** ।  

> **वर्जयन्ति** केचित् तान् 

इति चेत्; एतेऽपि केचिद् अन्यान् **वर्जयन्त्य्** एव;  
यथा-प्रमाणम् इतरेषु तेषाम् अनादरणम्  
आग्रह-मूलम् इति विशेषः । +++(4)+++ 

अतो मध्य-स्थ-बुद्धीनां  
प्रत्यक्ष-श्रुत्यादि-चोदितेष्व् अपि  
केचिद् आचाराः सार्वत्रिकाः,  
केचित् तु न;  
तत्र क्वचित् केचित् कांश्चिद् आचरन्ति,  
अन्यत्रान्ये त्व् अन्यान्  
सर्वेऽपि सर्वं संभ्रमादिभिर् नाचरन्तीति दुर्निवारोऽयं घण्टा-पथः ॥