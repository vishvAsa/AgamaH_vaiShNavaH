+++
title = "१३ समन्त्रकप्रयोगः"

+++
तत्रैवाध्याये पश्चादपि-

> आदौ तु लक्षणोपेतां  
> सुगन्धां सात्त्विकीं शुभाम् ।  
> वामेऽस्त्र-शोधिते हस्ते  
> वाग्यतः प्रणवेन तु ॥
**निधाय** जलमादाय  
गन्धद्वारेति सेचयेत् ।  
अस्त्र-मन्त्रेण रक्षां च  
**कृत्वा** दशसु दिक्ष्व् अपि ॥  
तार-मन्त्रेण संमिश्रं  
मूल-मन्त्रेण मन्त्रयेत् ।  
नृसिंह-बीजं च **लिखेद्**  
रक्षार्थं दोष-शान्तये ॥  
शतधारेण मन्त्रेण  
तीर्थतोयं च **निक्षिपेत्** ।  
ताम् एकीकृत्य तर्जन्या  
**स्मृत्वा** मम पदद्वयम् ॥   
विष्णोर्-नुकेन मन्त्रेण  
मन्त्रयित्वा यथाक्रमम् ।  
पञ्चोपनिषदैर् मन्त्रैर्  
मूलमन्त्रेण **मन्त्रयेत्** ॥
द्वादशाक्षरम् **उच्चार्य**  
प्रार्थयेद् इष्ट-सिद्धये ।  
सप्तभिर् वैष्णवैर् मन्त्रैर्  
**मन्त्रयेन्** मोक्षसिद्धये ॥  
मृदं प्राक् तारमन्त्रेण  
तर्जन्या मूर्ध्नि **विन्यस्येत्** ।  
चतुश्चक्रधरं मां तु  
**स्मृत्वा** जाम्बूनदप्रभम् ॥  
ललाटे केशवायेति  
धारयेदूर्ध्व-पुण्ड्रकम् ।  
चतुश्शङ्खधरं देवं  
नीलजीमूत-सन्निभम् ॥  
कुक्षौ नारायणायेति  
मन्त्रम् **उच्चार्य धारयेत्** ।  
इन्द्रनीलनिभश्यामं  
चतुर्हस्तैर् गदाधरम् ॥  
हृदये माधवायेति  
**धारयेद्** अङ्गलाष्टकम् ।  
चतुर्-भुजं धनुष्मन्तं  
चन्द्रमा-सदृश-द्युतिम् ॥  
गोविन्दायेति मन्त्रेण  
कण्ठे च चतुरङ्गुलम् ।  
चतुर्हलधरं देवं  
पद्मकिञ्जल्कसन्निभम् ॥  
विष्णवेऽष्टाङ्गुलमिदं  
**धारयेद्** दक्षिणोदरे ।  
मुसलास्त्र-महा-विष्णुम्  
अरविन्दाभम् एव च ॥  
मधुसूदन-मन्त्रेण  
**धारयेद्** दक्षिणे भुजे ।  
खड्गपाणिं चतुर्हस्तम्  
अग्निसन्निभ-तेजसम् ॥  
"त्रिविक्रमाय"-मन्त्रेण  
**धारयेद्** दक्षिणे गले ।  
चतुर्-वज्र-धरं देवं  
तरुणादित्य-सन्निभम् ॥  
वामनाय नमोऽन्तेन  
वामे कुक्षौ तु **धारयेत्** ।  
पट्टिशायुध-हस्तं च  
पुण्डरीकाभमेव च ॥  
श्रीधरायेति मन्त्रेण  
भुजे वामे तु **धारयेत्** ।  
चतुभिर् मुद्गरधरं  
भुजैर् विद्युत्-समप्रभम् ॥  
हृषीकेशेति मन्त्रेण  
**धारयेद्** वामके गले ।  
पञ्चायुध-धरं मां च  
सहस्रांशु-समप्रभम् ॥  
पद्मनाभाय-मन्त्रेण  
पृष्ठे वै **धारयेत्** क्रमात् ।  
पाश-हस्त-वरं देवं  
बालार्क-शत-संनिभम् ॥  
दामोदराय मन्त्रेण  
**धारयेत्** पश्चिमे गले ।  
द्वादशाक्षरम् **उच्चार्य**  
शेषं मूर्धनि **विन्यसेत्** ॥

इति ।

तथा किञ्चिदतिलङ्घय-

> भोगार्थी भोगसिद्ध्यर्थं  
कनिष्ठोपगया+++(→अनामिकया??)+++ क्रमात् ।  
अष्टाक्षरेण मन्त्रेण  
प्रत्यक्षरम् अनुस्मरन् ॥  
ललाटे हृदि बाह्वोश् च  
कुक्षिमध्ये च पार्श्वयोः ।  
पृष्ठेऽपि चारैर् मन्त्रैर्  
विष्णु-गायत्रिया ऽन्वितैः ॥  
ऊर्ध्वपुण्ड्राणि वै **कुर्यान्**  
मृदा वा चन्दनेन वा ।
>
> मोक्षार्थी च विशेषेण  
द्वादशाक्षरविद्यया ॥  
द्वादशैतानि पुण्ड्राणि  
**कुर्याद्** द्वादश-नामभिः ।  
षड्-अक्षरेण मन्त्रेण  
भोगार्थी चन्दनेन च ॥  
ललाटे हृदि कण्ठे च  
कुक्षौ बाह्वोर् यथाक्रमम् ॥

इति । 

श्रीनारदीये चतुस्मप्ततितमाध्याये-  

> स्थानानि **संप्रवक्ष्यामि**  
> ऊर्ध्वपुण्ड्रस्य धारणे ।  
> 
> केचित् त्रयोदशेत्य् **आहुर्**  
> वैष्णवानां द्विजर्षभ ॥  
> 
> तत्पक्षे **संप्रवक्ष्यामि**  
> स्थानानि मुनिसत्तम ॥  
> ललाटे प्रथमं **विद्यात्**,  

इत्युपक्रम्य

> त्रयो-दशम् अथो मूर्ध्नि  
> **धारयेद्** ऊर्ध्वपुण्ड्रकम् ।  
> 
> स्थानानि **द्वादशाष्टौ*
> वेत्य् **आहुः** केचिदमनीषिणः ॥  
> 
> **द्वादशेति* च यः पक्षः  
> तस्मिञ् शिरसि **वर्जयेत्** ।  
> 
> **अष्टौ* वेति च यः पक्षः  
> शिर-आदीनि **वर्जयेत्** +++(वक्ष्यमाणया रीत्या)+++॥  
> 
> तत्र मन्त्रं **प्रवक्ष्यामि**  
> +ऊर्ध्वपुण्ड्रस्य धारणे ।  

इत्यादिना द्वादश नामान्युक्त्वा -

> द्वादशाक्षरमन्त्रेण  
> मूर्ध्नि **दद्यान्** मृदं ततः  
> पक्षे तु द्वादशे **कुर्याच्**  
> छिरोमात्रं विना पुनः ॥  
> अस्मिन् पक्षेऽपि वा **कुर्यान्**  
> मन्त्र-भेदेन मानवः ।
> द्वादशाक्षर-मन्त्रस्य  
> प्रथमाद्यक्षरैस् सह ॥
> पुनः क्रमेण तत् **कुर्याद्**  
> ऊर्ध्वपुण्ड्रं स वैष्णवः ।।  
> 
> *अष्टौ* चेति च यः पक्षस्  
> तस्य मन्त्रं **वदाम्य्** अहम् ॥  
> अष्टाक्षरस्य मन्त्रस्य  
> प्रथमाद्य्-अक्षरैस् सह ।  
> **वर्जयित्वा** गलस्थानि  
> चत्वारि मुनिसत्तम ॥  

इति प्रतिपादितम् ।  
तत्-तद्-ध्यानस्य चावश्य-भावित्वम् उक्तम्-  


> ध्यानं तत् **संप्रवक्ष्यामि**  
> ऊर्ध्वपुण्ड्रस्य धारणे ।  
> येन नाम्ना च यत् **कुर्यात्**  
> तन्-नामार्थं **विचिन्तयेत्** ॥  
> विनाकृतं तु ध्यानेन ऊर्ध्वपुण्ड्रं तु निष्फलम् ॥

इति ।  

[[७५]]

अत्र च पुण्ड्र-सङ्ख्या-निरूपक-मन्त्र-विशेष-निर्देश-दर्शनात्  
ब्रह्म-रात्रोक्तं प्रणवेन ललाटे धारणं ब्रह्माण्डोक्तम् 
"ऊद्धताऽसी"ति मन्त्रेण धारणं चैक-सङ्ख्या-विषयम् इति मन्तव्यम् । 

तथाऽन्यत्र-  

> वाम-हस्ते शुचिष्व् अप्सु  
> **निर्घृष्य** मृदम् उत्तमाम् ।  
> प्रदक्षिणं **समुह्याथ**  
> मूलमन्त्रेण **योजयेत्** ॥  
> ऊर्ध्वपुण्ड्राणि **कुर्वीत**  
> केशवाद्यैर् यथाक्रमम् ।  
> ऋजूनि स्फुट-पार्श्वानि  
> स्थान-व्यापीन्य् अतन्द्रितः ॥  
> नासिका-मूलम् **आरभ्य**  
> ललाटे प्रथमं **न्यसेत्** ।  
> द्वितीयम् उदरे नाभेर्  
> ऊर्ध्वं हृदि ततः परम् ॥  
> वक्षोऽन्ते तत्-परं पश्चात्  
> कुक्षौ दक्षिणपार्श्वतः ।  
> भुजे षष्ठं ततः स्कन्धे  
> तथा सव्ये त्रयं **भवेत्**॥  
> एकादशं द्वादशं च  
> पृष्ठेऽधस्तात् तथोपरि ।  
> इति **कुर्याद्** यथाचारम्  
> ऊर्ध्वपुण्ड्राणि यत्नतः ॥

इति ।  

ब्रह्माण्डे-

> ललाटे केशवं ध्यायेन्  
> नारायणम् अथोदरे ।  
> माधवं हृदये चैव  
> गोविन्दं कण्ठकूबरे ॥  
> उदरे दक्षिणे पार्श्वे  
> विष्णुं व्याप्तं **विचिन्तयेत्** ।  
> तत्पार्श्वे बाहुमध्ये तु  
> चिन्तयेन् मधुसूदनम् ॥  
> त्रिविक्रमं च तत्-स्कन्धे  
> वामपार्श्वे तु वामनम् ।  
> श्रीधरं बाहुके वामे  
> हृषीकेशं तु स्कन्धके ॥  
> अपरे पद्मनाभं च  
> त्रिके दामोदरं स्मरन् ।  
> तत्-प्रक्षालन-तोयेन  
> वासुदेवेति मूर्धनि ॥  
> एवं हि **धारयेन्** नित्यं  
> मद्भक्तस् तूर्ध्वपुण्ड्रकम् ।  
> **धारयित्वा** ततो मन्त्रैः  
> केशवाद्यैश्च नामभिः ॥  
> अङ्गुलीभिः **स्पृशेत्** पुण्यम्  
> ऊर्ध्वपुण्ड्रं मनोहरम् ॥

इति ।  

तत्रैवाध्यायान्तरे कतिपय-पदावापोद्वाप-भेदेनेमान् एव श्लोकान् उक्त्वा  
अन्यद् अप्य् उक्तम्-  

> श्रोवत्स दक्षिणे भागे  
> **विन्यसेत्** पद्मम् एव वा ।  
> मत्-पूजा-जप-कालेषु  
> सायं प्रातस् **समाहितः** ॥  
> एवं मन्त्रविधानेन  
> **धारयेद्** ऊर्ध्वपुण्ड्रकम् ॥ 

इत्यादि ।

[[७६]]

