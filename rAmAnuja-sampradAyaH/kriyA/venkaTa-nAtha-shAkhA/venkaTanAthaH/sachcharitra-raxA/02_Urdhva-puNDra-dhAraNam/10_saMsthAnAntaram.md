+++
title = "१० संस्थानान्तरम्"
+++
## पूर्वपक्षः
> ननु दीप-शिखा-दण्डाकारादि-संस्थानस्य  
> कथं वैष्णवैर् हेयत्वम्?  
> तद् अपि प्रमाण-भूत-शास्त्र-विहितम् एव ।  
यथा ईश्वर-संहितायाम् -
>
> > लक्ष्म दीप-शिखाकारं  
> ललाटे तु मृदा **चरेद्**
>
> इति ।  
> भगवच्-छास्त्र-रत्न-भूते श्रीसात्त्वते च-
>
>> जल-निर्मथितेनैव  
> ऊर्ध्व-पुण्ड्र-चतुष्टयम् ।  
> हृद्य् अंसयोर् ललाटे च  
> **कुर्याद्** दीप-शिखाकृति ।
>
> इति ।  
> ब्रह्माण्डे -
>
> > ऊर्ध्वपुण्ड्र-प्रमाणानि  
> द्रव्य-वर्णानि कर्म च ।  
> स्थान-मन्त्राङ्गुलीश् चैवं  
> **प्रवक्ष्यामि** फलानि च ॥
>
>> वर्ति-दीपाकृतिं चैव  
> वेणु-पत्राकृतिं तथा ।  
> **कुर्यात्** स्वाङ्गेषु मनसा  
> **चिन्तयन्** मां सदा नरः ॥
>
> इति ।  
> तत्रैवाध्यायान्तरे -
>
>>  वर्ति-दीपाकृतिं चैव  
> वेणु[शङ्ख]पत्राकृतिं तथा ।  
> पद्मस्य मुकुलाकारं  
> कुमुदस्योत्पलस्य वा ॥  
> मत्स्य-कूर्माकृतिं चैव  
> शङ्खाकारम् अथापि वा ।  
> ऋजुं संभाव्यम् ऊर्ध्वाग्रम्  
> ऊर्ध्वपुण्ड्रम् **इहोच्यते** ॥
>
> इति ।  
> पारमेष्ठ्य-संहितायाम्-
>
>> **शृणु** वत्स यथा-न्यायम्  
> अङ्गानि **गदतो** मम ।  
> लक्षणानि च सर्वेषां  
> मृत्-पुण्ड्राणां यथाविधि ॥  
> वेणु-पत्राकृतिं चैव  
> दीपाकारं तथैव च ।  
> अब्ज-कुड्मल-सङ्काशं  
> शङ्खाकारं तथैव च ॥  
> मत्स्याकृतिं तथा **प्रोक्तं**  
> कूर्माकारं तथैव च ।  
>
> > एवं स-लक्षणं प्रोक्तं  
> द्विजानां मुनिसत्तम ॥  
> बालेन्दु-वत् क्षत्रियाणां  
> वैश्यानां वर्तुलाकृति ।  
> त्रिपुण्ड्रं शूद्रजातीनां  
> विधिर् एष सनातनः ॥  
> 
> >ऊर्ध्व-पुण्ड्र-**धरा** ये वै  
> ते तु भागवताः **स्मृताः** ।  
> क्षत्रिया वाऽथ वैश्या वा  
> शूद्रा वा मुनिसत्तम ॥  
> 
> > ब्राह्मणानां च सर्वेषाम्  
> उत्तमौ मत्स्य-कूर्मकौ ।  
> सर्वे ह्य् ऊर्ध्व-मुखाः **प्रोक्ता**  
> मुने मत्स्याकृतिं विना ॥  
> 
> > अधोमुखं त्व् एककोणं  
> न्यूनम् अन्यत् ततोऽधिकम् ।  
> मध्यं किंचित् तु वक्रं स्याद्  
> ऊर्ध्व-भाग-विशालकम् ॥  
> सान्तरालम् ऋजुं मध्ये  
> मात्स्यम् एतत् **कृतो** विधिः ।  
> समकोणम् अधोभागम्  
> ऊर्ध्वभागं [वि]सकोणकम् ॥  
> नीरन्ध्रम् एव तत् **प्रोक्तं**  
> लक्षणं कमठाकृतेः ॥
>
> इति ।  
तथा ब्रह्मरात्रे -
>
>
>> दीपाकारं ततश्चापि  
> वेणुपत्रसमाकृति ।  
> पद्मस्य मुकुलाकारं  
> कुमुदस्योत्पलस्य वा ॥  
> मत्स्याकारं तथा वाऽपि  
> कूर्माकारं तथाऽपि वा ।  
> शङ्खाकारम् अथाऽपि स्यान्  
> मम पादाकृतिं तथा ॥  
> शूर्पाकारम् इति **प्राहुर्**  
> एक-चक्राकृतिं तथा ।  
> मोहिनी-पुष्प-संकाशं  
> चक्राकारम् इदं बुधाः ॥  
> ऊर्ध्वप-ुण्ड्रं द्विजः **कुर्याद्**  
> दण्डाकारं सुशोभनम् ।
>
> इत्य्-आदि ।  
> श्रीनारदीये एकोनसप्ततितमेऽध्याये-
>
> [[७३]]
>
>> यद्दृष्ट्वा वैष्णवश् चेति  
> निस्संशयम् **अभून्** मुने ।  
> तादृशं लक्षण वक्ष्ये  
> वैष्णवानां प्रधानतः ॥
वैष्णवौ द्वौ सदा सम्यक्  
**सङ्गतौ** तु परस्परम् ।  
**प्रणामं कुरुतस्** तत्र  
तयोर् मध्ये **स्थितो** हरिः ॥+++(5)+++  
तस्माद् अवश्यं **कर्तव्यं**  
वैष्णवस्य तु लक्षणम् ।  
ललाट-मध्ये तिलकम्  
ऊर्ध्व-रूपं **समाहितः** ॥  
यः **कुर्यान्** मन्त्रकुर्या-न्संयुक्तम्  
ऊर्ध्वप-ुण्ड्रम् इति **स्मृतम्** ।  
**कर्तव्यं** प्रथमं पद्म-  
पुष्पाकारं सु-**पूजितम्** ॥  
कूर्माकारं ततः **कुर्याच्**  
छङ्खाकारं ततः परम् ।  
अश्वत्थपत्र-सदृशं  
**कुर्यात्** सर्वत्र पूजितम् ॥  
> 
>> अहम् अश्वत्थ-रूपेण  
**पालयामि** जगत्-त्रयम् ।  
इत्याह भगवान्विष्णुः  
स्वयम् एव ततः परम् ॥  
अश्वत्थश् **चास्मि** वृक्षाणाम्  
इत्य् **आह** परमेश्वरः ।  
वेणु-पत्र-समाकारं  
**पूजितं** ब्रह्मणा पुरा ॥  
>
>> दीपाकारं ततः श्रेष्ठम्  
ऊर्ध्व-पुण्ड्रस्य नित्यशः ।  
मालती-पुष्प-सङ्काशं  
श्रेष्ठं सर्वत्र **पूजितम्** ॥  
>
>> तिन्त्रिणी-पत्र-सदृशं  
**कुर्याद्** अग्नि-शिखोपमम् ।  
**उक्तानि** लक्षणान्य् एवं  
ब्राह्मणस्येति तत् **स्मृतम्** ॥
>
> इत्यादि ।  
> एवं च विकल्पितेषु मत्स्य-कूर्म-संस्थानयोर् एवोत्तमत्वं प्रतीतम् ;  
> न तु हरि-पाद-संस्थानस्य ।  
> अतोऽस्य सर्वातिशायित्वे किं प्रमाणम् ?

## सिद्धान्तः
इति चेत्; दत्तोत्तरम् इदम् ।  
तथा हि-  
सोपबृंहण-श्रुति-सिद्धस्य भगवद्-अ-साधारण्यातिशय-लिङ्गत्वौचित्यात्  
तद् एव हि भगवच्-छेषत्व-ज्ञान-पौष्कल्यवद्भिर् विचक्षणैर् **उपादेयम्** । +++(5)+++

## साधर्म्यतः प्राशस्त्यम्
मत्स्य-कूर्म-पद्माश्वत्थ-पत्रादि-संस्थानेष्व् अपि हि प्राशस्त्य-वादो  
भगवद्-विग्रह-विशेष-साधर्म्य--भगवच्-चिह्नत्व--  
भगवद्-अनुप्रवेश-विशेषादि--निबन्धन इति तत्र-तत्रैव व्यक्तम् ।

## प्राधान्यम्
अस्ति च -  
"एकान्तिनो महाभागा" इत्य्-आदि-विशेष-विधिः ।  
ततश् च बहुधा विकल्पितेष्व् अपि संस्थानेषु  
तात्पर्य-पर्यालोचनया ऽस्यैव प्रधानत्वम् अवसितम् ।

## सान्तरालता
यच् च कमठ-संस्थानस्योर्ध्व-पुण्ड्रस्य नीरन्धत्वं विहितम्,  
तद् अपि तावन्-मात्र-निष्ठम् एव वचन-बलात् स्वी-क्रियते ।  
अन्यत्र तु सान्तरालत्व-विधेर् निरन्तरालत्व-निषेधस्य च सङ्कोचकाभावात् सान्तरालत्वम् एव **ग्राह्यम्** ।

यच् च दीपाकार-विधि-परं श्रीसात्त्वत-वचनं  
तद् अपि विशेष-विषयम् इति प्राग् एव निर्णीतम् ।  
एवम् अन्यद् अपि भाव्यम् ।  
न च संस्थानान्तरस्य वैष्णवैर् अत्यन्ताननुष्ठाने वचन-विरोधः ;  
एकान्तित्व-रहित-वैष्णव-मात्र-विषयतया ऽपि वचनस्य चरितार्थत्वात् ।+++(4)+++

## नानुकरणम्
> ननु भगवद्-अर्चावतारेषु दीप-शिखाकारोर्ध्व-पुण्ड्रस्य दर्शनात्  
> "यच्-छीलस् स्वामी"ति न्यायेन  
> भागवतैर् अपि तथैवानुष्ठेयम्

इति चेन् न, वचन-विरोधे न्यायस्यानवतारात् ।+++(5)+++  
अन्यथा भगवद्-अनुष्ठित-गोप-कन्योन्मादन--  
स्व-कुल-विनाशन--बुद्ध-समय-प्रवर्तनादेर् अपि प्रसङ्गात् ।

अतो **न** स्वामि-**कृतं** सर्वं भृत्येनाप्य् **आचरणीयम्** ।  
लोके चैतद् एवं द्रष्टव्यम् ।

न च "दीप-शिखाकारम् एवार्चावतारेषु ऊर्ध्वपुण्ड्रं कुर्वीते"ति विधिर् अस्ति,  
येन संस्थानान्तराणि परित्यज्येरन् ।  
यदि च वचनं दृष्टं  
तद् अपि तन्-मात्र-विषयम्  
इति नास्माभिर् अनुष्ठेयम् ।

किं च अलङ्करण-रूपतया हि भगवतस् तद्-धारणम् ;  
तत्र शोभैव प्रधान-भूतेति  
यथा शोभाभिमानस्  
तथैव कुर्वन्तीति किं विरुध्यते ?

## निगमनम्
अतः श्रुत्य्-आदि-विहित-हरिपादादि-संस्थानम् एव  
भागवतैर् **उपादेयम्** इति स्थितम् । 
