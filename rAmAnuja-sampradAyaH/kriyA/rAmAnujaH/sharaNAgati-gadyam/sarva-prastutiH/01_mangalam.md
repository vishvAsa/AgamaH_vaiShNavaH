+++
title = "०१ मङ्गलम्"

+++
<details open><summary>विश्वास-प्रस्तुतिः</summary>

यो नित्यम् अच्युत-पदाम्बु-ज--युग्म-रुक्म-  
व्यामोहतस् तद्-इतराणि तृणाय मेने ।  
अस्मद्-गुरोर् भगवतोऽस्य दयैक-सिन्धोः  
रामानुजस्य चरणौ शरणं प्रपद्ये ॥  
</details>

<details><summary>यदुगिरि-ग्रन्थ-टिप्पनी</summary>

**शरणागतिगद्यम्** - शरणार्थं संसारात् संरक्षणार्थं 'आ - समन्तात् सर्वप्रकारेण', प्रार्थनापूर्वकं 'गतिः'गमनम्-अवलम्बनम्-आत्मसमर्पणम्-शरणागतिः । शरणागतिः - (प्रपत्तिः) - मोक्षसाधनोपायः; तदधिकृत्य कृतं गद्यम् शरणागतिगद्यम् ॥

**तृणाय** - 'मन्यकर्मण्यनादरे विभाषाऽप्राणिषु' (पा.सू.२-३-१७) इति सूत्रेणानादरे द्योत्ये कर्मणि चतुर्थी वा स्यात् । (इति चतुर्थी)
</details>

<details><summary>FX Clooney</summary>

That one who considered every thing as a mere straw opposite the invaluable treasure viz., the lotus feet of acyuta, I surrender to that holy Guru, SrI RamanujAcArya, the veritable Ocean of compassion.
</details>


<details><summary>मूलम्</summary>

यो नित्यमच्युत पदाम्बुजयुग्मरुक्म व्यामोहतस्तदितराणि तृणाय मेने ।  
अस्मद्गुरोर्भगवतोऽस्य दयैकसिन्धोः रामानुजस्य चरणौ शरणं प्रपद्ये ।।
</details>

<details open><summary>विश्वास-प्रस्तुतिः</summary>

वन्दे वेदान्त-कर्पूर-  
चामीकर+++(=सुवर्ण)+++-करण्डकम् ।  
रामानुजार्यम् आर्याणां  
चूडामणिम् अहर्निशम् ॥
</details>

<details><summary>मूलम्</summary>

वन्दे वेदान्त-कर्पूर-  
चामीकर-करण्डकम् ।  
रामानुजार्यम् आर्याणां  
चूडामणिम् अहर्निशम् ॥
</details>

