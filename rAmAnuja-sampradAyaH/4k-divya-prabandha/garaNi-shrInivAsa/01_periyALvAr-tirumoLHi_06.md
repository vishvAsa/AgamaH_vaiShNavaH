ಶ್ರೀಃ

ಶ್ರಿಯೈ ನಮಃ

ನಾಲಾಯಿರ ದಿವ್ಯಪ್ರಬಂಧಂ

\(ಮುದಲಾಯಿರಮ್\)

ಪೆರಿಯಾೞ್ವಾರ್ ತಿರುಮೊೞಿ

\(ತಮಿಳು ಮೂಲ, ಕನ್ನಡದಲ್ಲಿ ಪ್ರತಿಪದಾರ್ಥ, ತಾತ್ಪರ್ಯ, ಮತ್ತು ವಿವರಣೆಯೊಡನೆ\)

ಸಂಪುಟ-2

ಭಾಗ-೫ ಐದನೆಯ ದಶಕ

ವಿಷಯ ಸೂಚಿ

 ಪಾಶುರ ಪುಟ

೧. ಮೊದಲ ತಿರುಮೊೞಿ -ವಾಕ್ಕೂತ್ತೂಯ್ ಮೈ- ೧೦ ೧೩೪

೨. ಎರಡನೆಯ “ -ನೆಯ್ ಕ್ಕೂಡತ್ತೈ ೧೦ ೧೪೮

೩. ಮೂರನೆಯ” -ತುಕ್ಕಚ್ಚುೞಲೈಯೈ ೧೦ ೧೫೯

೪.ನಾಲ್ಕನೆಯ “ -ಶೆನ್ನಿಯೋಙ್ಗು ೧೧ ೧೭೩-೧೮೪

 ಒಟ್ಟು ೪೧ ೫೦ 































ಶ್ರೀಃ

ಶ್ರಿಯೈ ನಮಃ

ಐದನೆಯ ದಶಕ ಮೊದಲ ತಿರುಮೊೞಿ ವಾಕ್ಕೂತ್ತೂಯ್ ಮೈ

೧.ವಾಕ್ಕೂತ್ತೂಯ್ ಮೈಯಿಲಾಮೈಯಿನಾಲೇ ಮಾದವಾ ವುನ್ನೈವಾಯ್ ಕ್ಕೊಳ್ಳಮಾಟ್ಟೇನ್

ನಾಕ್ಕೂನಿನ್ನೈಯಲ್ಲಾಲಱಿಯಾದು ನಾನದಂಜುವನೆನ್ ವಶಮನ್ಱು

ಮೂರ್ ಕ್ಕೂಪ್ಪೇಶುಹಿಱಾನಿವನೆನ್ಱು ಮುನಿವಾಯೇಲುಮೆನ್ ನಾವಿನುಕ್ಕಾಟ್ರೇನ್

ಕಾಕ್ಕೈವಾಯಿಲುಙ್ಕಾಟ್ಟುರೈಕೊಳ್ ವರ್ ಕಾರಣಾ ಕರುಳಕ್ಕೊಡಿಯಾನೇ

ವಾಕ್ಕೂ=ಮಾತಿನ, ತೂಯ್ ಮೈ=ಪಾರಿಶುದ್ಧ್ಯ, ಇಲಾಮೈಯಿನಾಲೇ=ಇಲ್ಲದೆ ಇರುವುದರಿಂದ, ಮಾದವಾ=ಮಾಧವಾ, ಉನ್ನೈ=ನಿನ್ನನ್ನು, ವಾಯ್ ಕ್ಕೊಳ್ಳಮಾಟ್ಟೇನ್=ಸ್ತುತಿಸಲಾರೆ, ನಾಕ್ಕೂ=ನಾಲಗೆಯು, ನಿನ್ನೈ=ನಿನ್ನನ್ನು, ಅಲ್ಲಾಲ್=ಅಲ್ಲದೆ, ಅಱಿಯಾದು=\(ಬೇರೆ ಯಾವುದನ್ನೂ\), ಅರಿಯದು, ಅದು=ಅದನ್ನು ಕುರಿತು, ನಾನ್=ನಾನು, ಅಂಜುವನ್=ಅಂಜುತ್ತೇನೆ, ಎನ್=ನನ್ನ, ವಶಮ್=ವಶ, ಅನ್ಱು=ಅಲ್ಲ, ಮೂರ್ ಕ್ಕೂ=ಮೂರ್ಖನ, ಪೇಶುಹಿನ್ಱಾನ್=ಮಾತನಾಡುತ್ತಿದ್ದಾನೆ, ಇವನ್=ಇವನು, ಎನ್ಱು=ಎಂದು, ಮುನಿವಾಯ್=ಮುನಿಯುವೆ, ಏಲುಮ್=ಆದರೂ, ಎನ್=ನನ್ನ, ನಾವಿನುಕ್ಕೂ=ನಾಲಗೆಯನ್ನು, ಆಟ್ರೇನ್=ಅಂಕೆಗೊಳಿಸಲಾರೆ, ಕಾಕ್ಕೈ=ಕಾಗೆಯ, ವಾಯಿಲುಮ್=ಬಾಯಿಂದಲೂ, ಕಟ್ಟುರೈ=ವಿವೇಕವನ್ನು, ಕೊಳ್ ವರ್=ಗ್ರಹಿಸುವರು, ಕಾರಣಾ=ಕಾರಣನೇ, ಕರುಳನ್=ಹರುಡನ, ಕೊಡಿಯಾನೇ=ಧ್ವಜವುಳ್ಳವನೇ.

ಮಾತಿನಲ್ಲಿ ಶುದ್ಧತೆ ಇಲ್ಲದೆ ಇರುವುದರಿಂದ ಮಾಧವಾ, ನಿನ್ನನ್ನು ಸ್ತುತಿಸಲಾರೆ. ನಾಲಗೆ ನಿನ್ನನ್ನಲ್ಲದೆ ಬೇರೆ ಏನನ್ನೂ ಅರಿಯದು. ಅದನ್ನು ಕುರಿತು ನನಗೆ ಅಂಜಿಕೆ. ಅದು ನನ್ನ ವಶವಾಗಿಲ್ಲ. ಇವನು ಮೂರ್ಖನಂತೆ ಮಾತನಾಡುವನೆಂದು ನೀನು ಮುನಿದರೂ ಸಹ, ನನ್ನ ನಾಲಗೆಯನ್ನು ಅಂಕೆಗೊಳಿಸಲಾರೆ. ಕಾಗೆಯ ಬಾಯಿಂದಲೂ ವಿವೇಕವನ್ನು ಗ್ರಹಿಸುವರು, ಕಾರಣನೇ ಗರುಡಧ್ವಜನೇ\!\(೧\)

ಸೄಷ್ಟಿಯಲ್ಲಿ ಮನುಷ್ಯ ಹೇಗೆ ವಿಶಿಷ್ಟವೋ ಹಾಗೆಯೇ ಮಾತು ಮನುಷ್ಯನ ವೈಶಿಷ್ಟ್ಯ. ಮನಸ್ಸು ಯೋಚಿಸುತ್ತದೆ. ಅದನ್ನು ಬಾಯಿನಾಕಗೆ ಹೊರಹಾಕುತ್ತದೆ. ಅದೇ ಮಾತು. ಮನಸ್ಸು ಏನನ್ನು ಬೇಕಾದರೂ ಯೋಚಿಸಬಹುದು. ಇಂದ್ರಿಯಗಳಿಗೆ ವಶವಾದ ಮನಸ್ಸು ಪ್ರಾಪಂಚಿಕ ವಿಷಯಗಳನ್ನು ಎಂದರೆ ಇಂದ್ರಿಯಗಳಿಗೆ ಒಗ್ಗುವ ವಿಷಯಗಳನ್ನೇ ಕುರಿತು ಯೋಚಿಸುತ್ತಾ ಇರಬಹುದು. ಅವುಗಳನ್ನೇ ನುಡಿಯುತ್ತಿರಬಹುದು. ಅದರಲ್ಲಿಯೇ ಆಸಕ್ತಿಯನ್ನು ತುಂಬಿಕೊಂಡು ಆನಂದಿಸುತ್ತಿರಬಹುದು. ಅದಕ್ಕೆ ಬದಲಾಗಿ ಮನಸ್ಸು ಆಧ್ಯಾತ್ಮಿಕ ವಿಷಯಗಳಲ್ಲಿ ಆಸಕ್ತಿಹೊಂದಿ ಅವುಗಳನ್ನುಕುರಿತು ನುಡಿಸಬಹುದು, ಭಗವಂತನನ್ನು ಕುರಿತು ಯೋಚಿಸುತ್ತಾ ಆ ವಿಷಯವನ್ನು ಬಾಯಿಂದ ಆಡಿಸುತ್ತಿರಬಹುದು. ಮಾತಿನ ಶುದ್ಧಾಶುದ್ಧತೆಗೆ ಹಿನ್ನೆಲೆ ಹೀಗಿರಬಹುದು. ಪ್ರಾಂಚಿಕ ವಿಷಯಗಳೇ ಹೊರಬರುತ್ತಿದ್ದರೆ ಮಾತಿನ ಶುದ್ಧತೆ ಅದಲ್ಲ. ಭಗವದ್ವಿಷಯಕವಾದ ಮಾತು ಶುದ್ಧವಾದ ಮಾತು.

ಯಾವುದನ್ನೇ ಆಗಲಿ, ಮುಚ್ಚುಮರೆಇಲ್ಲದಂತೆ, ಇದ್ದದ್ದೂ ಇದ್ದಂತೆ , ಕಂಡದ್ದು ಕಂಡಂತೆ, ವಿಷಯವನ್ನು

೧೩೫

ವಿವರಿಸುವುದಾದರೆ, ಅದು ಸತ್ಯದ ಪ್ರತಿಪಾದನೆಯಾಗುತ್ತದೆ. ಹೇಳಬೇಕಾದದ್ದನ್ನು ಹೇಳದೆ ಮಾತನ್ನು ಮರೆಮಾಚಿ ಆಡುವುದರಿಂದ ಸತ್ಯವನ್ನಾಡಿದಂತೆ ಆಗುವುದಿಲ್ಲ. ಆದರೆ, ಧರ್ಮಸೂಕ್ಷ್ಮವನ್ನರಿತು ಪ್ರಿಯವಾದ ಸತ್ಯವನ್ನು ಆಡುವುದು, ಆಡುವ ಮಾತನ್ನು ಮೃದುವಾಗಿ, ಹಿತವಾಗಿ ಸಂತೋಷಕರವಾಗಿ ಮಾತನಾಡುವುದು ಮಾತಿನಶುದ್ಧತೆ. ಕೋಫ,ದರ್ಪ, ಆಶೆ,ಅಹಂಕಾರ, ಅಸೂಯೆ ಮುಂತಾದ ದೋಷಗಳಿಂದ ತುಂಬಿದ ಮಾತುಗಳನ್ನಾಡುತ್ತಾ, ಇತರರನ್ನು ಕ್ತೆಗಳುತ್ತಾ ತಾನು ಹರ್ಷಿಸುವುದು ಶುದ್ಧತೆ ಇಲ್ಲದ ಮಾತು.

ನಡೆ,ನುಡಿ, ಮನಸ್ಸುಗಳ ಬಗ್ಗೆ ಏಕತೆಯೆ ಸಜ್ಜತೆಯ ಕುರುಹು.

ಮನುಷ್ಯನೆನಿಸಿದ ತಾನು ಭಗವಂತನಲ್ಲಿ ಭಕ್ತಿಮಾಡುವಾಗ, ತನ್ನಲ್ಲಿ ಹೇಳತೀರದಷ್ಟು ದೋಷಗಳು ತುಂಬಿವೆಯೆಂದು ತನ್ನನ್ನು ಹಳಿದುಕೊಳ್ಳುವುದು, ಸಕಲ ಸದ್ಗುಣಪರಿಪೂರ್ಣನೆಂದೂ ಹೊಗಳಿಹಾಡುವುದು ಅನನ್ಯ ಭಕ್ತನ ರೀತಿ.ಅದು ತನ್ನ ದೀನತೆಯನ್ನು ವ್ಯಕ್ತಪಡಿಸುವುದು. ಶುದ್ಧಸಾತ್ವಕನಾಗಿ ನಡೆದುಕೊಳ್ಳುತ್ತಾ ತನ್ನ ವಿನೀತಭಾವವನ್ನು ಕಾಯಾವಾಚಾಮನಸಾ ವ್ಯಕ್ತಪಡಿಸುತ್ತಾ ಬರುವುದರಿಂದ ತಾನು ಭಗವಂತನಲಿ ಶರಣಾಗತನೆಂದು ಕಾರ್ಯತಃ ತೋರಿಕೊಂಡಂತೆ. ಆೞ್ವಾರರು ಈ ಬಗೆಯವರು. ತಾವು ನಾಲಗೆ ಶುದ್ಧಿಯಿಲ್ಲದವರೆಂದು ಹೇಳಿಕೊಳ್ಳುವರು. ಆದರೆ ಅವರ ಬಾಯಲ್ಲಿ ಸದ ಅನಾಮಜಪವೇ. “ನನ್ನ ನಾಲಗೆ ನಿನ್ನನ್ನಲ್ಲದೆ ಬೇರೆ ಏನನ್ನೂ ಅರಿಯದು”ಎನ್ನುತ್ತಾರೆ. ನಿಜವಾಗಿ ಇದು ನಾಲಗೆ ಶುದ್ಧತೆ ಇಲ್ಲದಿರುವುದೇ? ಯಾವ ಸಮಯದಲ್ಲಿ ಅದು ತಿರುಗಿಬೀಳುವುದೋ, ಯಾವ ಸಮಯದಲ್ಲಿ ತಪ್ಪು ಆಡುವುದೋ, ಯಾವ ಸಮಯದಲ್ಲಿ ಪಾಪಮಾಡುವುದೋ, ಯಾವ ಸಮಯದಲ್ಲಿ ಭಗವಂತನಲ್ಲಿ ಅದರಿಂದ ಅಪಚಾರವಾಗುವುದೋ –ಎಂಬುದೇ ಆೞ್ವಾರರ ಶಂಕೆ. ನಾಲಗೆಯ ಬಗೆಗೆ ಅದೇ ಅವರ ಅಂಜಿಕೆ.

ಆಡಬೇಕಾದದ್ದನ್ನು, ಎಷ್ಟು ಆಡಬೇಕೋ ಅಷ್ಟನ್ನೇ ಮಿತವಾಗಿ ಆಡುತ್ತಾ, ಆಡಬಾರದ್ದನ್ನು ಆಡದಂತೆಯೇ ಇರುವುದಾದರೆ, ನಾಲಗೆಯನ್ನು ಅಂಕೆಯಲ್ಲಿಟ್ಟುಕೊಂಡಂತೆ. ಅಂಕೆ ತಪ್ಪಿದರೆ,ಮಾತುಸ್ವೇಚ್ಛೆಯಾದರೆ, ಹದಕೆಟ್ಟು ಮಾತುಹೊರಟರೆ-ಆಗ ನಾಲಗೆಗೆ ಕಡಿವಾಣವಿಲ್ಲದ್ದಾಗುತ್ತವೆ. ಆೞ್ವಾರರಿಗೆ ನಾಲಗೆಯ ವಿಷಯದಲ್ಲಿ ಎಲ್ಲೂ ಇಲ್ಲದ ಭಯ, ಭಗವನ್ನಾಮಸ್ಮರಣೆಯಲ್ಲಿ ನಿರತರಾಗಿರುವ ತಮ್ಮನ್ನು ತಮ್ಮ ನಾಲಗೆ ಕ್ರಮತಪ್ಪಿ ನಡೆದು ಎಲ್ಲಿಪಾಪದ ಹಾದಿಗೆ ಒಯ್ದು ಬಿಡುವುದೋ ಎಂಬುದೇ ಭಯ\!

ಭಗವಂತನಲ್ಲಿ ಪೂರ್ಣಶರಣಾದವನಿಗೆ ಯಾವ ಭಯವೂ ಇಲ್ಲ. ಆೞ್ವಾರರಿಗೆ ಇದರಲ್ಲಿ ದೃಢವಾದ ನಂಬಿಕೆ ಇದೆ. ಆದರೂ ಸಹ, ನಾಲಗೆಯ ಅಪಚಾರದಿಂದ, ಕೆಟ್ಟ ಮಾತುಗಳು ಬಾಯಿಂದ ಹೊರಬಿದ್ದು ತಮ್ಮನ್ನು ಅಪವಿತ್ರನನ್ನಾಗಿ ಮಾಡಿಬಿಡಬಹುದಲ್ಲಾ, ಕೆಡಿಸಿಬಿಡಬಹುದಲ್ಲಾ ಎಂಬ ಶಂಕೆ ಅವರನ್ನು ಬಾಧಿಸುತ್ತದೆ. ಭಗವಂತನಲ್ಲಿ ತಮ್ಮ ಈ ಸ್ಥಿತಿಯನ್ನು ನಿವೇದಿಸಿಕೊಳ್ಳೂತ್ತಾರೆ. ಅವರ ಮಾತಿನಲ್ಲಿ ಒಂದಕ್ಕೊಂದು ಹೊಂದದೆ ಇರುವ ಆಭಾಸಗಳಿವೆ. ತಾನು ಮೂರ್ಖನಂತೆ ಮಾತನಾಡುತ್ತಿರುವೆನೋ ಹೇಗೋ ಎಂಬ ಯೋಚನೆ ಬರುತ್ತದೆ. ಆದರೂ ಸಹ, ಭಗವಂತ ತಮ್ಮನ್ನು ಕೈಬಿಡದೆ ಉದ್ಧರಿಸುತ್ತಾನೆ ಎಂಬ ದೃಢವಿಶ್ವಾಸ ಅವರಲ್ಲಿದೆ.

ಆಭಾಸವಾದಅಂದರೆ ವೇದಾಂತ. ಅವರ ಆತ್ಮವಿಶ್ವಾಸದ ದೃಢತೆ-ಅದೂ ಅಲ್ಲದೆ ವಿಷ್ಣುಚಿತ್ತರು ಮಾತ್ರವಲ್ಲದೆ ರಂಗನಾಥರ ಮಾವನವರೂ ಅವರೇ ಈ ರೀತಿಹೇಳಬೇಕಾದರೆ ನಾವು ಎಷ್ಟೂ ಮಾತ್ರದವರು ಎಂಬುದನ್ನು ಯೋಚಿಸಿ, ನಿಷ್ಠೆಯಿಂದ ನಡೆಯದಿದ್ದರೆ ಅವನ \(ಮಾಯಾದಿಪರಮಾನಂದಂ\)ನಿಂದ ಬಹಳ ದೂರ.

“ಕಾಗೆಯ ಬಾಯಿಂದಲೂ ವಿವೇಕವನ್ನು ಗ್ರಹಿಸುವರು”- ಆೞ್ವಾರರು ಈ ಸುಂದರವಾದ ರೂಪಕವನ್ನು ಇಲ್ಲಿ ಬಳಸಿದ್ದಾರೆ. ಇದು ಅನುಭವದ ಮಾತು. ಜಾಣನಾಣ್ಣುಡಿ. ಕಾಗೆಯ ಬಾಯಿಂದ ಹೊರಡುವುದು ಕರ್ಕಶವಾದ ಶಬ್ದ. ಕಿವಿಗೆ ಇಂಪಿಲ್ಲದ್ದು. ಮನಸ್ಸಿಗೆ ಹಿತವಿಲ್ಲದ್ದು. ಅಂಥ ಕೆಟ್ಟಕೂಗಿನಿಂದಲೂ ಸಹ ಕೆಲವೊಮ್ಮೆ ವಿವೇಕವನ್ನು ಗ್ರಹಿಸುವವರು ಬುದ್ಧಿವಂತರು. ಅದು ಅವರ ಹಿರಿಮೆ. ಈಗ ಕಾಗೆಯಂತೆ ಆೞ್ವಾರರು. ಅವರ ಬಾಯಿಂದ ಹೊರಡುವ ಮಾತು ಹಿತವಲ್ಲದ ಪುರುಷವಾಕ್ಯ, ಅದನ್ನು ಒಳ್ಳೆಯದೆಂದೇ ಗ್ರಹಿಸುವವನು ಭಗವಂತ. ಕೆಟ್ಟದ್ದನ್ನೆಲ್ಲಾ ಮರೆತು, ಒಳ್ಳೆಯದು ಎಷ್ಟೇ ಅಲ್ಪವಾಗಿದ್ದರೂ ಅದನ್ನೇ ಮಹತ್ತಾದದ್ದೆಂದು ಭಾವಿಸಿ, ಕೆಟ್ಟದ್ದಕ್ಕಾಗಿ ಅವರನ್ನು ಶಿಕ್ಷಿಸದೆ, ಪರಮ ಔದಾರ್ಯದಿಂದ ಅವರನ್ನು ರಕ್ಷಿಸುವವನು ಭಗವಂತ. ಈ ವಿಷಯವನ್ನೇ ಆೞ್ವಾರರು ಇಲ್ಲಿ ರೂಪಕದ ರೀತಿಯಲ್ಲಿ ನಿವೇದಿಸಿರುವುದು.

ಕಾಕಷಕ್ಷಧರಂ ದೇವಂ-ಶ್ರೀರಾಮಚಂದ್ರ.

ಭಗವಂತ ಸಕಲ ವಿಭೂತಿಗಲಿಗೂ ನಾಯಕ; ಆದ್ದರಿಮ್ದ “ಮಾಧವ”. ಸೃಷ್ಟಿಸ್ಥಿತಿ

೧೩೬

ಲಯಗಳಿಗೆ ಅವನೇ ಕಾರಣನು. ಆದ್ದರಿಂದ ಅವನು “ಕಾರಣ”. ಆಶ್ರಿತರನ್ನು ಕೈಬಿಡದೆ ಸಂರಕ್ಷಿಸುವೆನೆಂದು ಫಣತೊಟ್ಟಿರುವುದರಿಂದ ಅದರ ಗುರುತಾಗಿ ಗರುಡನನ್ನು ತನ್ನ ಧ್ವಜಲಾಂಛನವಾಗಿ ಉಳ್ಳವನು. ಆದ್ದರಿಂದ, ಅವನು “ಗರುಡಧ್ವಜ”

ಗರುಡಧ್ವಜಾಯ ತಾಕುತ್ರಯೋಪ ಶಮನಾಯ ಭವೌಷಧಾಯ|

೨. ಶೞಕ್ಕೂನಾಕ್ಕೊಡು ಪುನ್ ಕವಿಶೊನ್ನೇನ್ ಶಙ್ಗು ಚಕ್ಕರಮೇನ್ದುಕೈಯಾನೇ

ಪಿೞೈಪ್ಪರಾಹಿಲುಮ್ ತಮ್ಮಾಡಿಯಾರ್ ಶೊಲ್ಲಪೊಱುಪ್ಪದು ಪೆರಿಯೋರ್ ಕಡನನ್ಱೇ

ವಿೞಿಕ್ಕೂಮ್ ಕಣ್ಣಿಲೇನ್ನಿನ್ ಕಣ್ ಮಟ್ರಲ್ಲಾಲ್ ವೇಱೊರೋಡೆನ್ ಮನಮ್ ಪಟ್ರಾದು,

ಉೞೈಕ್ಕೋರ್ ಪುಳ್ಳಿಮಿಹೈಯನ್ಱುಕಣ್ಡಾಯ್ ಊೞಿಯೇೞುಲಹುಣ್ಡುಮಿೞ್ ನ್ದಾನೇ

ಶೞಕ್ಕೂ=ದೋಷಪೂರ್ಣವಾದ, ನಾಕ್ಕೊಡು=ನಾಲಗೆಯಿಂದ, ಪುನ್=ಅಲ್ಪವಾದ, ಕವಿ=ಕವಿತೆಯನ್ನು, ಶೊನ್ನೇನ್=ಹಾಡಿದೆನು, ಶಙ್ಗು=ಶಂಖವನ್ನು, ಚಕ್ಕರಮ್=ಚಕ್ರವನ್ನು, ಏನ್ದು=ಧರಿಸಿರುವ, ಕೈಯಾನೇ=ಕೈಗಳವನೇ, ಪಿೞೈಪ್ಪರ್=ತಪ್ಪುಮಾಡಿದವರು, ಆಹಿಲುಮ್=ಆದರೂ, ತಮ್=ತಮ್ಮ, ಅಡಿಯಾರ್=ಸೇವಕರ, ಶೊಲ್ಲ=ಮಾತನ್ನು, ಪೊಱುಪ್ಪದು=ಸಹಿಸುವುದು, ಪೆರಿಯೋರ್=ಹಿರಿಯರ, ಕಡನ್=ಕರ್ತವ್ಯ, ಅನ್ಱೇ=ಅಲ್ಲದೆ, ಮಟ್ರು=ಬೇರೆ, ವಿೞಿಕ್ಕುಮ್=ತೆರೆದಿರುವ, ಕಣ್=ಕಣ್ಣು, ಇಲೇನ್=ಇಲ್ಲದವನಾಗಿದ್ದೇನೆ, ವೇಱು=ಇತರ, ಒರುವರೋಡು=ಒಬ್ಬರೊಡನೆಯೂ, ಎನ್=ನನ್ನ, ಮನಮ್=ಮನಸ್ಸು, ಪಟ್ರಾದು=ಆಶ್ರಯಿಸದು, ಉೞೈಕ್ಕೂ=ಜಿಂಕೆಗೆ, ಓರ್=ಒಂದು, ಪುಳ್ಳಿ=ಚುಕ್ಕೆಯು\(ಮಚ್ಚೆಯು\) ಮಿಹೈ=ಹೆಚ್ಚು, ಅನ್ಱು=ಅಲ್ಲ, ಕಣ್ಡಾಯ್=ಕಂಡೆಯಾ\! ಊೞಿ=ಪ್ರಳಯಕಾಲದಲ್ಲಿ, ಏೞು=ಏಳು, ಉಲಹು=ಲೋಕಗಳನ್ನು, ಉಣ್ಡು=ನುಂಗಿಬಿಟ್ಟು, ಉಮಿೞ್ ನ್ದಾನೇ=ಉಗುಳಿದವನೇ.

ದೋಷಪೂರ್ಣವಾದ ನಾಲಗೆಯಿಂದ ಅಲ್ಪವಾದ ಕವಿತೆಯನ್ನು ಹಾಡಿದೆನು. ಶಂಖ್ಹಚಕ್ರಗಳನ್ನು ಧರಿಸಿದ ಕೈಗಳವನೇ\! ತಪ್ಪುಮಾಡೀದವರಾದರೂ ತಮ್ಮ ಸೇವಕರ ಮಾತನ್ನು ಸಹಿಸುವುದು ಹಿರಿಯ ಕತ್ಯವ್ಯವಲ್ಲವೇ? ನಿನ್ನ ಕಣ್ಣುಗಳನ್ನಲ್ಲದೆ ಬೇರೆ ತೆರೆದ ಕಣ್ಣುಗಳಿಲ್ಲದವನಾಗಿದ್ದೇನೆ. ಬೇರೊಬ್ಬರಲ್ಲಿಯೂ ನನ್ನ ಮನಸ್ಸು ಆಶ್ರಯಿಸದು. ಜಿಂಕೆಗೆ ಇನ್ನೊಂದು ಮಚ್ಚೆ ಹೆಚ್ಚೇನೂ ಅಲ್ಲ, ಕಂಡೆಯಾ? ಪ್ರಳಯಕಾಲದಲ್ಲಿ ಏಳುಲೋಕಗಳನ್ನೂ ನುಂಗಿಬಿಟ್ಟು ಮತ್ತೆ ಉಗುಳಿದವನೇ\!\(೨\)

ಕರಾರ ವಿಂದೇನ ಪದಾರವಿಂದಂ...

ಶಂಖಚಕ್ರಧಾರಿಯಾದ ಭಗವಂತ ದಿವ್ಯಸುಂದರ ಮೂರ್ತಿ. ಆೞ್ವಾರರು ತಮ್ಮ ಅಲ್ಪಶಕ್ತಿಯಿಂದಲೇ ಭಗವಂತನನ್ನು ಕುರಿತು ಕವಿತೆಯನ್ನು ರಚಿಸಿದರು. ನಾಲಗೆ ಒಪ್ಪವಿಲ್ಲದಿರುವಾಗ ಅದರಿಂದ ಹೊರಬೀಳುವ ಮಾತೂ ಅಶುದ್ಧವೇ. ಅವರು ಹಾಡಿದ ಪಾಶುರಗಳೂ ದೋಷಪೂರ್ಣವೇ? ಸಕಲ ಸದ್ಗುಣಪರಿಪೂರ್ಣನಾದ ಭಗವಂತನನ್ನುದ್ದೇಶಿಸಿ ಹೀಗೆಲ್ಲಾ ವಕ್ಶುದ್ಧಿಯಿಲ್ಲದಂತೆ ಬರೆಯಬಹುದೇ? ಮನಸ್ಸಿನಲ್ಲಿ ಹಿಡಿದಿಡಲಾರದೆ ಉಕ್ಕಿ ಹರಿಯುವ

೧೩೭

ಭಕ್ತಿಭಾವವೂ ಖವಿತಾಕುತೂಹಲವೂ ಅವರನ್ನು ಪ್ರೇರಿಸಿದ ಶಕ್ತಿಗಳು. ತಮ್ಮ ಬರವಣಿಗೆಯಲ್ಲಿ ಕೊರತೆಯಿದೆಯೆಂದು ಅವರಿಗೆ ಗೊತ್ತು. ಆದ್ದರಿಂದ, ಅವರು ಭಗವಂತನಲ್ಲಿಯೇ ಅರಿಕೆ ಮಾಡಿಕೊಂಡರು. ತಾವು ಕಿಂಕರರು, ತಮಗೆ ಒಡೆಯನುಭಗವಂತ. ಕಿಂಕರರು ತಪ್ಪುಮಾಡಿದರೆ ಹಿರಿಯರಾದವರು ಸಹಿಸಕೊಳ್ಳಬೇಕು. ಅದು ಅವರ ಹಿರಿಮೆಯನ್ನು ತೋರಿಸುತ್ತದೆ. ತಾವು ಎಷ್ಟೇ ಅಲ್ಪವಾಗಿ ಬರೆದಿದ್ದರೂ ಸಹ, ಭಗವಂತನು ಅದನ್ನು ಒಪ್ಪಿಕೊಳ್ಳುವುದು ಅವನ ಸೌಜನ್ಯವಲ್ಲವೇ? ಆೞ್ವಾರರಿಗೆ ಮುಖ್ಯವಾದ ಕೃಪಾಶ್ರಯವೇ ಭಗವಂತ. ಭಗವಂತನ ಕಟಾಕ್ಷವೊಂದೇ ಅವರಿಗೆ ಗುರಿ. ಮಿಕ್ಕಯಾವ ಆಶ್ರಯವೂ ಅವರಿಗೆ ಬೇಡ. ಅವರ ಮನಸ್ಸೂ ಭಗವಂತನನ್ನು ಆಶ್ರಯಿಸಿದೆ. ಬೇರೆ ಏನೂ ಅದಕ್ಕೆ ಬೇಡ. ಭಗವಂತನ ಶಕ್ತಿ ಅಪಾರ. ಪ್ರಳಯಬಂದಾಗ ಇಡಿಯ ಬ್ರಹ್ಮಾಂಡವನ್ನೇ ನುಂಗಿಬಿಡುತ್ತಾನೆ. ಅದನ್ನು ತನ್ನ ಹೊಟ್ಟೆಯಲ್ಲಿ ಬೀಜರೂಪದಲ್ಲಿ ಅಡಗಿಸಿ ಇಟ್ಟುಕೊಳ್ಳೂತ್ತಾನೆ. ಮತ್ತೆ ಸೃಷ್ಟಿಮಾಡಬೇಕೆಂಬ ಸಂಕಲ್ಪಮಾಡಿದಾಗ ಅದನ್ನು ತನ್ನ ಹೊಟ್ಟೆಯಿಂದ ಹೊರಗೆ ಹಾಕುತ್ತಾನೆ. ಅದನ್ನ್ ಉಜ್ಜೀವನಗೊಳಿಸುತ್ತಾನೆ. ಅಂಥವನು ತನ್ನನ್ನು ರಕ್ಷಿಸನೇ? ತನ್ನ ತಪ್ಪನ್ನು ಮನ್ನಿಸನೇ?

ಕ್ಷಮಾ ದಮಾದಿಗುಣಸಮ್ಫತ್ತುಗಳ ಗಣಿ ಪರಮಾತ್ಮ- ಅದಲ್ಲದೆ ಸೌಶೀಲ್ಯ, ಸೌಲಭ್ಯ, ವಾತ್ಸಲ್ಯಗಳೂ ಉಂಟು.

ಶ್ರೀಹಯಗ್ರೀವ, ಹಿರಣ್ಯಗರ್ಭ ಅವತಾರಗಳು-\(ವ್ಯೂಹಾವತಾರಗಳು ನಿತ್ಯ ಭಕ್ತಜ್ಞಾನಿಗಳ ಉದ್ಧಾರಕ್ಕಾಗಿಯೇ ಎನ್ನುವರು ತಿಳಿದವರು- ಅನಿರುದ್ಧನೊಂದಿಗೆ ಎಲ್ಲಾ ಅವತಾರಗಳೂ ಮುಕ್ತಾಯ- ಮಿಕ್ಕುದು, ಪರಬ್ರಹ್ಮ-ಪರತತ್ತ್ವ.

“ಜಿಂಕೆಗೆ ಇನ್ನೊಂದು ಮಚ್ಚೆ ಹೆಚ್ಚೇ?” –ಇದೊಂದು ಸುಂದರವಾದ ಉಪಮಾನ. ಮೊದಲೇ ಅದು ಮಚ್ಚೆಗಳ ಜಿಂಕೆ. ಅದರ ಮೈತುಂಬ ಮಚ್ಚೆಗಳು. ಅವೇ ಲೆಕ್ಕವಿಲ್ಲದಷ್ಟು.ಅವುಗಳ ಜೊತೆಗೆ ಇನ್ನೊಂದು ಮಚ್ಚೆ ಹೆಚ್ಚಾದರೆ ಏನಂತೆ? ಅದನ್ನೂ ಅದು ಸಹಿಸಿಕೊಳ್ಳದೇ? ಹಾಗೆಯೇ, ಆೞ್ವಾರರು ಲೆಕ್ಕವಿಲ್ಲದಷ್ಟು ದೋಷಗಳನ್ನುಳ್ಳವರು. ತಪ್ಪುತಪ್ಪಾಗಿ ಕವಿತ್ವವನ್ನು ರಚಿಸಿದರೆಂಬ ಇನ್ನೊಂದು ದೋಷವನ್ನು ಹೆಚ್ಚಿಸಿಕೊಂಡದ್ದರಿಂದ ಆಗುವ ಬಾಧಕವೇನಿಲ್ಲ. ಇಷ್ಟೆಲ್ಲ ದೋಷಗಳನ್ನು ಸಹಿಸಿಕೊಂಡ ಭಗವಂತ ಅವರ ಇನ್ನೊಂದು ದೋಷವನ್ನೂ ಸಹಿಸಿಕೊಳ್ಳಲಾರನೇ?

ಭಗವಂತನ ಸಾಕ್ಷಾತ್ಕಾರವಾಗಿರುವವರಲ್ಲಿ ದೋಷವೆಲ್ಲಿಹುದು-ಕವಿತೆಗೆ ಮೂಲ ಅವರ ಸಂಶ್ಲೇಷ-ವಿಶ್ಲೇಷ-ಅವರು ಭಗವಂತನ ವಿರಹವನ್ನು ಸಹಿಸದೇ ಹಾಡಿರುವುದೆಲ್ಲಾ ಅತ್ಯುನ್ನತ ಮಟ್ಟದ ಕವಿತೆ. “ನಾ ಋಷಿಃ ಕುರುತೇಕಾವ್ಯಂ”ಆದ್ದರಿಂದಲೇ ಆಳ್ವಾರ್ ರಳಿಗೆ ಜಗತ್ತಿನ ಕುಲಗೋತ್ರಗಳ ಜಂಜಟ ಎಳ್ಳಷ್ಟೂ ಇಲ್ಲ-ಆದರೆ ಅವರ ಕೃತಿಗಳಲ್ಲೋ ಭಗವಂತನದೇ ಲೋಕೋದ್ಧಾರಕ್ಕಾಗಿ-ಆತ್ಮೋದ್ಧಾರಕ್ಕಾಗಿ ಅಲ್ಲ-ಅದು ಪ್ರಬಂಧಗಳನ್ನು ಪರಮಾತ್ಮನೇ ಹುಡುಕಿಕೊಂಡು ತಿರುಗುವವನೆಂಬುದು ಪರಮಾತ್ಮನ ಉತ್ಸವದ ಶಿಷ್ಟಾಚಾರದಲ್ಲಿ ಸುವ್ಯಕ್ತ.

೩. ನನ್ ಮೈತೀಮಿಹಳೊನ್ಱುಮಱಿಯೇನ್ ನಾರಣಾವೆನ್ನುಮಿತ್ತನೈಯಲ್ಲಾಲ್

ಪುನ್ ಮೈಯಾಲುನ್ನೈಪ್ಪುಳ್ಳುವಮ್ ಪೇಶಿ ಪ್ಪುಹೞ್ ವಾನನ್ಱುಕಣ್ಡಾಯ್ ತಿರುಮಾಲೇ,

ಉನ್ನುಮಾಱುನ್ನೈಯೊನ್ನುಮಱಿಯೇನ್ ಓವಾದೇ ನಮೋನಾರಣಾವೆನ್ಬನ್

ವನ್ ಮೈಯಾವದುನ್ ಕೋಯಿಲ್ ವಾೞುಮ್ ವೈಟ್ಟಣವನೆನ್ನುಮ್ ವಣ್ ಮೈಕಣ್ಡಾಯ್

ನಾರಣಾ=ನಾರಾಯಣಾ, ಎನ್ನುಮ್=ಎಂಬ, ಇತ್ತನೈ=ಇಷ್ಟುಮಾತ್ರ, ಅಲ್ಲಾಲ್=ಅಲ್ಲದೆ, ನನ್ ಮೈ=ಒಳ್ಳೆಯದು, ತೀಮೈ ಹಳ್=ಕೆಟ್ಟದ್ದು, ಇವುಗಳು, ಒನ್ಱುಮ್=ಒಂದನ್ನೂ, ಅಱಿಯೇನ್=ಅರಿಯೆನು, ಪುನ್ ಮೈಯಾಲ್=ಅಲ್ಪತನದಿಂದ, ಉನ್ನೈ=ನಿನ್ನನ್ನು ಕುರಿತು, ಪುಳ್ಳುವಮ್=ಕಪಟದ ಮಾತುಗಳನ್ನು, ಪೇಶಿ=ಹೇಳಿ, ಪುಹೞ್ ವಾನ್=ಹೊಗಳುವವನು, ಅನ್ಱು=ಅಲ್ಲ, ಕಣ್ಡಾಯ್=ಕಂಡೆಯಾ, ತಿರುಮಾಲೇ=ಲಕ್ಷ್ಮೀನಾಥನೇ, ಉನ್ನೈ=ನಿನ್ನನ್ನು, ಉನ್ನುಮ್=ಚಿಂತಿಸುವ, ಆಱು=ಬಗೆಯನ್ನು, ಒನ್ನುಮ್=ಸ್ವಲ್ಪವೂ, ಅಱಿಯೇನ್=ಅರಿಯೆನು, ಓವಾದೇ=ತಡೆಯಿಲ್ಲದಂತೆ ಯಾವಾಗಲೂ, ನಮೋ ನಾರಣಾ ಎನ್ಬನ್=ನಮೋ ನಾರಾಯಣಾಯ ಎನ್ನುತ್ತೇನೆ,

೧೩೮

ವನ್ ಮೈ=ಶಕ್ತಿ, ಆವದು=ಆದರೋ, ಉನ್=ನಿನ್ನ, ಕೋಯಿಲಿಲ್=ದೇವಾಲಯದಲ್ಲಿ, ವಾೞುಮ್=ವಾಸಮಾಡುವ, ವೈಟ್ಟವನ್=ವೈಷ್ಣವನು, ಎನ್ನುಮ್=ಎಂಬ, ವನ್ ಮೈ=ಶಕ್ತಿಯೇ, ಕಣ್ಡಾಯ್=ಕಂಡೆಯಾ.

ನಾರಾಯಣಾ ಎಂಬಿಷ್ಟು ಮಾತ್ರವಲ್ಲದೆ ಒಳ್ಳೆಯದನ್ನಾಗಲಿ ಕೆಟ್ಟದ್ದನ್ನಾಗಲಿ ಒಂದನ್ನೂ ಅರಿಯೆನು. ಅಲ್ಪತನದಿಂದ ನಿನ್ನನ್ನು ಕುರಿತು ಕಪಟದ ಮಾತುಗಳನ್ನಾಡಿ ಹೊಗಳುವವನಲ್ಲ ಕಂಡೆಯಾ. ಲಕ್ಷ್ಮೀನಾಥನೇ ನಿನ್ನನ್ನು ಚಿಂತಿಸುವ ಬಗೆಯನ್ನು ಸ್ವಲ್ಪವೂ ಅರಿಯೆನು. ತಡೆಯಿಲ್ಲದೆ ಯಾವಾಗಲೂ ನಮೋನಾರಾಯಣಾ ಎನ್ನುತ್ತೇನೆ. ನನ್ನ ಶಕ್ತಿಯೆಲ್ಲಾ ನಿನ್ನ ದೇವಾಲಯದಲ್ಲಿ ವಾಸಮಾಡುವ ವೈಷ್ಣವನು\(ನಾನು\)ಎಂಬ ಶಕ್ತಿಯೇ ಕಂಡೆಯಾ?\(೩\)

ಮಗುವಿನ ಮುಗ್ಧತೆ ಆೞ್ವಾರರದು. ತನ್ನನ್ನು ಎತ್ತಿಆಡಿಸಿ ಸಲಹುವವಳು “ತಾಯಿ” ಎಂದು ಮಗು ಹೇಗೆ ದೃಢವಾಗಿ ನಂಬುವುದೋ ಹೇಗೆ ಆ ವಿಷಯದಲ್ಲಿ ಸ್ವಲ್ಪವಾದರೂ ಅದು ಸಂಶಯಪಡುವುದಿಲ್ಲವೋ ಹಾಗೆಯೇ ಭಗವಂತನ ವಿಷಯದಲ್ಲಿ ಆೞ್ವಾರರು. ನಾರಾಯಣನೇ ಪರತತ್ತ್ವ. ನಾರಾಯಣನನ್ನು ಆಶ್ರಯಿಸಬೇಕು. “ನಮೋನಾರಾಯಣ”ಎಂದು ಸದಾ ಉಚ್ಚರಿಸುತ್ತಾ ಇರಬೇಕು-ಸರಳವಾದ ಇಷ್ಟರಲ್ಲಿ ಅವರ ನಂಬಿಕೆಯ ಬುನಾದಿ. “ನಾರಾಯಣ”ಎಂಬುದರ ಹೊರತು ಅವರಿಗೆ ಮತ್ತೇನೂ ತಿಳಿಯದು. ಹಾಗೆ, ನಂಬುವುದರಿಂದಲೂ, ಅನುಸಂಧಾನ ಮಾಡುವುದರಿಂದಲೂ, ಆಶ್ರಯಿಸುವುದರಿಂದಲೂ ತಮಗೆ ಬರುವ ಒಳಿತೇನು ಎಂಬುದನ್ನಾಗಲಿ, ಹಾಗೆ ಮಾಡದಿದ್ದರೆ ತಮಗೆ ಆಗುವ ಕೆಡಕೇನು ಎಂಬುದನ್ನಾಗಲಿ ಅವರು ಅರಿಯರು. ಅಷ್ಟು ಸರಳವಾದ ನಂಬಿಕೆ ಅವರದು. ಅವರ ಮಾತುಗಳಲ್ಲಿ ಸುಳ್ಳು ತಟವಟಗಳಿಲ್ಲ; ಕಪಟದ ವಂಚನೆಗಳಿಲ್ಲ. ತಮಗೆ ಎಷ್ಟು ಗೊತ್ತಿದೆಯೋ ಹೇಗೆ ಗೊತಿದೆಯೋ ಅಷ್ಟನ್ನು ಹಾಗೆಯೇ ಅವರು ಹೇಳುರುವುದು. ಆದ್ದರಿಂದ, ಅವರ ಕೃತಿಯಲ್ಲಿ ಮನಬಂದಂತೆ ಹೊಗಳಿಕೆಯ ಮಾತುಗಳಿಲ್ಲ. ಏಕಾಂತ ಸ್ಥಳದಲ್ಲಿ ಕುಳಿತು ಧ್ಯಾನಯೋಗದ ರೀತಿಯಲ್ಲಿ ಭಗವಂತನನ್ನು ಕುರಿತು ಚಿಂತನೆನಡಸುವುದು ಅವರಿಗೆ ತಿಳಿಯದು. ಅವರಿಗೆ ತಿಳಿದಿರುವ ಮಾರ್ಗವೊಂದೇ-“ನಮೋನಾರಾಯಣಾ”ಎಂಬ ತಿರುಮಂತ್ರವನ್ನು ಎಡೆಬಿಡದೆ ಉಚ್ಚರಿಸುತ್ತಿರುವುದು ಮಾತ್ರವೇ. ತಾವು ವಿಷ್ಣುದೇವಾಲಯದಲ್ಲಿ ವಾಸವಾಗಿ ಕೈಂಕರ್ಯಪರರಾಗಿರುವ ವೈಷ್ಣವರು ತಾವು ಎಂಬುದು ಅವರ ಹೆಮ್ಮೆ. ತಮ್ಮ ಬಗೆಗೆ ಆೞ್ವಾರರು ಭಗವಂತನಲ್ಲಿ ಇದನ್ನೆಲ್ಲಾನಿವೇದಿಸಿಕೊಳ್ಳುತ್ತಿದ್ದಾರೆ.

ಎಲ್ಲ ಸಮಯಗಳಲ್ಲಿಯೂ ಭಗವಂತನೇ ರಕ್ಷಕನೆಂಬ ಸರಳವಾದ ನಂಬಿಕೆ, ಎಡಬಿಡದೆ ಭಗವಂತನ ನಾಮೋಚ್ಚಾರಣೆ, ಮತ್ತು ಫಲಾಫಲಗಳನ್ನುಕುರಿತು ನಿಶ್ಚಿಂತೆ-ಇವು ಈ ಪಾಶುರದಲ್ಲಿ ಕಂಡುಬರುವ ಮುಖ್ಯಾಂಶಗಳು.

ಹೆಚ್ಚಿಗೆ ಅವಶ್ಯಕವೂ ಇಲ್ಲ-ಭಕ್ತವಿಜಯ ಕರ್ನಾಟದಲ್ಲಾಘಲಿ ಮಹಾರಾಷ್ಟ್ರದಲ್ಲಾಗಲಿ ಸಂತರ ಜೀವನದಿಂದ ಸೃಷ್ಟಿ.

ನಂಬಲರಿಯರು ನರರು ನಂಬಿಕೆಟ್ಟವರಿಲ್ಲ-ಈಲೀಲಾವಿಭೂತಿಯಲ್ಲಿ ತಾನು ಉದ್ಧರಿಸುವರನ್ನು ರಕ್ಷಿಸುವುದು ಮಾತ್ರವಲ್ಲದೆ ನಿತ್ಯ ದ್ವಂದ್ವಗಳ ಸಮತೆಯನ್ನು ಕಲಿಸಿ ಕಾಪಾಡಲು ಹವಣಿಸುವವನು ಪರಮಾತ್ಮ-ಅವ್ಯಾಜಕರುಣಿ-ಅವನನ್ನು ತೋರಿಸಿಕೊಡುವವರು ಯತಿರಾಜರಾದ ಶ್ರೀರಾಮಾನುಜರು ಮತ್ತು ನಿಗ್ರಹವನ್ನೇ ಅರಿಯದ ಸದಾ ಅನುಗ್ರಹಮಯಿಯಾದ ಶ್ರೀ-ಭೂ-ನೀಳಾದೇವಿಯರು.

೪. ನೆಡುಮೈಯಾಲುಲಹೇೞುಮಳನ್ದಾಯ್ ನಿನ್ ಮಲಾನೆಡಿಯಾಯಡಿಯೇನೈ

ಕುಡಿಮೈಕೊಳ್ ವದಱ್ ಕೈಯುಱ ವೇಣ್ಡಾ ಕೂಱೈಶೋಱಿವೈವೇಣ್ಡುವದಿಲ್ಲೈ

ಅಡಿಮೈಯೆನ್ನುಮಕ್ಕೋಯಿನ್ ಮೈಯಾಲೇ ಅಙ್ಗಙ್ಗೇಯವೈಪೋದರುಙ್ಗಣ್ಡಾಯ್

ಕೊಡುಮೈಕ್ಕಂಜನೈಕ್ಕೊನ್ಱು ನಿನ್ದಾರೈ ಕೋಟ್ತವನ್ ತಲೈಕೋಳ್ ವಿಡುತ್ತಾನೇ

ನೆಡುಮೈಯಾಲ್ =ಎತ್ತರವಾಗಿ ಬೆಳೆದುದರಿಂದ \(ನಿಡಿದಾದ ಮೈಯಿಂದ\), ಉಲಹು=ಲೋಕಗಳು, ಏೞುಮ್=ಏಳನ್ನೂ, ಅಳನ್ದಾಯ್=ಅಳೆದೆ, ನಿನ್ ಮಲಾ=ನಿರ್ಮಲನೇ, ನೆಡಿಯಾಯ್=ಸ್ವಾಮಿಯೇ, ಅಡಿಯೇನೈ=

೧೩೯

ಈ ದಾಸನನ್ನು, ಕುಡಿಮೈ=ನಿನ್ನ, ಸೇವಕನನ್ನಾಗಿ, ಶೆಯ್ ವದಱ್ ಕು=ಮಾಡಿಕೊಳ್ಳುವುದಕ್ಕೆ, ಐಯುಱವೇಣ್ಡಾ=ಸಂದೇಹಪಡಬೇಡ, ಕೂಱೈ=ಬಟ್ಟೆ, ಶೋಱು=ಅನ್ನ, ಇವೈ=ಇವನ್ನು, ವೇಣ್ಡುವದಿಲ್ಲೈ=ಬೇಡುವುದಿಲ್ಲ.ಅಡಿಮೈ=ಸೇವಕತ್ವ, ಎನ್ನುಮ್=ಎಂಬ, ಅ ಕೋಯಿನ್ ಮೈಯಾಲೇ=ರಾಜಕುಲಮಹಾತ್ಮ್ಯದಿಂದ, ಅವೈ=ಅನ್ನ ಬಟ್ಟೆಗಳು, ಅಙ್ಗು ಅಙ್ಗು=ಅಲ್ಲಲ್ಲಿ, ಪೋದರುಮ್=ದೊರೆಯುವುವು, ಕಣ್ಡಾಯ್=ಕಂಡೆಯಾ, ಕೊಡುಮೈ=ಕ್ರೂರಿಯಾದ, ಕಂಜನೈ-ಕಂಸನನ್ನು, ಕೊನ್ಱು=ಕೊಂದು, ನಿನ್=ನಿನ್ನ, ತಾದೈ=ತಂದೆಯ, ಕೋತ್ತವನ್=ಸೇರಿಸಲ್ಪಟ್ಟ\(ಕೂಡೀಸಲ್ಪಟ್ಟ\), ತಳೈಕೋಳ್=ಕಾಲುಬೇಡಿಗಳನ್ನು, ವಿಡುತ್ತಾನೇ=ಬಿಡಿಸಿದವನೇ.

ಎತ್ತರವಾಗಿ ಬೆಳೆದು ಏಳುಲೋಕಗಳನ್ನೂ ಅಳೆದೆ, ನಿರ್ಮಲನೇ ಸ್ವಾಮಿಯ್ ಈ ದಾಸನನ್ನು ನಿನ್ನ ಸೇವಕನನ್ನಾಗಿ ಮಾಡಿಕೊಳ್ಳುವುದಕ್ಕೆ ಸಂದೇಹಿಸಬೇಡ ಅನ್ನ ಬಟ್ಟೆಗಳನ್ನು ಬೇಡುವುದಿಲ್ಲ. ಸೇವಕತ್ವ ಎನ್ನುವ ಹಿರಿತನದ ಮಹಾತ್ಮ್ಯದಿಂದ ಅನ್ನ ಬಟ್ಟೆಗಳು ಅಲ್ಲಲ್ಲಿ ದೊರಕುತ್ತವೆ, ಕಂಡೆಯಾ, ಕ್ರೂರಿಯಾದ ಕಂಸನನ್ನು ಕೊಂದು ನಿನ್ನ ತಂದೆಯ ಕಾಲುಬೇಡಿಗಳನ್ನು ಬಿಡಿಸಿದವನೇ.\(೪\)

ಬಂದದ್ದು ವಾಮನವಟುವಾಗಿ, ಬೇಕೆಂದದ್ದು ಮೂರು ಹೆಜ್ಜೆಯ ನೆಲಮಾತ್ರ. ಬೇಡಿದ್ದು ಮಹಾದಾನಿಯಾದ ಚಕ್ರವರ್ತಿಯನ್ನು. ಪರಮೋದಾರಿ ಎನ್ನಿಸಿಕೊಂಡ ಅವನು ಪುಟ್ಟವಟುವಿಗೆ ಇಲ್ಲವೆನ್ನುವುದೇ? ತನ್ನ ಹಿರಿಮೆಗೆ ಅದು ತರವೇ? ಆದ್ದರಿಂದ, ಅವನ ಪರಿವಾರದವರು ಬೇಡಬೇಡವೆಂದು ಅಡ್ಡಬಂದರೂ ಸಹ ಅವನು “ಅಸ್ತು”ಎಂದ. ಕೂಡಲೇ ನಡೆದದ್ದು ಕಂಡುಕೇಳಿ ಅರಿಯದ ಪರಮಾದ್ಭುತವೊಂದು, ವಟುವಾಗಿದ್ದವನು ಅತ್ಯಂತ ಎತ್ತರಕ್ಕೆ ಬೆಳೆದು ತ್ರಿವಿಕ್ರಮನಾದ\! ಮತ್ತು, ಏಳುಲೋಕಗಳನ್ನೂ ಒಂದೇ ಹೆಜ್ಜೆಯಲ್ಲಿ ಅಳೆದುಬಿಟ್ಟ\! ಅಂಥ ಅದ್ಭುತಕಾರಿ ಭಗವಂತ.

ಭಗವಂತನು ಸ್ವಪರಿಪೂರ್ಣ, ಪರಿಶುದ್ಧ, ಮತ್ತು ದೋಷರಹಿತ. ಆದ್ದರಿಂದ, ಅವನು ನಿರ್ಮಲ\! ಸೃಷ್ಟಿಯ ಸಮಸ್ತವಸ್ತುಗಳಿಗೂ ಅವನು ಒಡೆಯ, ಸ್ವಾಮಿ\!

ಆೞ್ವಾರರು ಭಗವಂತನಲ್ಲಿ ಒಂದು ಮುಖ್ಯವಾದ ಬಿನ್ನಹ ಮಾಡಿಕೊಳ್ಳುತ್ತಿದ್ದಾರೆ; ಅವರು ಭಾರತದ ಪವಿತ್ರಕ್ಷೇತ್ರಗಳಲ್ಲಿರುವ ದೇವಾಕಯಗಳಲ್ಲಿ ನೆಲೆಸಿರುವ ಭಗವಂತನಲ್ಲಿ ನಿಶ್ಚಲವಾದ ಸೇವೆ ಸಲ್ಲಿಸುತ್ತಿರುವವರು. ಅವುಗಳಲ್ಲಿ ಮುಖ್ಯವಾಗಿ ಅವರ ಸೇವೆ ಶ್ರೀವಿಲ್ಲಿಪುತ್ತೂರಿನ ಸ್ವಾಮಿ ವಟಪತ್ರಶಾಯಿಗೆ ಮೀಸಲು. ಇಷ್ಟರಿಂದ ಅವರಿಗೆ ತೃಪ್ತಿಯಿಲ್ಲ. ಅವರು ಸ್ವಪರಿಪೂರ್ಣನಾದ ಸಾಕ್ಷಾತ್ ಭಗವಂತನಲ್ಲಿ ಶಾಶ್ವತವಾಗಿ ಸೇವೆಯನ್ನು ಬೇಡುತ್ತಿದ್ದಾರೆ. ಈಗ ಅವರು ನಡಸುತ್ತಿರುವ ಸೇವೆಯಿಂದಲೇ ಅಲ್ಲಲ್ಲಿ ಎಂದರೆ ಆಯಾದೇವಾ ಸನ್ನಿಧಿಗಳಲ್ಲಿ ಪ್ರಸಾದರೂಪದಲ್ಲಿ ಅವರ ಈ ಜೀವನಕ್ಕೆ ಬೇಕಾದ ಅನ್ನ, ಬಟ್ಟೆ ದೊರೆಯುತ್ತಿವೆ. ಆದ್ದರಿಂದ ಅವರನ್ನು ಭಗವಂತನು ಸೇವಕನನ್ನಾಗಿ ಸ್ವೀಖರಿಸುವುದಕ್ಕೆ ಸಂಶತಪಡಬೇಕಾದ ಪ್ರಮೇಯವಿಲ್ಲ. ಅವರು ಭಗವಂತನಲ್ಲಿ ಕ್ಷಣಿಕವಾದ ಯಾವುದಕ್ಕೂ ಆಶಿಸುವವರಲ್ಲ. ಅವರ ಸೇವಕತ್ವದ ಮಹಿಮೆಯಿಂದಲೇ ಅವರು ಇಹಲೋಕದ ಜೀವನ ನಡಸಬ್ಬಲ್ಲರು. ಆಶೆಯೇನಿದ್ದರೂ ಜನನಮರಣವೆಂಬ ಕಾಲುಬೇಡಿಗಳಿಂದ ಬಿಡುಗಡೆಯಿಂದೇ. ಭಗವಂತನು ದುಷ್ಟಕಂಸನನ್ನು ಕೊಂದು ಅವನುಕ್ರೂರಿಯಾಗಿ ಸೆರೆಯಲ್ಲಿಟ್ಟಿದ್ದ ವಸುದೇವನ ಕಾಲುಬೇಡಿಗಳನ್ನು ಕತ್ತರಿಸಿಹಾಕಿದವನು. ಅದೇ ದೃಢನಂಬಿಕೆಯಿಂದ ತನಗೂ ಅಮೃತತ್ವವನ್ನು ದಯೆಪಾಲಿಸು ಎಂದು ದೀನರಾಗಿ ಓ ಪಾಶುರದಲ್ಲಿ ಭಗವಂತನನ್ನು ಪ್ರಾರ್ಥಿಸುತ್ತಿದ್ದಾರೆ.

೧೪೦

೫.ತೋಟ್ಟಮಿಲ್ಲವಳಾತ್ತೊೞುವೋಡೈ ತುಡವೈಯುಡಙ್ಗಿಣಱುಮಿವೈಯೆಲ್ಲಾಮ್

ವಟ್ಟಮಿನ್ಱಿಯುನ್ ಪೊನ್ನಡಿಕ್ಕೀೞೇ ವಳೈಪ್ಪಹಮ್ ವಹುತ್ತುಕ್ಕೊಣ್ಡಿರುನ್ದೇನ್,

ನಾಟ್ಟುಮಾನಿಡತ್ತೋಡೆನಕ್ಕರಿದು ನಚ್ಚುವಾರ್ ಪಲರ್ ಕೇೞಲೊನ್ಱಾಹಿ,

ಕೋಟ್ಟುಮಣ್ ಕೊಣ್ಡ ಕೊಳ್ ಹೈಯಿನಾನೇ ಕುಂಜರಮ್ ವೀೞಕ್ಕೊಮ್ಬಿಶಿತ್ತಾನೇ

ತೋಟ್ಟಮ್=ತೋಟ ತೋಪುಗಳು, ಇಲ್ಲವಳ್=ಮಡದಿ, ಆ=ಆಕಳು, ತೊೞು=ಕೊಟ್ಟಿಗೆ, ಓಡೈ=ಕೊಟ್ಟಿಗೆ, ಓಡೈ=ಕೊಳ, ತುಡವೈಯುಮ್=ಬೆಳೆಯುವ ನೆಲವೂ, ಉಡನ್=ಅದರೊಡನೆ, ಕಿಣಱುಮ್=ಬಾವಿಯೂ, ಇವೈ=ಇವು, ಎಲ್ಲಾಮ್=ಎಲ್ಲವೂ, ವಾಟ್ಟಮ್=ಬಾಡುವಿಕೆಯೇ, ಇನ್ಱಿ=ಇಲ್ಲದ, ಉನ್=ನಿನ್ನ, ಪೊನ್ ಅಡಿಕೀೞೇ=ಅನರ್ಘವಾದ ಪಾದಗಳ ಕೆಳಗೆ\(ಬಳಿ\), ವೞೈಪ್ಪ=ವೃದ್ಧಿಹೊಂದುತ್ತಿರುವ, ಅಹಮ್=ಮನೆಯನ್ನೂ ವಹುತ್ತುಕ್ಕೊಣ್ಡು=ವಹಿಸಿಕೊಂಡಿದ್ದೇನೆ, ನಾಟ್ಟು=ನಾಡಿನ, ಮಾನವರೊಡನೆ, ಎನಕ್ಕೂ=ನನಗೆ, ಅರಿದು=ಅಸಾಧ್ಯ, ನಚ್ಚುವಾರ್=ತೊಂದರೆ ಕೊಡುವವರು, ಪಲರ್=ಹಲವರು, ಕೇೞಲ್=ವರಾಹ, ಒನ್ಱು= ಒಂದು, ಆಹಿ=ಆಗಿ, ಕೋಡುಮಣ್=ಭೂಮಂಡಲವನ್ನು\(ಭೂಗೋಳವನ್ನು\), ಕೊಣ್ಡ=ಉದ್ಧರಿಸಿದ, ಕೊಳ್ ಹೈಯಿನಾನೇ=ಹೆಸರಾಂತವನೇ, ಕುಂಜವನ್=ಆನೆಯು, ವೀೞ=ಬಿದ್ದು ಮುಡಿಯುವಂತೆ, ಕೊಮ್ಬು=ದಂತವನ್ನು, ಇಶಿತ್ತಾನೇ=ಮುರಿದುಹಾಕಿದವನೇ.

ತೋಟ,ತೋಪು, ಮಡದಿ,ಆಕಳು, ಕೊಟ್ಟಿಗೆ, ಕೊಳ, ಬೆಳೆಯುವ ನೆಲ, ಅದರೊಡನೆ ಬಾವಿ-ಇವುಗಳೆಲ್ಲ ಬಾಡಿಬತ್ತದಂತೆ ನಿನ್ನ ಅನರ್ಘವಾದ ಪಾದಗಳ ಅಡಿಯಲ್ಲಿ ವೃದ್ಧಿಹೊಂದುತ್ತಿರುವ ಮನೆಯನ್ನು ವಹಿಸಿಕೊಂಡಿದ್ದೇನೆ. ನಾಡಿನಮಾನವರೊಡನೆ ನನಗೆ ಅಸಹ್ಯ. ತೊಂದರೆಕೊಡುವವರು ಹಲವಾರು ಮಂದಿ. ದಿವ್ಯವರಾಹನಾಗಿ ಭೂಗೋಳವನ್ನು ಉದ್ಧರಿಸಿದ ಕೀರ್ತಿಪಡೆದವನೇ, ಆನೆಯು ಮಡಿಯುವಂತೆ ದಂತವನ್ನು ಮುರಿದುಹಾಕಿದವನೇ.\(೫\)

ತಮ್ಮನ್ನು ಸೇವಕನನ್ನಾಗಿ ಸ್ವೀಕರಿಸಲು ಸಂದೇಹಿಸಬಾರದೆಂದೂ, ತಮ್ಮ ಒಡೆಯನಿಗೆ ಅನ್ನ ಬಟ್ಟೆಕೊಡೆಂದು ಬಾಧೆಪಡಿಸುವುದಿಲ್ಲವೆಂದೂ ಆೞ್ವಾರರು ಹಿಂದಿನ ಪಾಶುರದಲ್ಲಿ ಬೇಡಿಕೊಂಡಿದ್ದಾರೆ. ತಾವು ಭಗವಂತನ ಸೇವೆಯಲ್ಲಿಯೇ ಆಸಕ್ತರೆಂದು ಹೇಳುವುದು ಅವರ ನಿಷ್ಕಾಮಕರ್ಮವೆಷ್ಟೆಂದು ವ್ಯಕ್ತಪಡುತ್ತದೆ. ಈಪಾಶುರದಲ್ಲಿ ಅವರು ಭಗವಂತನೇ ತಮಗೆ ರಕ್ಷಕನೆಂದು ಹೇಳಿಕೊಂಡಿದ್ದಾರೆ.

ಆೞ್ವಾರರು ಒಂಟಿಗರಲ್ಲವೆಂದೂ ತಮ್ಮ ಸಂಸಾರದೊಡ್ಡದೆಂದೂ ಹೇಳಿದ್ದಾರೆ. ಅದನ್ನು ನಿರ್ವಹಿಸುವುದು ಭಗವಂತನ ಕೃಪಾಕಟಾಕ್ಷದಿಂದಲೇ.

ಇಲ್ಲವಳ್”-ಎಂದರೆ ಮನೆಯವಳು, ಮಡದಿ” ಎಂದು ಅರ್ಥವಾಗುತ್ತದೆ. ಆೞ್ವಾರರಿಗೆ ಮಡದಿಯಿಲ್ಲ. ಅವರು ನಿಶ್ಚಲಬ್ರಹ್ಮಚಾರಿಗಳು. ಅವರಿಗೆ ಅಪರೂಪವಾಗಿ ದೊರೆತ ಹೆಣ್ಣುಮಗಳೇ-ಅವರ ಮನೆಯವಳು” ಅವರ ಪ್ರೀತಿಯ ಸಾಕುಮಗಳು.

ನಾಡಜನರನ್ನು ಕಂಡರೆ ನನಗೆ ಆಗದು-ಅಸಹ್ಯ ಎಂದಿದ್ದಾರೆ. ಅವರಿಗೆ ತೊಂದರೆಕೊಡುವವರೂ ಹಲವಾರು ಮಂದಿ. ವೈದಿಕರಾಗಿ ಜೀವನ ನಡಸುವವರನ್ನು ಕಂಡರೆ ನಾಡಿನ ಪ್ರಾಪಂಚಿಕರಿಗೆ ಆಗದು. ಅವರ ವ್ಯರ್ಥಜೀವನದಲ್ಲಿ ಆೞ್ವಾರರಿಗೆ

೧೪೧

ಅಸಹ್ಯ. ಅಂಥ ಆಗದವರ ನಡುವೆ ಇದ್ದುಕೊಂಡು ಜೀವನ ನಡಸುವುದು ಹೇಗೆ ಎಂಬ ಯೋಚನೆ ಅವರಿಗೆ ಇಲ್ಲ. ಅದಕ್ಕೆ ಕಾರಣ ಅವರ ಭಗವತ್ಸೇವೆಯೇ. ಹಿಂದೆ ಭೂಮಿಯನ್ನು ಕದ್ದು ಬಚ್ಚಿಟ್ಟ ಹಿರಣ್ಯಾಕ್ಷನನ್ನು ಸಂಹರಿಸಿ ಭೂಮಿಯನ್ನು ಉದ್ಧರಿಸಿದ ಆದಿವರಾಹರೂಪಿಯೇ ಭಗವಂತ. ಅಲ್ಲದೆ, ತನ್ನನ್ನು ಕೊಲ್ಲಲು ಮುನ್ನುಗ್ಗಿದ ಕುವಲಯಾಪೀಡವೆಂಬ ಆನೆಯ ದಂತವನ್ನು ಮುರಿದು ಅದನ್ನು ಸಂಹರಿಸಿದ ಶ್ರೀಕೃಷ್ಣರೂಪಿ. ಅವನ ಸಮರ್ಥ ರಕ್ಷಣೆಯಲ್ಲಿರುವಾಗ ಆೞ್ವಾರರಿಗೆ ಯಾರ ಭಯವಿದ್ದೀತು?

೬.ಕಣ್ಣಾ ನಾನ್ ಮುಕನೈಪ್ಪಡೈತ್ತಾನೇ ಕಾರಣಾ ಕರಿಯಾಯಡಿಯೇನ್ ನಾನ್

ಉಣ್ಣಾನಾಳ್ ಪಶಿಯಾವದೆನ್ಱಿಲ್ಲೈ ಓವಾದೇ ನಮೋನಾರಣಾವೆನ್ಱು

ಎಣ್ಣಾನಾಳು ಮಿರುಕ್ಕೆಶುಚ್ಚಾಮವೇದ ನಾಣ್ ಮಲರ್ ಕೊಣ್ಡುನಪಾದಮ್

ನಣ್ಣುನಾಳ್, ಅವೈತತ್ತುಱುಮಾಹಿಲ್ ಅನ್ಱೆನಕ್ಕವಪಟ್ಟಿನಿನಾಳೇ

ಕಣ್ಣಾ=ಕಣ್ಮನಗಳನ್ನು ತಣಿಸುವವನೇ, ನಾನ್ ಮುಕನೈ=ನಾಲ್ಮುಖನನ್ನು, ಪಡೈತ್ತಾನೇ=ಸೃಷ್ಟಿಸಿದವನೇ, ಕಾರಣಾ=ಎಲ್ಲಕ್ಕೂ ಆದಿಕಾರಣನೇ, ಕರಿಯಾಯ್=ಕರಿಯ ಬಣ್ಣದವನೇ, ಅಡಿಯೇನ್=ಸೇವಕನಾದ, ನಾನ್=ನಾನು, ಉಣ್ಣಾ=ಉಣ್ಣದ, ನಾಳ್=ದಿನ, ಪಶಿ=ಹಸಿವು, ಆವದು=ಆಗುವುದು, ಎನ್ಱು=ಎಂದು, ಇಲ್ಲೈ=ಇಲ್ಲ, ಓವಾದೇ=ಎಡೆಬಿಡದೆ, ನಮೋನಾರಣಾ ಎನ್ಱು=ನಮೋ ನಾರಾಯಣಾ ಎಂದು, ಎಣ್ಣಾನಾಳ್=ಎಣಿಸಿದ ದಿನ, ಇರುಕ್ಕೂ=ಋಕ್, ಎಜು=ಯಜರ್, ಚಾಮವೇದಮ್=ಸಾಮವೇದಗಳನ್ನೂ, ನಾಳ್=ಅಂದಿನ, ಮಲರ್=ಹೂಗಳನ್ನು, ಕೊಣ್ಡು=ತೆಗೆದುಕೊಂಡು, ಉನ್=ನಿನ್ನ, ಪಾದಮ್=ಪಾದಗಳನ್ನು, ನಣ್ಣಾನಾಳ್=ಸಮೀಪದ ದಿನ, ಅವೈ=ಅವುಗಳು, ತತ್ತುಱುಮ್=ಕೊರತೆ, ಆಹಿಲ್=ಆದರೆ, ಅನ್ಱು=ಅಂದು, ಎನಕ್ಕೂ=ನನಗೆ, ಅವೈ=ಆ ದಿನಗಳು, ಪಟ್ಟಿನಿನಾಳೇ=ಉಪವಾಸದ ದಿನಗಳೇ.

ಕಣ್ಮನಗಳನ್ನು ತಣಿಸುವವನೇ\(ಕೃಷ್ಣನೇ\), ನಾಲ್ಮುಖನ ತಂದೆಯೇ, ಆದಿಕಾರಣನೇ ಕರಿಯನೇ, ಸೇವಕನಾದ ನಾನು ಉಣ್ಣದದಿನ ಹಸಿವಾಗುವುದು ಎಂದಲ್ಲ; ಎಡೆಬಿಡದೆನಮೋ ನಾರಾಯಣಾ ಎಂದು ಜಪಿಸಿದ ದಿವಸ, ಋಗ್ ಯಜುಸ್ಸಾಮವೇದಗಳನ್ನೂ ಅಂದಂದಿನ ಹೂಗಳನ್ನು ತೆಗೆದುಕೊಂಡು ನಿನ್ನ ಪಾದಗಳನ್ನು ಸಮೀಪಿಸಿದ ದಿನ ಅವುಗಳ ಕೊರತೆಯಾದರೆ, ಆ ದಿನಗಳು ಉಪವಾಸದ ದಿನಗಳೇ.\(೬\)

ಉಣ್ಣುವುದು ಹಸಿವನ್ನು ತಣಿಸುವುದಕ್ಕೆ ಊಟವಿಲ್ಲದ ದಿನ ಅಥವಾ ಉಣ್ಣದೆ ಇರುವ ದಿನ ಉಪವಾಸದ ದಿನ ಎಂದಾಗುತ್ತದೆ. ಹಸಿವು ದೈಹಿಕವಾದದ್ದು. ಆೞ್ವಾರರೆನ್ನುತ್ತಾರೆ. ಹಸಿವು ಎಂಬುದು ಅದೊಂದೇ ಬಗೆಯದೇ? ಬೇರೊಂದು ಬಗೆಯ ಹಸಿವೂ ಇದೆ. ಅದಕ್ಕೆ ಉಣಿಸೂ

೧೪೨

ವಿಶಿಷ್ಟವಾದದ್ದೇ. ಎಡಬಿಡದೆ ತಿರುಮಂತ್ರವನು ಜಪಿಸುತ್ತಿರುವುದು, ಋಗ್ ಯಜುಸ್ಸಾಮವೇದಗಳನ್ನು ಅಧ್ಯಯನ ಮಾಡುವುದು, ದಿನದಿನವೂ ಬೆಳಗ್ಗೆ ಸುಂದರವಾಗಿ ಬಿರಿದ ಹೂಗಳನ್ನು ಶೇಖರಿಸಿ ಅವುಗಳನ್ನು ದೇವಾಲಯದಲ್ಲಿ ಭಗವಂತನ ಪಾದಾರ್ಚನೆಗೆ ಬಳಸುವುದು- ಮೂರುಕ್ರಮಗಳಿಂದಲೂ ಆ ವಿಚಿತ್ರವಾದ ಆಧ್ಯಾತ್ಮಿಕ ಹಸಿವನ್ನು ತಣಿಸಬಹುದು.

ಆೞ್ವಾರರು ಹೇಳೂತ್ತಾರೆ: “ಭಗವಂತ, ನನಗೆ ಊಟವಿಲ್ಲದ ದಿನಮಾತ್ರ ಉಪವಾಸದ ದಿನ ಎಂದು ನಾನು ತಿಳಿಯುವುದಿಲ್ಲ. ಊಟವಿಲ್ಲದ ದಿನ ಉಪವಾಸದ ದಿನವೇನಲ್ಲ. ನನ್ನ ಉಪವಾಸದ ದಿನಗಳು ಯಾವುವೆಂದರೆ- ನಾನು ಎಡಬಿಡದೆ ನಮೋನಾರಾಯಣಾ ಎಂದು ಜಪಿಸದಿರುವ ದಿನ; ಅಥವಾ ವೇದಾಧ್ಯಯನ ನಡಸದ ದಿನ; ಅಥವಾ ಭಗವಂತನಿಗೆ ಶುದ್ಧವಾದ ಹೂವನ್ನು ಸಮರ್ಪಿಸದ ದಿನ; ಅಥವಾ ಇವುಗಳ ಆಚರಣೆಯಲ್ಲಿ ಅಲ್ಪಸ್ವಲ್ಪ ಕೊರತೆಯುಂಟಾದರೂ ಅಂಥದಿನ- ಇವುಗಳೆಲ್ಲವೂ ನನಗೆ ಉಪವಾಸದ ದಿನಗಳೇ.

ಸುಮ್ಮನೆ ಹೊಟ್ಟೆ ತುಂಬಿಸಿಕೊಂಡು, ಹಸಿವನ್ನು ತಣಿಸಿಕೊಂಡ ಮಾತ್ರಕ್ಕೆ ಏನು ಉಪಯೋಗ? ಭಗವನ್ನಾಮೋಚ್ಚಾರಣೆಯನ್ನು ಎಡಬಿಡದೆ ನಡಸುತ್ತಿದ್ದರೆ, ವೇದಾಧ್ಯಯನ ಅಧ್ಯಾಪನ ಮಾಡಿಸುತ್ತಿದ್ದರೆ, ಭಗವಂತನ ಪಾದರಚನೆಯನ್ನು ನಡಸುತ್ತಬಂದರೆ-ಅವುಗಳು ನಿಜವಾಗಿ ತೃಪ್ತಿತರುತ್ತವೆ. ಅಲ್ಲದೆ, ಅವುಗಳಿಂದ ಇಹಪರ ಎರಡಕ್ಕೂ ಶ್ರೇಯಸ್ಸು ದೊರೆಯುತ್ತದೆ. ಹೊಟ್ಟೆಯನ್ನು ಮಾತ್ರ ತುಂಬಿಕೊಳ್ಳುವುದು ಎಲ್ಲ ಪ್ರಾಣೀಗಳಿಗೂ ಸಾಮಾನ್ಯ. ಮನುಷ್ಯನಾದ ಬಳಿಕ ಅವನ್ನು ಸಾಮಾನ್ಯಪ್ರಾಣಿಯಂತೆ ಜೀವಿಸಬೇಕೇ ಅಥವಾ ಆತ್ಮೋದ್ಧಾರಕ್ಕೆ ತಕ್ಕ ಕಾರ್ಯಗಳನ್ನು ನಡಸಬೇಕೋ?ಈ ಪ್ರಶ್ನೆಗೆ ಯುಕ್ತವಾದ ಸರಳವಾದ ಉತ್ತರವನ್ನು ಆೞ್ವಾರರು ಇಲ್ಲಿ ನಿರೂಪಿಸಿದ್ದಾರೆ.

೭. ವೆಳ್ಳೈ ವೆಳ್ಳತ್ತಿನ್ ಮೇಲೊರುಪಾಮ್ಬೈ ಮೆತ್ತೈಯಾಹ ವಿರಿತ್ತದನ್ ಮೇಲೇ

ಕಳ್ಳನಿತ್ತಿರೈಕೊಳ್ ಹಿನ್ಱ ಮಾರ್ಗಙ್ಕಾಣಲಾಙ್ಕೊಲೆನ್ಱಾಶೈಯಿನಾಲೇ

ಉಳ್ಳಂಜೋರವುಹನ್ ದೆದಿರ್ ವಿಮ್ಮಿ ಉರೋಮಕೂಪಙ್ಗಳಾಯ್ ಕ್ಕಣ್ಣನೀಹಳ್

ತುಳ್ಳಂಜೋರತ್ತುಯಿಲಣೈಕೊಳ್ಳೇನ್ ಶೊಲ್ಲಾಯಾನುನ್ನೈತ್ತತ್ತುಱುಮಾಱೇ

ವೆಳ್ಳೈ=ಹಾಲಿನ, ವೆಳ್ಳತ್ತಿನ್=ಕಡಲಿನ, ಮೇಲ್=ಮೇಲೆ, ಒರು=ಅದ್ವಿತೀಯವಾದ, ಪಾಮ್ಬೈ=ಸರ್ಪವನ್ನು, ಮೆತ್ತೈ ಆಹ=ಹಾಸುಗೆಯಾಗಿ, ವಿರಿತ್ತು=ಹಾಸಿ, ಅದನ್ ಮೇಲ್=ಅದರ ಮೇಲೆ, ಕಳ್ಳಮ್ ನಿದ್ದಿರೈ=ಹುಸಿಯಾದ ನಿದ್ದೆಯನ್ನು, ಕೊಳ್ ಹಿನ್ಱ=ಮಾಡುತ್ತಿರುವ, ಮಾರ್ಗಮ್=ರೀತಿಯನ್ನು, ಕಾಣಲಮ ಕೊಲ್=ಕಾಣಬಹುದೋ, ಎನ್ಱ=ಎಂಬ, ಆಶೈಯಿನಾಲೇ=ಆಶೆಯಿಂದಲೇ, ಉಳ್ಳಮ್=ಮನಸ್ಸು, ಶೋರ=ಬಡವಾಗಲು, ಉಹನ್ದು=ಮಿತಿಮೀರಿದ ಹರ್ಷದಿಂದ, ಎದಿರ್ ವಿಮ್ಮಿ=\(ಮಾತಿಗೆ\) ಮುಮ್ಚಿತವಾಗಿಯೇ ಬಿಕ್ಕಿಬಿಕ್ಕಿಅಳುವಂತಾಗಲು, ಉರೋಮ ಕೂಪಙ್ಗಳ್=ಮೈಕೂದಲೆಲ್ಲಾ, ಆಯ್=\(ನಿಮಿರಿ\) ಆಗಿ, ಕಣ್ಣ=ಕಣ್ಣುಗಳಿಂದ, ನೀರ್ಹಳ್=ನೀರು, ತುಳ್ಳಮ್=ಹನಿಹನಿಯಾಗಿ, ಶೋರ=ಸುರಿಯಲು, ಅಣೈ=ಹಾಸುಗೆಯಲ್ಲಿ, ತುಯಿಲ್=ನಿದ್ರೆಯನ್ನು, ಕೊಳ್ಳೇನ್=ಮಾಡಲಾರೆನು, ಯಾನ್ =ನಾನು, ಉನ್ನೈ=ನಿನ್ನನ್ನು, ತತ್ತುಱುಮ್=ಸಮೀಪಿಸುವ, ಆಱು=ಮಾರ್ಗವನ್ನು, ಶೊಲ್ಲಾಯಾ=ಹೇಳಲಾರೆಯಾ?

೧೪೩

ಪಾಲ್ ಕಡಲಿನ ಮೇಲೆ ಅದ್ವಿತೀಯವಾದ ಒಂದು ಸರ್ಪವನ್ನು ಹಾಸುಗೆಯಾಗಿ ಹಾಸಿ, ಅದರಮೇಲೆ ಹುಸಿನಿದ್ದೆ ಮಾಡುತ್ತಿರುವ ಬಗೆಯನ್ನು ಕಾಣುವೆನೋ ಎಂಬಾಶೆಯಿಂದಲೇ ಮನಸ್ಸು ಬಡವಾಯಿತು. ಮಿತಿಮೀರಿದ ಹರ್ಷದಿಂದ ಮಾತಿಗೆ ಮುಂಚೆ ಬಿಕ್ಕಿಬಿಕ್ಕಿ ಅಳುಬಂತು, ಮೈಗೂದಲೆಲ್ಲಾ ನಿಮಿರಿತು, ಕಣ್ಣುಗಳಿಂದ ನೀರು ಹನಿಹನಿಯಾಗಿ ಸೋರಿತು, ಹಾಸುಗೆಯಲ್ಲಿ ಮಲಗಿ ನಿದ್ರಿಸಲಾರೆನು; ನಾನು ನಿನ್ನನ್ನು ಸೇರಿವ ಮಾರ್ಗವನ್ನು ಹೇಳಲಾರೆಯಾ?\(೭\)

ಪಾಲ್ಗಡಿನಲ್ಲಿ ಆದಿಶೇಷನನ್ನು ಹಾಸುಗೆಯಾಗಿ ಮಾಡಿಕೊಂಡು, ಅದರ ಮೇಲೆ ಪವಡಿಸಿ, ಹುಸಿನಿದ್ದೆ ಮಾಡುತ್ತಿರುವ ಭಗವಂತನನ್ನು ಸಾಕಾರವಾಗಿ ನೋಡಿನಲಿಯಬೇಕೆಂದು ಆೞ್ವಾರರು ಹಂಬಲಿಸುತ್ತಾರೆ. ಆ ದಿವ್ಯ ಸುಂದರರೂಪವನ್ನು ಕಾಣುವೆನೆಂತೋ ಎಂದು ಚಿಂತಿಸಿಚಿಂತಿಸಿ ಅವರ ಮನಸ್ಸು ಬಡವಾಗುತ್ತದೆ. ಮನಸ್ಸಿನಲ್ಲಿ ಮೂಡಬಹುದಾದ ಆ ರೂಪವನ್ನು ನೆನೆನೆನೆದು ಹರ್ಷ ಎಲ್ಲೆ ಮೀರುತ್ತದೆ. ಬಾಯಿಂದ ಮಾತುಹೊರಡದಂತಾಗುತ್ತದೆ. ಏನನ್ನಾದರೂ ಹೇಳುವೆನೆಂದು ಯತ್ನಿಸಿದರೆ, ಮಾತಿಗೆಮುಂಚೆ ಬಿಕ್ಕಿಬಿಕ್ಕಿ ಅಳುವಂತಾಗುತ್ತದೆ. ಮೈನಿವಿರೇಳುತ್ತದೆ. ಕಣ್ಣುಗಳಲ್ಲಿ ಆನಂದಬಾಷ್ಪ ಉಕ್ಕಿ ಹರಿಯುತ್ತದೆ. ಮಲಗಲು ಇಚ್ಛೆಯಿಲ್ಲದಾಗುತ್ತದೆ. ನಿದ್ದೆ ಬರದಾಗುತ್ತದೆ. ಇಷ್ಟು ರೀತಿಯಲ್ಲಿ ಪರವಶಗೊಂಡಿದ್ದರೂ ಆೞ್ವಾರರಿಗೆ “ಭಗವಂತನ ದಿವ್ಯದರ್ಶನ ಲಭಿಸುವುದಿಲ್ಲವಲ್ಲಾ, ಭಗವಂತನನ್ನು ಸಮೀಪಿಸಲು ಆಗುವುದಿಲ್ಲವಲ್ಲಾ”ಎನ್ನಿಸುತ್ತದೆ” ಆದ್ದರಿಂದ, ಅವರು ಭಗವಂತನನ್ನೇ ದೀನತೆಯಿಂದ ಬೇಡಿಕೊಳ್ಳುತ್ತಾರೆ: “ನನ್ನೊಡೆಯೂ, ನಿನ್ನನ್ನು ಸಮೀಪಿಸಲು, ನಿನ್ನನ್ನು ಸೇರಲು, ನನಗೆ ಸುಲಭೋಪಾಯವನ್ನು ಕರುಣಿಸಲೊಲ್ಲೆಯಾ?”

ಧ್ಯಾನದ ಒಂದು ಕ್ರಮ ಇಲ್ಲಿ ವಿವರಿಸಲಾಗಿದೆಯೇ ಎನ್ನಿಸುತ್ತದೆ: ಏಕಾಂವಾದ ಸ್ಥಳವನ್ನು ಹುಡುಕಿಕೊಳ್ಳುವುದು. ಒಂಟಿಯಾಗಿ ಕುಳಿತುಕೊಳ್ಳುವುದು. ಇಷ್ಟದೈವದ ರೂಪವನ್ನು ಚಿತ್ತದಲ್ಲಿ ಊಹಿಸಿಕೊಳ್ಳುವುದು. ಅದನೇ ಗುರಿಯಾಗಿಟ್ಟುಕೊಂಡು, ಅದರ ಸಾಕ್ಷಾತ್ಕಾರವಾಗುವ ತನಕ ಅದರ ಚಿಂತನ ನಡಸುತ್ತಾ ಬರುವುದು. ಚಿಂತನೆಯ ಗಾಢತೆಗೆ ತಕ್ಕಂತೆ, ಮನಃಪ್ರಸಾದಕ್ಕೆ ಅನುಗುಣವಾಗಿ, ಬೇಗಲೋ ತಡೆದೋ ಆ ದಿವ್ಯಚಿತ್ರ ಮನಸ್ಸಿನ ಕಣ್ಣಮುಂದೆ ಯಥಾವತ್ತಾಗಿ ಮೂಡಿನಿಲ್ಲುವುದು. ಅದರ ಪ್ರಿಣಾಮವಾಗಿ ಚಿತ್ತವು ಅದರಲ್ಲಿಯೇ ನೆಲೆಗೊಳ್ಳುವುದು. ಮನಸ್ಸು ಹೊರಗಿನ ಜಗತ್ತನ್ನು ಪೂರ್ತಿಯಾಗಿ ಮರೆಯುವುದು. ಮನಸ್ಸೂ ಇಂದ್ರಿಯಗಳೂ ಅಳಿಯುವುವು. ಆನಂದ ಮಿತಿಮೀರುವುದು. ಮೈನಿವಿರೇಳುವುದು. ಆನಂದಬಾಷ್ಪ ಉಕ್ಕಿ ಹರಿಯುವುದು. ಮಾತು ನಿಂತುಹೋಗುವುದು. ಚಿತ್ತದಲ್ಲಿ ಮೂಡಿದ ಆ ಭವ್ಯರೂಪವನ್ನೇ ಗಮನಿಸುತ್ತಾ ಕಾಲದಮಿತಿಯೇ ಇಲ್ಲವಾಗುವುದು.

ದರ್ಶನಸ್ಥಾಪನಾಚಾರ್ಯರ ಕರುಣೆ ಒದಗಿಬಂದಾಗ.

ಭಕ್ತಿಯ ಪರವಶತೆಯುಂಟಾದಾಗಲೂ ಮೇಲೆ ವಿವರಿಸಿದ ಎಲ್ಲ ಅನುಭವಗಳೂ ಭಕ್ತನಲ್ಲಿಕಾಣುವುವು. ಆಗ ಭಕ್ತನು ಉನ್ಮತ್ತ ಆಗಿಬಿಡುತ್ತಾನೆ ಎನ್ನಬಹುದು. ಭಕ್ತರ ಚರಿತ್ರೆಗಳಲ್ಲಿ ಇವಕ್ಕೆ ಹೇರಳವಾಗಿ ನಿದರ್ಶನಗಳನ್ನು ಕಾಣಬಹುದು.

ಭಗವಂತನ ವಿರಹದಲ್ಲಿ ಅಪಾರದುಃಖ, ಭಗವಂತನ ಸಾಕ್ಷಾತ್ಕಾರದಲ್ಲಿ ಅತಿಶಯವಾದ ಸುಖ, ಆನಂದ, ಯಾವ ಭಕ್ತನಿಗೆ ಉಂಟೋ, ಅವನಿಗೆ ಇನ್ನೇನೂ ಬೇಕಾಗುವುದಿಲ್ಲ- ಅವನೇ ನಿತ್ಯತೃಪ್ತ ನಿತ್ಯಸಂತೋಷ- ಇದಕ್ಕೆ ಅವ್ಯಕ್ತಿಗೆ-ದಾಯಮೌನ ಕಟಾಕ್ಷ ಪರಮಾತ್ಮನದು ಇರಲೇಬೇಕು. ಇಲ್ಲದಿದ್ದಲ್ಲಿ ಒಂದು ಜನ್ಮದಲ್ಲಿ ಅಸಾಧ್ಯ.

ಧ್ಯಾಅಕ್ಕಿಂತ ಭಕ್ತಿಯೇ ಸುಲಭ ಎಂತಲೂ ಭಕ್ತಿಯಿಂದ ಭಗವಂತನನ್ನು ಬೇಗಲೆ ಒಲಿಸಿಕೊಳ್ಳಬಹುದು ಎಂತಲೂ ಹೇಳುತ್ತಾರೆ. ಆೞ್ವಾರರು ಭಗವಂತನಲ್ಲಿ ಬೇಡುವ ಸುಲಭೋಪಾಯ ಇದೇ ಇರಬಹುದೇ? ಭಕ್ತಿಪಂಥದವರಲ್ಲವೇ ಅವರು?

೧೪೪

೮. ವಣ್ಣಮಾಲ್ ವರೈಯೇಕುಡೈಯಾಹ ಮಾರಿಕಾತ್ತವನೇ ಮದುಶೂದಾ,

ಕಣ್ಣನೇ ಕರಿಕೋಳ್ ವಿಡುತ್ತಾನೇ ಕಾರಣಾ ಕಳಿಱಟ್ಟಪಿರಾನೇ

ಎಣ್ಣುವಾರಿಡರೈಕ್ಕಳೈವಾನೇ ಯೇತ್ತರುಮ್ ಪೆರುಙ್ಗೀರ್ ತ್ತಿಯಿನಾನೇ

ನಣ್ಣಿನಾನುನ್ನೈ ನಾಡೊಱುಮೇತ್ತುಮ್ ನನ್ ಮೈಯೇಯರುಳ್ ಶೆಯ್ ಯೆಮ್ಬಿರಾನೇ

ವಣ್ಣಮ್=ಸೊಬಗಿನಿಂದ ಕೂಡಿದ, ಮಾಲ್ ವರೈಯೇ=ಬಹುದೊಡ್ಡ ಪರ್ವತವನ್ನೇ, ಕುಡೈ ಆಹ=ಕೊಡೆ ಆಗುವಂತೆ, ಮಾರಿ=ಬಿರುಸುಮಳೆಯನ್ನು, ಕಾತ್ತವನೇ=\(ತಡೆದು\) ರಕ್ಷಿಸಿದವನೇ, ಮದುಶೂದಾ=ಮಧುಸೂದನನೇ, ಕಣ್ಣನೇ=ಆಕರ್ಷಕನೇ , ಕರಿ=ಆನೆಯ, ಕೋಳ್=ಗೋಳನ್ನು, ವಿಡುತ್ತಾನೇ=ಬಿಡಿಸಿದವನೇ, ಕಾರಣಾ=ಆದಿಕಾರಣನೇ, ಕಳಿಱು=ಆನೆಯನ್ನು, ಅಟ್ಟ=ಕೊಂದ, ಪಿರಾನೇ=ಒಡೆಯನೇ, ಎಣ್ಣುವಾರ್=ಎಣಿಸುವವರ, ಇಡರೈ=ಸಂಕಟವನ್ನು, ಕಳೈವಾನೇ=ಕಳೆಯುವವನೇ, ಏತ್ತ=ಸ್ತುತಿಸುವುದಕ್ಕೆ, ಅರುಮ್ ಪೆರುಮ್=ಅದ್ವಿತೀಯವಾದ, ಕೀರ್ತ್ತಿಯಿನಾನೇ=ಕೀರ್ತಿಯುಳ್ಳವನೇ,ನಾನ್=ನಾನು, ಉನ್ನೈ=ನಿನ್ನನ್ನು, ನಣ್ಣಿ=ಆಶ್ರಯಿಸಿ, ನಾಳ್ ತೊಱುಮ್=ಯಾವಾಗಲೂ, ಏತ್ತುಮ್=ಸ್ತುತಿಸುವ, ನನ್ ಮೈಯೇ=ಸದ್ಬುದ್ಧಿಯನ್ನೇ, ಅರುಳ್ ಶೆಯ್=ಕೃಪೆಮಾಏಡು, ಎಮ್ಬಿರಾನೇ=ನನ್ನ ಸ್ವಾಮಿಯೇ.

ಸೊಬಗಿನಿಂದ ಕೂಡಿದ ಬಹುದೊಡ್ಡ ಬೆಟ್ಟವನ್ನೇ ಕೊಡೆಯಾಗುವಂತೆಮಾಡಿ ಬಿರುಸುಮಳೆಯನ್ನು ತಡೆದು ಕಾಪಾಡಿದವನೇ, ಮಧುಸೂದನನೇ, ಕಣ್ಮನಗಳಿಗೆ ಆಕರ್ಷಕನೇ, ಆನೆಯಗೋಳನ್ನು ಹರಿಸಿದವನೇ, ಆದಿಕಾರಣನೇ, ಆನೆಯನ್ನು ಕೊಂದುಮುಗಿಸಿದ ಮಹಾಮಹಿಮನೇ ಎಣಿಸುವವರ ಎಡರನ್ನು ಕಳೆಯುವವನೇ, ಸ್ತುತಿಸುವುದಕ್ಕೆ ಅದ್ವಿತೀಯವಾದ ಕೀರ್ತಿಯನ್ನುಳ್ಳವನೇ, ನಾನು ನಿನ್ನನ್ನು ಆಶ್ರಯಿಸಿ ಯಾವಾಗಲೂ ಸ್ತುತಿಸುವ ಸದ್ಬುದ್ಧಿಯನ್ನೇ ಕೃಪೆಮಾಡು, ಸ್ವಾಮೀ.\(೮\)

ಭಗವಂತನ ಕೄಪಾಶ್ರಯವೆಂಥಾದ್ದು ಎಂಬುದಕ್ಕೆ ನಿದರ್ಶನ ಬೇಕೇ? ಇಕೋ, ಎಣಿಕೆಗಾಗಿ ಇಲ್ಲಿವೆ ನೋಡಿ ಎಂಬಂತೆ ಕೆಲವನ್ನು ಸೂಚಿಸಲಾಗಿದೆ. ಆ ನಿದರ್ಶನಗಳಿಗೆ ಕೊನೆಯೇ ಇಲ್ಲವೆನ್ನಬಹುದು; ಸತತವಾಗಿ ಏಳುದಿನಗಳ ಕಾಲ ಸುರಿಸಿದ ಬಿರುಸುಮಳೆಯಿಂದ ಗೋಕುಲವನೇ ನಾಶಹೊಂದುವುದನ್ನು ತಡೆಯಲಿ ಸೊಬಗಿನಿಂದ ಕೂಡಿದ ಬಲುದೊಡ್ಡದಾದ ಗೋವರ್ಧನಗಿರಿಯನ್ನೇ ಕೊಡೆಯಂತೆ ಎತ್ತಿಹಿಡಿದು, ಗೋತಂಡವನ್ನೂ ಗೋವಳರನ್ನೂ ಕಾಪಾಡಿದ ಹೆಸರಾಂತವನು ಗೋವರ್ಧನಗಿರಿಧಾರಿ. ಮಧುರಾಕ್ಷಸನನ್ನು ಕೊಂದ ಕೀರ್ತಿಮಧುಸೂದನನದು. ಭಕ್ತಜನರ, ಗೋಕುಲ ಬೃಂದಾವನಗಳೋಅ ಯುವಕ ಯುವತಿಯರ ಕಣ್ಮನಗಳಿಗೆ ಆಕರ್ಷಕನಾದವನು ಶ್ರೀಕೃಷ್ಣ ಭಗವಂತ. ಕಾಡಿನಲ್ಲಿ ಒಂಟಿಯಾಗಿ ಮೊಸಳೆಯ ಬಾಯಿಗೆ ಸಿಕ್ಕಿಬಿದ್ದು ಗೋಳಿಡುತ್ತೊದ್ದ ಗಜೇಂದ್ರನ ಗೋಳನ್ನು ಹರಿಸಿದವನು ಗಜೇಂದ್ರವರದನೇ. ಜಗತ್ತಿನ ಸೃಷ್ಟಿಗೇ ಆದಿಕಾರಣನಾದ ಕಾರಣಪುರುಷನೇ ಭಗವಂತ. ತನ್ನನ್ನು ಕೊಲ್ಲಲು ನುಗ್ಗಿಬಂದ ಕುವಲಯಾಪೀಡವನ್ನು ಮುಗಿಸಿದವನು ಮಹಾಮಹಿಮನಾದ ಸ್ವಾಮಿ- ಭಾವಿಸುವವರ ರಕ್ಷಣೆ ತನ್ನದು ಎಂದು ಹೊಣೆಹೊತ್ತವನು ಭಗವಂತ. ಭಕ್ತರ ಮತ್ತು ಆಶ್ರಿತರ ಎಡರು ತೊಡರುಗಳನ್ನು ಕಳೆಯುವವನು ಅವನು. ಭಗವಂತನನ್ನು ಹೇಗೆ ಸ್ತುತಿಸುವುದು ಎಂಬುದಕ್ಕೆ ಅವಕಾಶವಿಲ್ಲದಷ್ಟು ಅದ್ವಿತೀಯವಾದ ಕೀರ್ತಿಯನ್ನುಳ್ಳವನು. ಅಂಥ ಮಹಾಮಹಿಮನಾದ ದಯಾಮಯನಾದ ಕೃಪಾಸಿಂಧುವಾದ ಸ್ವಾಮಿಯನ್ನು ಸದಾ ಸ್ತುತಿಸುವಂತೆ ಸದ್ಬುದ್ಧಿಯನ್ನು ಕೃಪೆಮಾಡೆಂದು ಆೞ್ವಾರರು ಬೇಡಿಕೊಳ್ಳುತ್ತಾರೆ.

೧೪೫

೯.ನಮ್ ಬನೇ ನವಿನ್ರ್ಚೇತ್ತವಲ್ಲಾರ್ ಕಳ್ ನಾತನೇ ನರಶಿಙ್ಗಮದಾನಾಯ್

ಉಮ್ ಬರ್ ಕೋನುಲಹೇೞುಮಳನ್ದಾಯ್ ಊೞಿಯಾಯಿನಾಯಾೞಿ ಮುನ್ನೇನ್ದಿ

ಕಮ್ ಬಮಾಕರಿಕೋಳ್ ವಿಡುತ್ತಾನೇ ಕಾರಣಾ ಕಡಲೈಕ್ಕಡೈನ್ದಾನೇ

ಎಮ್ಬಿರಾನೆನ್ನೈಯಾಳುಡೈತ್ತೇನೇಯೇೞೈಯೇನಿಡರೈಕ್ಕಳೈಯಾಯೇ

ನಮ್ಬನೇ=ನಂಬಬೇಕಾದವನೇ, ನವಿನ್ಱು=ಆಸಕ್ತಿಗೊಂಡು, ಏತ್ತವಲ್ಲಾರ್ಹಳ್=ಸ್ತೋತ್ರಗಳನ್ನು ಹೇಳಬಲ್ಲವರ, ನಾತನೇ=ರಕ್ಷಕನೇ, ನರಶಿಙ್ಗಮ್=ನರಸಿಂಹನ, ಅದು=ಅವತಾರ, ಆನಾಯ್=ಆದವನೇ, ಉಮ್ಬರ್=ಅಮರರ, ಕೋನ್=ಒಡೆಯನೇ, ಉಲಹು ಏೞುಮ್=ಏಳುಲೋಕಗಳನ್ನೂ, ಅಳನ್ದಾಯ್=ಆಗಿರುವವನೇ, ಆೞಿ=ಚಕ್ರಾಯುಧವನ್ನು, ಮುನ್=ಹಿಂದಿನಕಾದಲ್ಲಿ, ಏನ್ದಿ=ಧರಿಸಿ, ಕಮ್ಬಮ್=ಕಂಪಿಸುತ್ತಿದ್ದ, ಮಾಕರಿ=ಮಹಾಗಜದ, ಕೋಳ್=ಗೋಳನ್ನು, ವಿಡುತ್ತಾನೇ=ಬಿಡಿಸಿದವನೇ, ಕಾರಣಾ=ಆದಿಕಾರಣನೇ, ಕಡಲೈ=ಕಡಲನ್ನು, ಕಡೈನ್ದಾನೇ=ಕಡೆದವನೇ, ಎಮ್ಬಿರಾನೇ=ನಮ್ಮ ಸ್ವಾಮಿಯೇ, ಎನ್ನೈ=ನನ್ನನ್ನು, ಆಳುಡೈತ್ತೇನ್=ನಿನ್ನ ಅಧೀನಕ್ಕೆ ಒಪ್ಪಿಸಿದ್ದೇನೆ, ಏೞೈಯೇನ್=ದೀನನಾಗಿದ್ದೇನೆ, ಇಡರೈ=ಸಂಕಟಗಳನ್ನು, ಕಳೈಯಾಯೇ=ಕಳೆಯಲಾರೆಯಾ?

ನಂಬಬೇಕಾದವನೇ, ಭಕ್ತಿಆಸಕ್ತಿಗಳಿಂದ ಸ್ತುತಿಸಬಲ್ಲವರ ರಕ್ಷಕನೇ, ನರಸಿಂಹನಾದವನೇ, ಅಮರರೊಡನೆಯೇ, ಏಳುಲೋಕಗಳನ್ನಳೆದವನೇ, ಬ್ರಹ್ಮಾಂಡವೇ ಆಗಿರುವವನೇ , ಹಿಂದೆ ಒಂದು ಕಾಲದಲ್ಲಿ ಚಕ್ರಾಯುಧವನ್ನು ಧರಿಸಿ ಮಹಾಗಜದ ಗೋಳನ್ನು ಬಿಡಿಸಿದವನೇ, ಆದಿಕಾರಣನೇ, ಕಡಲನು ಕಡೆದವನೇ, ನಮ್ಮ ಸ್ವಾಮಿಯೇ, ನಿನ್ನ ಧೀನಕ್ಕೆ ನನ್ನನ್ನು ಒಪ್ಪಿಸಿದ್ದೇನೆ, ದೀನನಾಗಿದ್ದೇನೆ, ನನ್ನ ಸಂಕಟಗಳನ್ನು ಕಳೆಯಲಾರೆಯಾ?\(೯\)

ಭಕ್ತನಾದವನು ಭಗವಂತನ ಅಸಾಧಾರಣವಾದ ಮಹಿಮೆಯನ್ನು ಮೇಲಿಂದಮೇಲೆ ಸ್ಮರಿಸಿಕೊಳ್ಳಬೇಕು. ಅವನನ್ನು ನಾನಾರೀತಿಯಲ್ಲಿ ಹೊಗಳಿಹಾಡುತ್ತಿರಬೇಕು. ಸಂಪೂರ್ಣವಾಗಿ ಶರಣುಹೋಗಬೇಕು. ತನ್ನ ಸಂಕಟಗಳನ್ನು ಹರಿಸೆಂದು ದೀನನಾಗಿ ಬೇಡಿಕೊಳ್ಳಬೇಕು. ಹೀಗೆ ಭಗವಂತನ ಪೂರ್ಣಾನುಗ್ರಹಕ್ಕೆ ಪಾತ್ರರಾಗಬೇಕು. ಇದನ್ನು ಆೞ್ವಾರರು ಎತ್ತಿ ತೋರಿಸಿದ್ದಾರೆ.

೧೦. ಕಾಮರ್ ತಾದೈಕರುದಲರ್ ಶಿಙ್ಗಙ್ಕಾಣವಿನಿಯಕರುಙ್ಗುೞಱ್ ಕುಟ್ಟನ್

ವಾಮನನೆನ್ ಮರಕತವಣ್ಣನ್ ಮಾದವನ್ ಮದುಶೂದನನ್ಱನ್ನೈ

ಶೇಮನನ್ ಕಮರುಮ್ ಪುದುವೈಯರ್ ಕೋನ್ ವಿಟ್ಟುಚಿತ್ತನ್ ವಿಯನ್ ತಮಿೞ್ ಪತ್ತುಮ್,

ನಾಮಮೆನ್ಱು ನವಿನ್ಱುರೈಪ್ಪಾರ್ಹಳ್ ನಣ್ಣುವಾರೊಲ್ಲೈನಾರಣನುಲಹೇ

ಕಾಮರ್=ಮನ್ಮಥನ, ತಾದೈ=ತಂದೆಯನ್ನು, ಕರುದಲರ್=ಶತ್ರುಗಳಿಗೆ, ಶಿಙ್ಗಮ್=ಸಿಂಹಸ್ವರೂಪನನ್ನು, ಕಾಣ=ನೋಟಕ್ಕೆ

೧೪೬

ಇನಿಯ=ಸುಂದರವಾದ, ಕರು=ಕರಿಯ, ಕುೞಲ್=ತಲೆಗೂದಲನ್ನುಳ್ಳ, ಕುಟ್ಟನ್=ಬಾಲಕನನ್ನು, ವಾಮನನ್=ವಾಮನ ಮೂರ್ತಿಯನ್ನು, ಎನ್=ನನ್ನ\(ಸ್ವಾಮಿಯನ್ನು\), ಮರಕತಮ್ ವಣ್ಣನ್=ದಿವ್ಯಮರಕತ ಮಣಿಯ ಬಣ್ಣದವನನ್ನು, ಮಾದವನ್=ಮಾಧವನನ್ನು, ಮದುಸೂದನನ್ ತನ್ನೈ=ಮಧುಸೂದನನನ್ನುಕುರಿತು, ಶೇಮಮ್=ಕ್ಷೇಮವು, ನಿನ್ಱಾಹ=ಪರಿಪೂರ್ಣವಾಗಿ, ಅಮರುಮ್=ತುಂಬಿರುವ, ಪುದುವೈಯರ್=ಶ್ರೀವಿಲ್ಲಿಪುತ್ತೂರಿನಲ್ಲಿ ವಾಸಿಸುವವರ, ಕೋನ್=ಹಿರಿಯನು ಆದ,ವಿಟ್ಟುಚಿತ್ತನ್=ವಿಷ್ಣುಚಿತ್ತನು, ವಿಯನ್=ವಿಸ್ಮಯಕಾರವಾಗಿ, ತಮಿೞ್=ತಮಿಳೀನಲ್ಲಿ ರಚಿಸಿದ, ಪತ್ತುಮ್=\(ಪಾಶುರಗಳು\)ಹತ್ತನೂ, ನಾಮಮ್=ಭಗವಂತನ ಪವಿತ್ರವಾದ ನಾಮಗಳೇ, ಎನ್ಱು=ಎಂದು, ನವಿನ್ಱು=ಆದರದಿಂದ, ಉರೈಪ್ಪಾರ್ ಹಳ್ = ಹೇಳೂವವರು, ಒಲ್ಲೈ=ಒಡನೆಯೇ, ನಾರಣನ್= ನಾರಾಯಣನ, ಉಲಹು=ಲೋಕವನ್ನು, ನಣ್ಣುವಾರ್=ಸೇರುವರು.

ಮನ್ಮಥನ ತಂದೆಯನ್ನು, ಶತ್ರುಗಳಿಗೆ ಸಿಂಹಸ್ವರೂಪನನ್ನು ಕಣ್ಣಿಗೆ ಅಂದವಾದ ಕರಿಯ ತಲೆಗೂದಲಿನ ಬಾಲಕನನ್ನು ವಾಮನ ಮೂರ್ತಿಯನ್ನು, ನನ್ನೊಡಯನನ್ನು, ದಿವ್ಯಮರಕತ ಮಣಿಯ ಬಣ್ಣದವನನ್ನು, ಮಾಧವನನ್ನು, ಮಧುಸೂದನನನ್ನು ಕುರಿತು ಕ್ಷೇಮವು ಪರಿಪೂರ್ಣವಾಗಿ ತುಂಬಿರುವ ಶ್ರೀವಿಲ್ಲಿಪುತ್ತೂರಿನಲ್ಲಿ ವಾಸಿಸುವವರ ಹಿರಿಯನಾದ ವಿಷ್ಣುಚಿತ್ತನು ವಿಸ್ಮಯಕರವಾಗಿ ತಮಿಳೀನಲ್ಲಿ ರಚಿಸಿದ ಹತ್ತುಪಾಶುರಗಳನ್ನೂ ಭಗವಂತನ ಪವಿತ್ರವಾದ ನಾಮಗಳೇ ಎಂದು ಹಾಡುವವರು ಶೀಘ್ರದಲ್ಲಿಯೇ ನಾರಾಯಣನ ಲೋಕವನ್ನು ಸೇರುತ್ತಾರೆ.\(೧೦\)

ಈ ತಿರುಮೊೞಿಗೆ ಒಂದು ಹೆಚ್ಚಿನ ಮೆರುಗನ್ನು ಕೊಡುವುದು ಕಡೆಯ ಈ ಪಾಶುರವೇ. ಇದನ್ನು “ಫಲಶ್ರುತಿ” ಎನ್ನುವುದಕ್ಕಿಂತಲೂ “ಶರಣಾಗತಿ”ಎಂದರೆ ಒಳಿತು ಎನ್ನಿಸುತ್ತದೆ. ಭಗವಂತನ ಅನಂತ ನಾಮಗಳನ್ನು ದಿನವೆಲ್ಲಾ ಸತತವಾಗಿ ಪಠಿಸಿ, ಜಪಿಸಿ, ಧ್ಯಾನಿಸಿ, ಮನನ ಮಾಡಿ ಕಡೆಯಲ್ಲಿ ಈ ತಿರುಮೊೞಿಯ ಒಂದೊಂದು ಪಾಶುರವನ್ನೂ ಅರ್ಥವತ್ತಾಗಿ, ಭಕ್ತಿಪೂರ್ಣವಾಗಿ, ಆದರ ಆಸಕ್ತಿಗಳಿಂದ ಅರ್ಪಿಸಿದರೆ, ಪ್ರತಿಯೊಬ್ಬನೂ ಹೀಗೆ ಮಾಡುವುದರಿಂದ ತನ್ನನ್ನು ಭಗವಂತನ ಅಡಿದಾವರೆಗಳಲ್ಲಿ ಸಮರ್ಪಿಸಿಕೊಂಡಂತೆಯೇ ಆಗುವುದು. ಆೞ್ವಾರರು ಇದನ್ನು ಆಚರಿಸಿ ತೋರಿಸಿದ್ದಾರೆ.

ಈ ತಿರುಮೊೞಿಯ ಮುಖ್ಯಾಂಶವನ್ನು ಸಂಗ್ರಹಿಸಿ ಹೇಳಬಹುದು: “ಮಾತಿನಲ್ಲಿ ಶುದ್ಧತೆ ಇಲ್ಲದೆ, ಭಗವಂತಾ, ನಿನ್ನನ್ನುಕುರಿತು ಮನಸ್ಸಿಗೆ ತೋಚಿದ್ದನ್ನೆಲ್ಲಾ ಹೇಳಿಬಿಟ್ಟೆ. ಕಾಗೆಯಂತೆ ಕರ್ಕಶವಾದ ರೀತಿಯಲ್ಲಿ ನಿನ್ನನ್ನು ಕೂಗಿ ಕರೆದೆ. ಬಹಳ ತಪ್ಪುಮಾಡಿದೆ. ಆದರೆ, ಕಪಟವನ್ನರಿಯದ ಮುಗ್ಧಮನದಿಂದ ಸತತವಾಗಿ ನಿನ್ನ ದಿವ್ಯನಾಮವನ್ನು ಉಚ್ಚರಿಸುತ್ತಿದ್ದೇನೆ. ಅದೊಂದೇ ನನಗೆ ರಕ್ಷೆ. ಭಗವಂತಾ, ನಿನ್ನ ಕೃಪಾಶ್ರಯದಲ್ಲಿಯೇ ಇಹಲೋಕದ ಜೀವನವನ್ನು ನಿರ್ವಹಿಸುತ್ತಿದ್ದೇನೆ. ಜನರ ನಡುವೆ ಇರುವುದೆಂದರೆ ನನಗೆ ಆಗದು. ನನ್ನನ್ನು ಉದ್ಧರಿಸಿ, ಕಾಪಾಡು. ನನಗೆ ಊಟಕ್ಕಿಂತಲೂ ವೇದಪಾರಾಯಣವೂ. ನಿನ್ನ ನಾಮಸ್ಮರಣೆಯೂ ನಿನ್ನಪಾದ ಸೇವೆಯೂ ಹಿರಿದು. ಅವುಗಳಿಲ್ಲದ ದಿನ ಅಥವಾ ಅವುಗಳಲ್ಲಿ ಕೊರತೆ ಕಂಡ ದಿನ ನನಗೆ ವಾಸ್ತವವಾದ ಉಪವಾಸದ ದಿನ. ನಿನ್ನ ಭವ್ಯವಾದ ಸ್ವರೂಪವನ್ನು ಚಿತ್ತದಲ್ಲಿ ನೆಲೆಗೊಳಿಸಿಕೊಳ್ಳುವ ಯತ್ನದಲ್ಲಿ ನಾನು ಉನ್ಮತ್ತನೇ ಆಗುತ್ತೇನೆ.ನೀನು ಆಶ್ರಿತರಕ್ಷರನೆಂಬ ಹಿರಿಯಕೀರ್ತಿಯುಳ್ಳವನು. ನನ್ನ ಇಹಲೋಕದ ಸಂಕಟಗಳನ್ನೆಲ್ಲಾ ಕೃಪೆಮಾಡಿ ನಿವಾರಿಸು. ನಂಬಬೇಕಾದವನು ನೀನು. ಮಹಾಮಹಿಮನು ನೀನು. ಆದಿಕಾರಣನೇ ನೀನು. ನಿನಗೆ ನನು ಅತಿದೀನನಾಗಿ ಶರಣಾಗಿದ್ದೇನೆ. ನನ್ನೊಡೆಯಾ, ನನ್ನನ್ನು ನಿನ್ನ ಸೇವಕನನ್ನಾಗಿ ಮಾಡಿಕೋ. ನಿನ್ನ ಕೈಂಕರ್ಯವನ್ನು ಅನವರತವೂ ಮಾಡಬಯಸುತ್ತೇನೆ. ಅದೊಂದೇ ನನ್ನ ಹೆಬ್ಬಯಕೆ. ಬೇರೆ ಏನನ್ನೂ ಆಶಿಸೆನು. ನನ್ನನ್ನು ನಿನ್ನ ಬಳಿಗೆ ಸೇರಿಸಿಕೋ, ಸ್ವಾಮೀ”.

೧೪೭

ಅನುದಿನವೂ ಹೀಗೆ ಮಾಡಿದರೆ ಬರುವ ಫಲವೇನು ಎಂಬುದಕ್ಕೆ ಉತ್ತರವಾಗಿ ಈ ಪಾಶುರದಲ್ಲಿಯೇ ಆೞ್ವಾರರು ಹೇಳುತ್ತಾರೆ:”ಅವನಿಗೆ ಶೀಘ್ರದಲ್ಲಿಯೇ ಶ್ರೀಮನ್ನಾರಾಯಣನ ಲೋಕವೇ ಲಭಿಸುವುದು”ಎಂದು. ಭಗವಂತನ ಸಾಮೀಪ್ಯವೂ, ಪಾದಸೇವೆಯೂ, ಅಮರತ್ವವೂ, ಶಾಶ್ವತಸುಖವೂ ಲಭಿಸುವುದು ಎಂದ ಹಾಗೆ. ಇದಕ್ಕಿಂತ ಮಿಗಿಲಾದ ಪ್ರಯೋಜನವುಂಟೇ?

ಸಾಮೀಪ್ಯ,ಸಾರೂಪ್ಯ ಸಾಯುಜ್ಯ, ಸಾಲೋಕ್ಯ ಎಂಬ ಚತುರ್ಯುಧವಾದವೂ ಭಕ್ತನಿಗೆ ವೈಕುಂಠದಲ್ಲಿ ಲಭ್ಯ. ಅರ್ಥವೇನೋ ಎಲ್ಲಾ ಇಲ್ಲಿಯ ಐಹಿಕ ಪ್ರಪಂಚದ್ದೇ-ಲೀಲಾವಿಭೂತಿಯಲ್ಲದೇ. ಅಂದರೆ ಅದೇ ಅಲ್ಲಿಯೂ ಲಭಿಸಿದರೆ ನಿತ್ಯಸುಖ, ನಿತ್ಯ ಆನಂದ ಲಭ್ಯವಾಗಿ ಪುನಹ ಸಂಸಾರ ಬಂಧನವಿಲ್ಲದಿರುತ್ತಾನೆ.

ಅಡಿಯ ನಡೆ: ವಾಕ್ಕೂ, ಶೞಕ್ಕೂ, ನನ್ಮೈ, ನೆಡುಮೈ, ಕೋಟ್ಟಮ್, ಕಣ್ಣಾ, ವೆಳ್ಳೈ, ವಣ್ಣಮ್, ನಮ್ಬನ್, ಕಾಮರ್ \(ನೆಯ್\).

೧೪೮

ಶ್ರೀಃ

ಶ್ರಿಯೈ ನಮಃ

ಐದನೆಯ ದಶಕ ಎರಡನೆಯ ತಿರುಮೊೞಿ ನೆಯ್ ಕ್ಕೂಡತ್ತೈ

೧. ನೆಯ್ ಕ್ಕುಡತ್ತೈಪ್ಪಟ್ರಿಯೇಱಿ ಮೆಱುಮ್ ಪುಹಳ್ ಪೋಲ್ ನಿರನ್ದು, ಎಙ್ಗುಮ್

ಕೈಕ್ಕೊಣ್ಡು ನಿಱ್ ಕಿನ್ಱ ನೋಯ್ ಹಾಳ್ ಕಾಲಮ್ ಪೆಱವುಯ್ಯ ಪ್ಪೋಮಿನ್

ಮೆಯ್ ಕ್ಕೊಣ್ಡು ವನ್ದು ಪುಹುನ್ದು ವೇಡಪ್ಪಿರಾನಾರ್ ಕಿಡನ್ದಾರ್

ಪೈಕ್ಕೊಣ್ಡ ಪಾಮ್ಬಣೈಯೋಡುಮ್ ಪಣ್ಣನ್ಱು ಪಟ್ಟಿನಙ್ಗಾಪ್ಪೇ

ನೆಯ್ ಕುಡತ್ತೈ=ತುಪ್ಪದ ಬಿಂದಿಗೆಯನ್ನು, ಪಟ್ರಿ=ಆಶ್ರಯಿಸಿ, ಏಱುಮ್=ಹತ್ತುತ್ತಿರುವ\(ಹತ್ತಿರುವ\), ಎಱುಮ್ ಬುಹಳ್ ಪೋಲ್=ಇರುವೆಗಳ ಹಾಗೆ, ನಿರನ್ದು=ಉಂಬಿಕೊಂಡು, ಎಙ್ಗುಮ್=ಎಲ್ಲವನ್ನೂ, ಕೈಕ್ಕೊಣ್ಡು=ವಶಮಾಡಿಕೊಂಡು, ನಿಱ್ ಕಿನ್ಱ=ನಿಂತಿರುವ, ನೋಯ್ ಹಾಳ್=ವ್ಯಾದಿ ಸಂಕಟಗಳೇ, ಕಾಲಮ್=ಆಯುಸ್ಸನ್ನು, ಪೆಱ=ಪಡೆಯಲು, ಉಯ್ಯ=ಜೀವಿಸುವುದಕ್ಕಾಗಿ, ಪೋಮಿನ್=ತೊಲಗಿರಿ, ಪೈ=ಹೆಡೆಗಳನ್ನು, ಕೊಣ್ಡ=ಉಳ್ಳ, ಪಾಮ್ಬು=ಹಾವಿನ, ಅಣೈಯೋಡುಮ್= ಹಾಸುಗೆಯೊಡನೆ, ವೇದಪ್ಪಿರಾನಾರ್=ವೇದಪುರುಷನು, ಮೆಯ್ ಕೊಣ್ಡು=ಸತ್ಯವಾಗಿ, ವನ್ದು=ಬಂದು ,ಪುಹುನ್ದು=\(ನನ್ನ ದೇಹವನ್ನು\) ಹೊಕ್ಕೂ, ಕಿಡನ್ದಾರ್=ವಾಸಮಾಡುತ್ತಿದ್ದಾನೆ, ಪಣ್ಡು=ಹಳೆಯಕಾಲದ, ಪಟ್ಟಿನಮ್=ದೇಹ, ಅನ್ಱು=ಅಲ್ಲ, ಕಾಪ್ಪೇ=\(ಅದು\) ರಕ್ಷಣೆಯಲ್ಲಿರುವುದೇ.

ತುಪ್ಪದ ಬಿಂದಿಗೆಯನ್ನು ಆಶ್ರಯಿಸಿ ಅದನ್ನುಮುತ್ತಿರುವ ಇರುವೆಗಳ ಹಾಗೆ ತುಂಬಿಕೊಂಡು ಎಲ್ಲವನ್ನೂ ವಶಮಾಡಿಕೊಂಡು ನಿಂತಿರುವ ವ್ಯಾಧಿಸಂಕಟಗಳೇ, ಆಯುಸ್ಸನ್ನು ಪಡೆದು ಜೀವಿಸುವುದಕ್ಕಾಗಿ ತೊಲಗಿರಿ. ಹೆಡೆಗಳ ಹಾವಿನ ಹಾಸುಗೆಯೊಡನೆ ವೇದಪುರುಷನು ಸತ್ಯವಾಗಿ ಬಂದು\(ನನ್ನ ದೇಹವನ್ನು ಹೊಕ್ಕು ನೆಲೆಸಿದ್ದಾನೆ. ಹಿಂದಿನ ಕಾಲದದೇಹ ಇದಲ್ಲ. ಇದು ರಕ್ಷಣೆಯಲ್ಲಿರುವುದೇ ಆಗಿದೆ.\(೧\)

ಬಿಂದಿಗೆಯ ತುಪ್ಪಕ್ಕೆ ಇರುವೆ ಮುತ್ತಿದರೆ, ಅದನ್ನು ಸುಲಭವಾಗಿ ಶುದ್ಧಿಗೊಳಿಸಲು ಸಾಧ್ಯವಿಲ್ಲ. ಒಂದು ಕಡೆಯಲ್ಲಿ ಇರುವೆಯನ್ನು ನಿವಾರಿಸಿದರೆ, ಅದು ಮತ್ತೊಂದು ಕಡೆ ಹರಡಿಕೊಳ್ಳುತ್ತದೆ. ಅತಿಶಯವಾದ ಪ್ರಯತ್ನದಿಂದಲೇ ಇರುವೆಯನ್ನು ನಿವಾರಿಸಬೇಕಾದೀತು. ಇದು ಇರುವೆಯ ಸ್ವಭಾವ. ಹಾಗೆಯೇ ರೋಗಗಳೂ, ಪ್ರಾಪಂಚಿಕ ಸಂಕಟಗಳೂ, ದುಃಖಗಳೂ. ಒಂದು ಶಮನಗೊಂಡಿತೆಂದರೆ ಇನ್ನೊಂದು ತಲೆಯೆತ್ತುವುದು. ಒಂದು ಅಂಗದಲ್ಲಿ ಬಾಧೆನೀಗಿತೆಂದರೆ ಅದು ಇನ್ನೊಂದು ಕಡೆಯಲ್ಲಿ ಕಾಣಿಸಿಕೊಳ್ಳುವುದು. ಒಂದು ದುಃಖವನ್ನು ಕಳೆದರೆ ಮತ್ತೊಂದು ತೋರಿಕೊಳ್ಳೂವುದು. ಬದುಕಿರುವಷ್ಟು ಕಾಲವೂ ಮನುಷ್ಯನು ರೋಗ,ದುಃಖ, ಸಂಕಟಗಳಿಂದ ತೊಳಲುತ್ತಲೇ ಇರುವುದು ಸಹಜವಾದದ್ದು. ಆದರೆ, ಇದನ್ನು ತಡೆಯುವುದಕ್ಕೆ ತಪ್ಪಿಸಿಕೊಳ್ಳುವುದಕ್ಕೆ ಮಾರ್ಗವಿಲ್ಲವೇ? ಇದೆ ಎನ್ನುತ್ತಾರೆ ಆೞ್ವಾರರು. ಸತತವಾದ ಪ್ರಯತ್ನದಿಂದಲೂ ಸಾಧನೆಯಿಂದಲೂ ದೇಹವನ್ನು ಭಗವಂತನು ನೆಲೆಸಲು ಯೋಗ್ಯವಾದ ದೇವಾಲಯವನ್ನಾಗಿ ಮಾಡಿಕೊಳ್ಳಬಹುದು. ಆಗ ಭಗವಂತ ಬಂದು ಅದರಲ್ಲಿ ನೆಲೆಸುತ್ತಾನೆ. ಅವನ ರಕ್ಷಣೆಯಲ್ಲಿ

೧೪೯

ಸದಾ \(ಬದುಕಿರುವಷ್ಟು ಕಾಲವೂ\) ಮನುಷ್ಯನು ಇರಬಹುದು. ಆಗ, ಮನುಷ್ಯನು ರೋಗರುಜಿನಗಳ ಬಾಧೆಯಿಂದ ಮುಕ್ತನಾಗುತ್ತಾನೆ. ಭಗವಂತನ ಸೇವೆಯನ್ನು ಚೆನ್ನಾಗಿ ನಡಸುತ್ತಾನೆ.

ಆೞ್ವಾರರು ಈ ಪಾಶುರದಲ್ಲಿ ರೋಗರುಜಿನಗಳನ್ನು ಸಂಬೋಧಿಸಿ ಹೇಳುತ್ತಾರೆ. “ವ್ಯಾಧಿ ಸಂಕಟಗಳ್ ಈ ದೇಹದಲ್ಲಿ ಬೇರೂರಿ ನೆಲೆಸುವುದಕ್ಕೆ ನಿಮಗೆ ಇನ್ನು ಸಾಧ್ಯವಾಗುವುದಿಲ್ಲ. ನಿಮ್ಮ ಆಯುಸ್ಸನ್ನು ಉಜ್ಜೀವನಗೊಳಿಸಿಕೊಳ್ಳಬೇಕೆಂದರೆ ನೀವು ಇಲ್ಲಿಂದ ತೊಲಗಿ; ಬೇರೆ ದೇಹಗಳನ್ನು ಆಶ್ರಯಿಸಿ ಹಿಂದಿನಂತೆ ಅಲ್ಲ. ಈಗ ಈ ದೇಹದಲ್ಲಿ ಶೇಷಶಾಯಿಯಾಗಿರುವ ಭಗವಂತನು ಸತ್ಯವಾಗಿ ನೆಲೆಸಿದ್ದಾನೆ. ಈ ದೇಹ ಅವನ ರಕ್ಷಣೆಯಲ್ಲಿದೆ”.

ಸರ್ವಕಾಲದಲ್ಲೂ ಭಗವಂತನೇ ರಕ್ಷಕನೆಂಬ ದೃಢವಾದ ನಂಬಿಕೆಯನ್ನು ಇದು ವ್ಯಕ್ತಪಡಿಸುತ್ತದೆ. ಶರಣಾಗತಿಯ ಒಂದು ತತ್ತ್ವ ಇದು.

೨. ಚಿತ್ತಿರಕುತ್ತನೆೞುತ್ತಾಲ್ ಶೆನ್ ಪುಲಕ್ಕೋನ್ ಪೊಱಿಯೊಟ್ರಿ

ವೈತ್ತ ವಿಲಚ್ಚಿನೈಮಾಟ್ರಿತ್ತೂದುವರೋಡಿಯೊೞಿತ್ತಾರ್

ಮುತ್ತುತ್ತಿರೈಕ್ಕಡಱ್ ಶೇರ್ ಪ್ಪನ್ ಮೂದರೊ ವಾಳರ್ ಮುದಲ್ ವನ್

ಪತ್ತರ್ ಕ್ಕಮುದನಡಿಯೇನ್ ಪಣ್ಡನ್ಱುಪಟ್ಟಿನಙ್ಗಾಪ್ಪೇ

ಚಿತ್ತಿರಕುತ್ತನ್=ಚಿತ್ರಗುಪ್ತನ, ಎೞುತ್ತಾಲ್=ಬರೆವಣಿಗೆಗೆ, ತೆನ್ ಪುಲನ್ ಕೋನ್=ದಕ್ಷಿಣ ದಿಕ್ಕಿಗೆ ಯಜಮಾನನು, ಪೊಱಿ=ಅಂಕಿತವನ್ನು, ಒಟ್ರಿ=ಸೇರಿಸಿ, ವೈತ್ತ-ಹಾಕಿರುವ, ಇಲಚ್ಚಿನೈ=ಮುದ್ರೆಯನ್ನು, ಮಾಟ್ರಿ=ಅಳಿಸಿ\(ತೊಡೆದು ಹಾಕಿ\) ತೂದುವರ್=ಯಮಭಟರು, ಓಡಿ=ಓಡಿಹೋಗಿ, ಒಳಿತ್ತಾರ್=ಅಡಗಿಕೊಂಡರು, ಮುತ್ತುತ್ತಿರೈ=ಮುತ್ತಿಡುತ್ತಿರುವ ಅಲೆಗಳಿಂದ ಕೂಡಿದ, ಕಡಲ್=ಕಡಲಿನಲ್ಲಿ, ಶೇರ್ ಪ್ಪನ್=ನಿದ್ರಿಸುವವನೂ, ಮೂದು=ಬಲಿತ, ಅಱಿವು=ಅರಿವುಳ್ಳ, ಆಳರ್=ಜನರಿಗೆ, ಮುದಲ್ ವನ್=ಒಡೆಯನೂ, ಪತ್ತರುಕ್ಕೂ=ಭಕ್ತಜನರಿಗೆ, ಅಮುದನ್=ಅಮೃತವೂ ಆದ ಭಗವಂತನಿಗೆ, ಅಡಿಯೇನ್=ಸೇವಕನು\(ನಾನು\), ಪಣ್ಡು=ಹಿಂದಿನ ಕಾಲದ, ಪಟ್ಟಿನಮ್=ದೇಹ, ಅನ್ಱು=ಅಲ್ಲ, ಕಾಪ್ಪೇ=ರಕ್ಷಣೆಗೊಂಡಿರುವುದೇ.

ಚಿತ್ರಗುಪ್ತನ ಬರೆವಣಿಗೆಗೆ ದಕ್ಷಿಣ ದಿಕ್ಕಿನ ಯಜಮಾನನು ಅಂಕಿತವಿಟೂ ಒತ್ತಿರುವ ಮುದ್ರೆಯನ್ನು ತೊಡೆದುಹಾಕಿ, ಯಮಭಟರು ಓಡಿಹೋಗಿ ಅಡಗಿಕೊಂಡಿದ್ದಾರೆ. ಮುತ್ತಿಡುತ್ತಿರುವ ಅಲೆಗಳಿಂದ ಕೂಡಿದ ಕಡಲಿನಲ್ಲಿ ನಿದ್ರಿಸುವವನೂ, ಬಲಿತ ಅರಿವುಳ್ಳ ಜನರಿಗೆ ಒಡೆಯನೂ, ಭಕ್ತರಿಗೆ ಅಮೄತವೂ ಆದ ಭಗವಂತನಿಗೆ ನಾನು ದಾಸನು. ಹಿಂದಿನ ಕಾಲದ ದೇಹ ಇದಲ್ಲ. ರಕ್ಷಣೆಯುಳ್ಳದ್ದು.\(೨\)

“ದಕ್ಷಿಣ ದಿಕ್ಕಿನ ಒಡೆಯನು” ಎಂದರೆ ಯಮರಾಜನು. ಅವನಿಗೆ ಎರಡು ಕಾರ್ಯಗಳು: “ಧರ್ಮ”ನಾಗಿ ಜನರ ಪಾಪಪುಣ್ಯಗಳ ತುಲನ ಮಾಡಿ ಅವುಗಳಿಗೆ ತಕ್ಕಂತೆ ಜನರಿಗೆ ಶಿಕ್ಷೆ ಮನ್ನಣೆಗಳನ್ನು ತೀರ್ಮಾನಿಸುವುದು. “ಯಮ”ನಾಗಿ ಆ ಶಿಕ್ಷೆ ಮನ್ನಣೆಗಳನ್ನು ಕಾರ್ಯಗತ ಮಾಡುವುದು.

೧೫೦

ಯಮಧರ್ಮನ ಕಾರ್ಯಕ್ಕೆ ಚಿತ್ರಗುಪ್ತರ ಬರೆವಣಿಗೆಯೇ ಮೂಲ. ಚಿತ್ರಗುಪ್ತರು ಒಬ್ಬೊಬ್ಬ ಮನುಶ್ಃಯನೀ ಮಾಡುವ ಒಳ್ಳೆಯ ಕೆಟ್ಟ ಕೆಲಸಗಳನ್ನೆಲ್ಲಾ ವಿಶದವಾಗಿ ಬರೆದಿಡುವುದು. ಇದನ್ನು “ಧರ್ಮ”ನು ಗಮನಿಸಿ, ಪರಿಶೀಲಿಸಿ, ಅವುಗಳಿಗೆ ತಕ್ಕಂತೆ ಶಿಕ್ಷೆಯನ್ನೂ ಮನ್ನಣೆಯನ್ನೂ ತೀರ್ಮಾನಿಸುತ್ತಾನೆ. ತನ್ನ ತೀರ್ಮಾನವನ್ನು ಚಿತ್ರಗುಪ್ತರ ಬರೆವಣಿಗೆಯ ಕೆಳಗಡೆ ಬರೆದಿಟ್ಟು ಅದಕ್ಕೆ ತನ್ನ ಅಂಕಿತವನ್ನೂ ಅದರಡಿಯಲ್ಲಿ ತನ್ನ ಪದವಿಯಮುದ್ರೆಯನ್ನೂ ಒತ್ತುತ್ತಾನೆ. ಅದರಂತೆ ಶಿಕ್ಷೆಯನ್ನು ವಿಧಿಸುವುದೂ, ಮನ್ನಣೆಯನ್ನು ಕಾರ್ಯಗತಮಾಡುವುದೂ “ಯಮ” ನ ಕೆಲಸ. ಇದು ಕ್ರಮ. ಆದರೆ, ಆೞ್ವಾರರ ವಿಷಯದಲ್ಲಿ ಇದು ನಡೆಯುವುದಿಲ್ಲ. ಅವರ ವಿಷಯದಲ್ಲಿ ಚಿತ್ರಗುಪ್ತನು ಬರೆದಿರುವುದರ ಕೆಳಗೆ ಇರುವ ಬರಹವನ್ನೂ ಅಂಕಿತವನ್ನೂ ಮುದ್ರೆಯನ್ನೂ ಯಮಭಟರು ಅಳಿಸಿಬಿಟ್ಟಿದ್ದಾರೆ. ತಾವು ಮಾಡಿದ್ದು ತಪ್ಪು ಎಂದೂ ತಮಗೇ ಅದರಿಂದ ಶಿಕ್ಷೆಯಾಗುವುದೆಂದೂ ಹೆದರಿ ಅವರು ಓಡಿಹೋಗಿ ಎಲ್ಲಿಯೋ ಅಡಗಿಕೊಂಡುಬಿಟ್ಟಿದ್ದಾರೆ. ಅವರು ಹೀಗೆ ಮಾಡಿದ್ದೇಕೆ?

ಕಡಲು ಎಷ್ಟೇ ಭಯಂಕರವಾಗಿ ಕದಡಿ ಹೋಗಿದ್ದರೂ ಅದರ ಮೇಲೆ ನಿಶ್ಚಿಂತನಾಗಿ ಮಲಗಿ ನಿದ್ರಿಸುವ ಮಹಾಶಾಂತಮೂರ್ತಿ ಭಗವಂತ. “ಬಲಿತ ಅರಿವುಳ್ಳ ಜನರಿಗೆ ಒಡೆಯನು:-ಎಂದರೆ, ಪಕ್ವವಾದ ಜ್ಞಾನವುಳ್ಳವರ, ನಿತ್ಯಸೂರಿಗಳ ಸ್ವಾಮಿ, ಭಗವಂತ, “ಭಕ್ತರಿಗೆ ಅಮೃತನು”-ಎಂದರೆ, ದೇವತೆಗಳಿಗೆ ಅಮೃತವು ಹೇಗೋ ಹಾಗೆ ಭಕ್ತರಿಗೆ ಭಗವಂತ ಹಾಗೆ. ಅಮರತ್ವವನ್ನು ಕೊಡುವವನು ಅವನು. ಆ ಮಹಾಮಹಿಮನ ದಾಸನಾಗಿ ಆೞ್ವಾರರು ಇರುವುದರಿಂದ, ಅವನ ರಕ್ಷಣೆಯಲ್ಲಿ ಆೞ್ವಾರರು ಇರುವುದರಿಂದ, ಅವರಿಗೆ ಯಾವ ಭಯವೂ ಇಲ್ಲ. ಯಾರ ಅಂಕೆಯೂ ಇಲ್ಲ; ಯಾರ ಶಿಕ್ಷೆಯೂ ಇಲ್ಲ.

೩. ವಯಿಟ್ರಿಲ್ ತೊೞುವೈಪ್ಪಿರಿತ್ತು ವಣ್ ಪುಲಚ್ಚೇವೈಯದಕ್ಕಿ

ಕಯಿಟ್ರುಮಕ್ಕಾಣಿಕೞಿತ್ತುಕ್ಕಾಲಿಡೈಪಾಶಙ್ಕೞಟ್ರಿ

ಎಯಿಟ್ರಿಡೈಮಣ್ ಕೊಣ್ಡವೆನ್ದೈಯಿರಾಪ್ಪಹಲೋದುವಿತ್ತು, ಎನ್ನೈ

ಪ್ಪಯಿಟ್ರಿಪ್ಪಣಿ ಶೆಯ್ಯಕೊಣ್ಡಾನ್ ಪಣ್ಡನ್ಱುಪ್ಪಟ್ಟಿನಙ್ಕಾಪ್ಪೇ

ವಯಿಟ್ರಿಲ್=ಹೊಟ್ಟೆಯಲ್ಲಿ, ತೊೞುವೈ=ಸೆರೆವಾಸವನ್ನು, ಪಿರಿತ್ತು=ಬಿಡಿಸಿ, ವಲ್=ಬಲವುಳ್ಳ, ಪುಲನ್=ಇಂದ್ರಿಯಗಳೆಂಬ, ಶೇವೈ=ಗೂಳಿಗಳನ್ನು, ಅದಕ್ಕಿ=ಅಡಗಿಸಿ, ಕಯಿಱುಮ್=ಹಗ್ಗಗಳನ್ನೂ, ಅಕ್ಕೂ=ಅಚ್ಚು, ಆಣಿ=ಗೂಟ, ಕೞಿತ್ತು=ಕಳೆದು\(ಕಡಿದು\)ಹಾಕಿ, ಕಾಲಿಡೈ=ಕಾಲಿನ, ಪಾಶಮ್=ಪಾಶಗಳನ್ನು, ಕೞಟ್ರಿ=ಬಿಚ್ಚಿ, ಎಯಿಟ್ರಿಡೈ=ಕೋರೆಹಲ್ಲುಗಳ ಮೇಲೆ, ಮಣ್=ಭೂಮಿಯನ್ನು, ಕೊಣ್ಡ=ಉದ್ಧರಿಸಿದ, ಎನ್ದೈ=ತಂದೆಯು, ಇರಾಪ್ಪಹಲ್=ರಾತ್ರಿಹಗಲು, ಓದುವಿತ್ತು=ಜ್ಞಾನವನ್ನು ಬೋಧಿಸಿ, ಎನ್ನೈ=ನನ್ನನ್ನು, ಪಯಿಟ್ರಿ=ಸಾಧನೆ ಮಾಡುವಂತೆ ಮಾಡಿ, ಪಣಿಶೆಯ್ಯ=\(ತನಗೆ\)ಕೈಂಕರ್ಯ ಮಾಡುವುದಕ್ಕಾಗಿ, ಕೊಣ್ಡಾನ್=ಸ್ವೀಕರಿಸಿದನು, ಪಣ್ಡು=ಹಿಂದಿನ ಕಾಲದ, ಪಟ್ಟಿನಮ್=ದೇಹ, ಅನ್ಱು=ಅಲ್ಲ, ಪಣ್ಡು=ಹಿಂದಿನ ಕಾಲದ, ಪಟ್ಟಿನಮ್=ದೇಹ, ಅನ್ಱು=ಅಲ್ಲ, ಕಾಪ್ಪೇ=ರಕ್ಷಣೆಯೇ?

೧೫೧

ಹೊಟ್ಟೆಯಲ್ಲಿನ ಸೆರೆವಾಸವನ್ನುಬಿಡಿಸಿ, ಬಲಿಷ್ಠವಾದ ಇಂದ್ರಿಯಗಳೆಂಬ ಗೂಳಿಗಳನ್ನು ಅಡಗಿಸಿ, ಹಗ್ಗ ಅಚ್ಚುಗೂಟಗಳನ್ನು ಕಳಚಿ, ಕಾಲಿನ ಪಾಶಗಳನ್ನು ಬಿಚ್ಚಿ, ಕೋರೆಹಲ್ಲುಗಳ ಮೇಲೆ ಭೂಮಿಯನ್ನು ಉದ್ಧರಿಸಿದ \(ನನ್ನ\)ತಂದೆಯು ರಾತ್ರಿಹಗಲೂ ಸುಜ್ಞಾನವನ್ನು ಬೋಧಿಸಿ, ನನ್ನಿಂದ ಸಾಧನೆ ಮಾಡಿಸಿ ತನ್ನ ಕೈಂಕರ್ಯಕ್ಕಾಗಿ ನನ್ನನ್ನು ಸ್ವೀಕರಿಸಿದನು. ಹಿಂದಿನ ಕಾಲದ ದೇಹ ಇದಲ್ಲ, ಕಾಪಾಡಲ್ಪಡುತ್ತದೆ.\(೩\)

“ಹೊಟ್ಟೆಯ ಸೆರೆವಾಸ”-ಮನುಷ್ಯನಿಗೆ ಹುಟ್ಟಿನ ತೊಳಲಿಕೆ ತಪ್ಪಿದ್ದಲ್ಲ. ಅವನುತನ್ನ ತಾಯಿಯ ಗರ್ಭದಲ್ಲಿ ನವಮಾಸಗಳನ್ನು ಕಳೆದೇ ಆಗಬೇಕು. ಅದು ಹುಟ್ಟಿನ ನಿಯಮ.

“ಬಲಿಷ್ಠವಾದ ಇಂದ್ರಿಯಗಳೆಂಬ ಗೂಳಿಗಳು”- ಹೋರಿ ಸ್ವಚ್ಛಂದವಾಗಿ ತಿಂದುಕೊಂಡು ತಿರುಗಾಡುತ್ತಾ ಇದ್ದರೆ, ಅದನು ಕೆಲಸಕ್ಕೆ ತೊಡಗಿಸದಿದ್ದರೆ, ಅದು ಕೊಬ್ಬಿ ಬೆಳೆಯುತ್ತದೆ. ಬಲಿಷ್ಠವಾದ ಗೂಳಿಯಾಗುತ್ತದೆ. ಅದನ್ನು ಸುಲಭವಾಗಿ ಹಿಡಿತಕ್ಕೆ ತಂದುಕೊಳ್ಳಲು ಸಾಧ್ಯವಿಲ್ಲ. ಹೆಚ್ಚಿನ ಸಾಮರ್ಥ್ಯದಿಂದಲೂ, ಯುಕ್ತಿಯಿಂದಲೂ ಅದನ್ನು ಹಿಡಿದು ಪಳಗಿಸಿಕೊಳ್ಳಬೇಕು. ಇಂದ್ರಿಯಗಳೂ ಹಾಗೆಯೇ. ದೇಹದಲ್ಲಿ ಅಡಗಿದ್ದು ದೇಹವನ್ನು \(ಮನುಷ್ಯನನ್ನು\)ಇಂದ್ರಿಯಾರ್ಥಗಳ ಕಡೆಗೆ ಸೆಳೆಯುತ್ತವೆ. ಇದರಿಂದ ಮನುಷ್ಯನಿಗೆ ಬಂಧನವೇ ಬರುವುದು. ಆದ್ದರಿಂದ, ಇಂದ್ರಿಯಗಳನ್ನು ಅಡಗಿಸಬೇಕೆಂದರೆ, ಸತತವಾಗಿ ಯತ್ನಮಾಡಬೇಕು. ಪ್ರಯತ್ನದ ಸಫಲತೆಯೆಲ್ಲಾ ಭಗವಂತನ ಕೃಪೆಯಿಂದಲೇ.

ಇಂದ್ರಿಯಾಣಿ ಪ್ರಮಾಥೀನಿ ಹರಂತಿ ಪ್ರಸಭಾ ಮನಃ.

“ಹಗ್ಗ, ಅಚ್ಚು\(ಗೂಡು\),ಗೂಟ”- ಬಂಡಿಗೆ ಅಚ್ಚು, ಗೂಡು,ಗೂಟ, ಹಗ್ಗ-ಇವು ಮುಖ್ಯ. ಒಂದರಿಂದ ಒಂದು ಭದ್ರಪಡುತ್ತದೆ. ಆಗ ಒಟ್ಟು ಬಂಡಿಯೇ ಅಚ್ಚುಕಟ್ಟಾಗಿರುವುದು. ಚೆನ್ನಾಗಿ ಕೆಲಸ ಮಾಡುವುದು.. ಅವುಗಳಲ್ಲಿ ಯಾವುದು ಸಡಿಲವಾದರೂ, ಕಳಚಿಹೋದರೂ ಬಂಡಿಯು ಕೆಲಸಕ್ಕೆ ಬರದಂತಾಗುವುದು. ಮಾನವ ದೇಹದಲ್ಲಿರುವ ನರಗಳು, ಮಾಂಸಖಂಡಗಳು ಹಗ್ಗದಂತೆ ಕೆಲಸ ಮಾಡುತ್ತವೆ. ದೇಹದ ಒಳಗಡೆ ಅಡಗಿದ್ದು ಅದನು ಭದ್ರವಾಗಿ ಇಡುವುದಲ್ಲದೆ, ದೇಹದ ರೂಪ,ಆಕಾರ,ಎತ್ತರಗಳನ್ನು ಕೊಡುವುದು ಮೂಳೆಗಳು. ದೇಹದಲ್ಲಿರುವ ವಿಧವಿಧವಾದ ಕೀಲುಗಳು, ತಿರುಗಣೆಗಳು ಗೂಟದಂತೆ ಕೆಲಸ ಮಾಡುತ್ತವೆ. ಮಾನವ ದೇಹಕ್ಕೂ, ಯಂತ್ರವಾದ ಬಂಡಿಗೂ ಸುಂದರವಾದ ರೂಪಕ ಇದು.

“ಕಾಲಿನ ಪಾಶಗಳು”- ಕಣ್ಣಿಗೆ ಕಾಣಿಸದ ಇಹಲೋಕದ ಬಂಧನವೇ ಈ ಕಾಲಿನ ಪಾಶಗಳು. ಮನುಷ್ಯನನ್ನು ಲೋಕಕ್ಕೂ ಲೋಕಸುಖಕ್ಕೂ ಬಿಗಿದು, ಅವನನ್ನು ಲೆಕ್ಕವಿಲ್ಲದಷ್ಟು ಹುಟ್ಟುಸಾವುಗಳ ಸುಳಿಯಲ್ಲಿ ಸಿಕ್ಕಿಸಿಬಿಡುವುವು ಇವೇ-ಈ ಪಾಶಗಳೇ.

ಲೌಕಿಕವಾದ ಜ್ಞಾನವನ್ನು ಹೆಚ್ಚೆಂದು ಪರಿಗಣಿಸದೆ, ಆತ್ಮೋದ್ಧಾರದತ್ತ ಮನಸ್ಸನ್ನು ಹರಿಸುವುದರಿಂದ ಕ್ರಮಕ್ರಮವಾಗಿ ಮನಸ್ಸು ಪಕ್ವಗೊಳ್ಳುತ್ತದೆ. ಭಗವತ್ಸಂಬಂಧವಾದ ಜ್ಞಾನವು ಬಲಿಯುತ್ತದೆ. ಅದರ ಪರಿಣಾಮವಾಗಿ, ಮನುಷ್ಯನು ಇಹಲೋಕದ ಬಂಧನವನ್ನು ಬಿಡಿಸಿಕೊಳ್ಳುವುದಕ್ಕೆ ಮುಖ್ಯವಾದ ಭಗವಂತನೊಬ್ಬನೇ ಶರಣ್ಯನೆಂಬ ಅರಿವುಂಟಾಗುತ್ತದೆ.

“ಭಗವಂತನ ಕೃಪೆ ಎಷ್ಟು ಹಿರಿದು\! ನನಗೆ ಗರ್ಭದಲ್ಲಿ ತೊಳಲುವುದನ್ನು ಬಿಡಿಸಿದ್ದಾನೆ. ದೇಹದೊಳಗೆ ಸೇರಿಕೊಂಡು, ಮದಿಸಿ, ಗೂಳಿಗಳಂತೆ ಭಯಂಕರವಾದ ಇಂದ್ರಿಯಗಳನ್ನು ಅಡಗಿಸಿಕೊಟ್ಟಿದ್ದಾನೆ. ದೇಹವನ್ನು ಕಳಚಿದ್ದಾನೆ. ತನ್ನ ಸಾಮರ್ಥ್ಯದಿಂದ ನನ್ನಲ್ಲಿ ಭಗವಂತನ ಬಗೆಗೆ ಸುಜ್ಞಾನವನ್ನು ತುಂಬಿದ್ದಾನೆ. ಅದನ್ನು ಕಾರ್ಯಗತಗೊಳಿಸುವಂತೆ ಮಾಡಿದ್ದಾನೆ. ಅಲ್ಲದೆ, ತನ್ನ ಕಾರುಣ್ಯದ ಪರಮಾವಧಿಯೆಂಬಂತೆ, ನನ್ನನ್ನು ತನ್ನ ಕಿಂಕರನನ್ನಾಗಿ ಸ್ವೀಕರಿಸಿದ್ದಾನೆ.” ಹೀಗೆ ದೃಢನಂಬಿಕೆಯಿಂದ ಹೇಳುತ್ತಿರುವವರು ಆೞ್ವಾರರು.

ಶರಣು ಬಂದವರಿಗೆ, ಎಲ್ಲ ಕಾಲದಲ್ಲೂ, ಎಲ್ಲ ಸಂದರ್ಭಗಳಲ್ಲೂ ಭಗವಂತನೇ ರಕ್ಷಕನಾಗಿ ನಿಲ್ಲುವನು.

೧೫೨

೪.ಮಙ್ಗಿಯವಲ್ ವಿನೈನೋಯ್ ಹಾಳ್ ಉಮಕ್ಕೂಮೋರ್ ವಳ್ ವಿನೈಕಣ್ಡೀರ್

ಇಙ್ಗುಪ್ಪುಹೇನ್ ಮಿನ್ ಪುಹೇನ್ ಮಿನ್ ಎಳಿದನ್ಱುಕಣ್ಡೀರ್ ಪುಹೇನ್ ಮಿನ್

ಶಿಙ್ಗಪ್ಪಿರಾನವನೆಮ್ಮಾನ್ ಶೇರುನ್ದಿರುಕ್ಕೋಯಿಲ್ ಕಣ್ಡೀರ್

ಪಙ್ಗಪ್ಪಡಾದುಯ್ಯ ಪ್ಪೋಮಿನ್ ಪಣ್ಡನ್ಱು ಪಟ್ಟಿನಙ್ಗಾಪ್ಪೇ

ಮಙ್ಗಿಯ=ಮಂಕುಬಡಿಸುವ, ವಲ್=ಸಾಮರ್ಥ್ಯವುಳ್ಳ, ವಿನೈ=ಪಾಪಕಾರ್ಯಗಳ, ನೋಯ್ ಹಾಳ್=ವ್ಯಾಧಿಗಳೇ, ಉಮಕ್ಕೂ=ನಿಮಗೆ, ಓರ್=ಒಂದು, ವಲ್=ಬಲವಾದ, ವಿನೈ=ತೊಂದರೆ, ಕಣ್ಡೀರ್=ಕಂಡಿರಾ? ಇಙ್ಗು=ಈ ಶರೀರದಲ್ಲಿ, ಪುಹೇಲ್ ಮಿನ್, ಪುಹೇಲ್ ಮಿನ್=ಪ್ರವೇಶಿಸಬೇಡಿ, ಶಿಙ್ಗಪ್ಪಿರಾನ್=ನರಸಿಂಹಾವತಾರನು, ಎಮ್ಮಾನ್=ನನ್ನ ಸ್ವಾಮಿ, ಅವನ್=ಅವನು, ಶೇರುಮ್=ನೆಲೆಗೊಂಡಿರುವ, ತಿರುಕ್ಕೋಯಿಲ್=ಪವಿತ್ರವಾದ ದೇವಾಲಯ, ಕಣ್ಡೀರ್-ಕಂಡಿರಾ? ಪಙ್ಗಪ್ಪಡಾದು=ಅವಮಾನಗೊಳ್ಳದೆ, ಉಯ್ಯ=\(ಇನ್ನೆಲ್ಲಿಯೋ\) ಬದುಕಿರಲು, ಪೋಮಿನ್=ಹೋಗಿರಿ, ಪಣ್ಡು=ಹಿಂದಿನ ಕಾಲದ, ಪಟ್ಟಿನಮ್=ದೇಹ, ಅನ್ಱು=ಅಲ್ಲ, ಕಾಪ್ಪೇ=ರಕ್ಷಣೆಗೆ ಒಳಪಟ್ಟಿರುವುದೇ

ಮಂಖುಬಡಿಸುವ ಸಾಮರ್ಥ್ಯವುಳ್ಳ ಪಾಪಕಾರ್ಯಗಳ ವ್ಯಾಧಿಗಳೇ, ನಿಮಗೆ ಒಂದು ಬಲವಾದ ತೊಂದರೆ ಕಂಡಿರಾ. ಈ ದೇಹದಲ್ಲಿ ಸೇರಿಕೊಳ್ಳಬೇಡಿ, ಸೇರಿಕೊಳ್ಳಬೇಡಿ. ಅದು ಸುಲಭವಲ್ಲ. ಸೇರಿಕೊಳ್ಳಬೇಡಿ ಕಂಡಿರಾ. ನನ್ನ ಸ್ವಾಮಿ ನರಸಿಂಹಾವತಾರ ಮಾಡಿದನು. ಅವನು ನೆಲೆಗೊಂಡಿರುವ ಪವಿತ್ರದೇವಾಲಯವನು ಕಂಡಿರಾ.ಅಪಮಾನಗೊಳ್ಳದೆ \(೦ಇನ್ನೆಲ್ಲಿಯೋ\) ಬದುಕಿರಲು ಹೋಗಿತಿ. ಈ ದೇಹ ಹಿಂದಿನಕಾಲದ್ದು ಅಲ್ಲ, ರಕ್ಷಣೆಯಲ್ಲಿರುವುದೇ.\(೪\)

ಮನುಷ್ಯನು ಮಾಡಿದ ಪಾಪಗಳೆಲ್ಲ ರೋಗರುಜಿನಗಳಾಗಿ ಬಾಧಿಸುತ್ತವೆ ಎನ್ನುತ್ತಾರೆ. ಆದ್ದರಿಂದ, ರೋಗಕ್ಕೆ ಮೂಲ ಪಾಪವೇ. ದೀರ್ಘಕಾಲದ ವ್ಯಾಧಿಗಳು ಮನುಷ್ಯನ ದೇಹದ ಬಲವನ್ನು ಕುಗ್ಗಿಸುತ್ತವೆ. ಅವನ ಬುದ್ಧಿಗೆ ಮಂಕುತರುತ್ತದೆ. ವ್ಯಾಧಿಗಳನ್ನು ನಿವಾರಿಸಲು ಆಧ್ಯಾತ್ಮಿಕ ವೈದ್ಯನು ಭಗವಂತನೇ. ಅವನನ್ನು ಅನನ್ಯವಾಗಿ ಶರಣುಹೊಕ್ಕರೆ, ದೇಹದಲ್ಲಿ ವ್ಯಾಧಿಗಳು ಅಡಗಿಕೊಂಡಿರಲು ಸಾಧ್ಯವಾಗುವುದೇ ಇಲ್ಲ. ಈ ದೇಹವನ್ನು ಭಗವಂತನ ನೆಲೆಸಿರುವ ಯೋಗ್ಯವಾದ ದೇವಾಲಯವನಾಗಿ ಪವಿತ್ರಗಿಳುಸುವುದರಿಂದ ಬುದ್ಧಿಗೆ ಮಂಕುತರುವ ರೋಗರುಜಿನಗಳಿಗೆ ಅಲ್ಲಿ ಎಡೆಯಿಲ್ಲದಾಗುತ್ತವೆ. ಬಲವಂತದಿಂದ ಅವುಗಳನ್ನು ಅಟ್ಟುವುದರಿಂದ ವ್ಯಾಧಿಗಳಿಗೆ ಅವಮಾನವಾಗುತ್ತದೆ. ಆದ್ದರಿಂದ, ರೋಗರುಜಿನಗಳು ಬದುಕಿರಲು ಆಶೆಯಿರುವುದಾದರೆ, ಈ ಪರಿಶುದ್ಧವಾದ ದೇಹವೆಂಬ ದೇವಾಲಯವನು ಬಿಟ್ಟು ಬೇರೆ ಎಲ್ಲಿಗಾದರೂ ತೊಲಗಿ ಹೋಗಬೇಕು. ಇನ್ನು ಮುಂದೆ ಈ ಪವಿತ್ರದೇಹದಲ್ಲಿ ಅವಕ್ಕೆ ಉಳಿವಿಲ್ಲ.

ಒಂದು ವಿಷಯವನ್ನು ಮೂರು ಬಾರಿ ಹೇಳಿದರೆ, ಆ ಹೇಳಿಕೆಗೆ ಬಲಹೆಚ್ಚುತ್ತದೆ. ಅದಕ್ಕೆ ಮಹತ್ವ ಕೊಟ್ಟಂತೆ ಆಗುತ್ತದೆ. ಅದನ್ನು ಒಂದು ಶಾಸನವನ್ನಾಗಿ ಮಾಡಿದಂತೆಯೇ. ಈ ದೇಹದೊಳಕ್ಕೆ ಪ್ರವೇಶಿಸಬೇಡಿ”ಎಂಭುದನ್ನು ಹಾಗೆ ಹೇಳಿಆೞ್ವಾರರು ವ್ಯಾಧಿಗಳಿಗೆ ಕಟ್ಟು ಮಾಡುತ್ತಾರೆ.

೧೫೩

ಆೞ್ವಾರರು ಹೇಳುತ್ತಾರೆ:”ರೋಗರುಜಿನಗಳೇ, ಈ ನನ್ನ ದೇಹ ಹಿಂದಿನ ರೀತಿಯದಲ್ಲ.ಪರಿಶುದ್ಧವಾದ ಭಗವಂತನ ಆಲಯ ಇದು. ಹಿಂದೆ, ನರಸಿಂಹಾವತಾರವನ್ನೆತ್ತಿದ ಭಗವಂತನಿಗೆ ನಿವಾಸವಾಗಿದೆ. ಅವನು ದುಷ್ಟಶಕ್ತಿಗಳಿಗೆ ಅಲ್ಲಿ ಎಡೆಕೊಡುವುದಿಲ್ಲ. ಆದ್ದರಿಂದ ನೀವೇನಾದರೂ ಅಲ್ಲಿಯೇ ಉಳಿದಿರೋ ನಿಮಗೆ ಅಳಿವೇ ಖಂಡಿತ. ನೀವು ಬಲವಂತದಿಂದ ನೂಕಿಸಿಕೊಂಡುಹೋಗುವುದಕ್ಕೆ ಬದಲಾಗಿ, ಅಳಿದುಹೋಗುವುದಕ್ಕೆ ಬದಲಾಗಿ, ಬೇರೆ ಯಾವುದಾದರೂ ಆಶ್ರಯವನ್ನು ಹುಡುಕಿಕೊಂಡುಹೋಗಿ”

೫. ಮಾಣಿಕ್ಕುಱಳರುವಾಯ ಮಾಯನೈಯೆನ್ ಮನತ್ತುಳ್ಳೇ

ಪೇಣಿಕ್ಕೊಣರ್ ನ್ದು ಪುಹುದವೈತ್ತುಕ್ಕೊಣ್ಡೇನ್ ಪಿಱಿದಿನ್ಱಿ

ಮಾಣಿಕ್ಕಪ್ಪಣ್ಡಾರಙ್ಕಣ್ಡೀರ್ ವಲಿವನ್ ಕುಱಮ್ ಬರ್ ಕಳುಳ್ಳೀರ್

ಪಾಣಿಕ್ಕವೇಣ್ಡಾನಡಮಿನ್ ಪಣ್ಡನ್ಱುಪಟ್ಟಿನಙ್ಕಾಪ್ಪೇ

ಮಾಣಿ=ಬ್ರಹ್ಮಚಾರಿಯಾದ, ಕುಱಳ್=ವಾಮನನು, ಉರು=ರೂಪವನ್ನು, ಆಯ=ಆದವನೂ, ಮಾಯನೈ=ವಿಸ್ಮಯಕಾರಿಯೂ ಆದವನನ್ನು, ಎನ್=ನನ್ನ, ಮನತ್ತು=ಮನಸ್ಸಿನ, ಉಳ್ಳೇ=ಅಂತರಂಗದಲ್ಲಿ, ಪೇಣಿ=ಆಶೆಯಿಂದ, ಕೊಣರ್ ನ್ದು=ತಂದು, ಪುಹದವೈತ್ತು ಕೊಣ್ಡೇನ್=ಸೇರಿಸಿಟ್ಟುಕೊಂಡೆನು, ಪಿಱಿದು==ಅಗಲಿಕೆ, ಇನ್ಱಿ=ಇಲ್ಲದಂತೆ, ಮಾಣಿಕ್ಕ=ಮಾಣಿಕ್ಯದ, ಪಣ್ಡರಮ್=ಭಂಡಾರವನ್ನು, ಕಣ್ಡೀರ್=ಕಂಡಿರಾ, ವಲಿವಲ್=ಬಹುಪ್ರಬಲವಾದ, ಕುಱಮ್ ಪರ್ಹಳ್=ದುದ್ದೇಶಗಳನ್ನು, ಉಳ್ಳೀರ್=ಉಳ್ಳವರೇ, ಪಾಣಿಕ್ಕವೇಣ್ಡಾ=ತಡಮಾಡಬೇಡಿ, ನಡಮಿನ್=ತೊಲಗಿರಿ, ಪಣ್ಡು=ಹಿಂದಿನ ಕಾಲದ, ಪಟ್ಟಿನಮ್=ದೇಹ, ಅನ್ಱು=ಅಲ್ಲ, ಕಾಪ್ಪೇ=ರಕ್ಷಣೆಗೊಂಡಿರುವುದೇ.

ಬ್ರಹ್ಮಚಾರಿಯಾದ ವಾಮನನ ರೂಪವನ್ನುಳ್ಳವನೂ, ವಿಸ್ಮಯಕಾರಿಯೂ ಆದವನನ್ನ ನನ್ನ ಮನಸ್ಸಿನ ಅಂತರಂಗದಲ್ಲಿ ಆಶೆಯಿಂದ ಅಗಲಿಕೆ ಇಲ್ಲದಂತೆ, ತಂದು ಸೇರಿಸಿಟ್ಟುಕೊಂಡೆನು. ಮಾಣೀಕ್ಯದ ಭಂಡಾರವನ್ನು ಕಂಡಿರಾ; ಬಲುಪ್ರಬಲವಾದ ದುರುದ್ದೇಶಗಳನ್ನುಳ್ಳವರೇ, ತಡಮಾಡಬೇಡಿ, ತೊಲಗಿರಿ, ಈ ದೇಹ ಹಿಂದಿನಕಾಲದ್ದು ಅಲ್ಲ, ರಕ್ಷಿತವಾದದ್ದೇ.\(೫\)

ಆೞ್ವಾರರು ಹೇಳುತ್ತಾರೆ: “ಅಣುವಿನಲ್ಲಿ ಅಣುವಾಗಿ, ಮಹತ್ತಿನಲ್ಲಿ ಮಹತ್ತಾಗಿ ಇರುವವನು ಭಗವಂತ. ಪುಟ್ಟ ಬ್ರಹ್ಮಚಾರಿಯಾಗಿ ಬಂದು, ತ್ರ್ವಿಕ್ರಮನಾಗಿ ಬೆಳೆದು ಬಿಡಲಿಲ್ಲವೇ? ವಿಸ್ಮಯಕಾರಿಯಲ್ಲವೇ? ಅಂಥ ಭಗವಂತನನ್ನು ನನ್ನ ಹೃದಯಾಂತರಾಳದಲ್ಲಿ ಬಹಳ ಆಶೆಪಟ್ಟು ಆಹ್ವಾನಿಸಿ ಸೇರಿಸಿ ಇಟ್ಟುಕೊಂಡಿದ್ದೇನೆ. ನನ್ನ ಸ್ವಾಮಿಗೂ ನನಗೂ ಎಂದೆಂದಿಗೂ ಅಗಲಿಕೆ ಬರದಂತೆ ಮಾಡಿಕೊಂಡಿದ್ದೇನೆ, ಅತುಲೈಶ್ವರ್ಯದ ನಿಧಿಯೇ ಆ ಪರಮಾತ್ಮ\! ಪ್ರಬಲವಾದ ದುರುದ್ದೇಶಗಳಿಂದ ಕೂಡಿರುವ ಇಂದ್ರಿಯಗಳೇ, ಈ ಮಾಣಿಕ್ಯದ ನಿಧಿಯನ್ನು ಕಂಡಿರಾ? ಈ ನನ್ನ ದೇಹ ಹಿಂದಿನ ಕಾಲದ ದೇಹವಲ್ಲ. ಭಗವಂತನಿರುವ ರಕ್ಷಿತವಾಗಿದೆ. ಆದ್ದರಿಂದ, ಇಂದ್ರಿಯಗಳೇ, ನಿಮ್ಮ ಪ್ರಾಬಲ್ಯ ಇನ್ನು ಸಾಗುವುದಿಲ್ಲ. ತಡಮಾಡದೆ ಈ ದೇಹವನ್ನುಬಿಟ್ಟು ತೊಲಗಿರಿ”.

ಆಧ್ಯಾತ್ಮಿಕ ಪ್ರಭಾವ ಹೆಚ್ಚುತ್ತಿರುವಾಗ, ಇಂದ್ರಿಯಗಳ ಪ್ರಾಬಲ್ಯಕ್ಕೆ ಎಡೆಯೆಲ್ಲಿ?

೧೫೪

೬. ಉಟ್ರವುಱುಪಿಣಿನೋಯ್ ಹಾಳ್ ಉಮಕ್ಕೋನ್ಱು ಶೊಲ್ಲುಹೇನ್ ಕೇಣ್ ಮಿನ್

ಪೆಟ್ರಙ್ಗಳ್ ಮೇಯ್ ಕ್ಕೂಮ್ ಪಿರಾನಾರ್ ಪೇಣುನ್ತಿರುಕ್ಕೋಯಿಲ್ ಕಣ್ಡೀರ್

ಅಟ್ರಮುರೈಕ್ಕಿನ್ಱೇನ್ ಇನ್ನಮಾೞ್ ವಿನೈಹಾಳ್, ಉಮಕ್ಕಿಙ್ಗೋರ್

ಪಟ್ರಿಲ್ಲೈಕಣ್ಡೀರ್ ನಡಮಿನ್ ಪಣ್ಡನ್ಱು ಪಟ್ಟಿನಙ್ಗಾಪ್ಪೇ

ಉಟ್ರ=ಬಹುಕಾಲದಿಂದ, ಸತ್ಯವಾಗಿ, ಉಱು=ಬಹಳವಾಗಿ, ಪಿಣಿ=ಸಂಕಟಗೊಳಿಸುತ್ತಿರುವ, ನೋಯ್ ಹಾಳ್=ವ್ಯಾಧಿಗಳೇ, ಉಮಕ್ಕೂ=ನಿಮಗೆ, ಒನ್ಱು=ಒಂದು ಮಾತನ್ನು, ಶೊಲ್ಲುಹೇನ್=ಹೇಳುತ್ತೇನೆ, ಕೇಣ್ ಮಿನ್=ಕೇಳಿರಿ, ಪೆಟಙ್ಗಳ್=ದನಕರುಗಳನ್ನು,ಮೇಯ್ ಕ್ಕೂಂ=ಮೇಯಿಸುವ, ಪಿರಾನಾರ್=ಸ್ವಾಮಿಯು, ಪೇಣುಮ್=ಇಷ್ಟಪಡುವ,ತಿರುಕ್ಕೋಯಿಲ್=ಪವಿತ್ರವಾದ ದೇವಾಲಯ, ಕಣ್ಡೀರ್=ಕಂಡಿರಾ. ಆೞ್= ಗಾಢವಾದ, ವಿನೈಹಾಳ್=ಪಾಪಕಾರ್ಯಗಳೇ, ಇನ್ನಮ್=ಮತ್ತೆ, ಅಟ್ರಮ್=ಗುಟ್ಟನ್ನು, ಉರೈಕ್ಕಿನ್ಱೇನ್=ಹೇಳುತ್ತೇನೆ, ಉಮಕ್ಕೂ=ನಿಮಗೆ, ಇಙ್ಗು=ಇಲ್ಲಿ, ಓರ್=ಸ್ವಲ್ಪವೂ, ಪಟ್ರು=ಆಶಯ, ಇಲ್ಲೈ=ಇಲ್ಲ, ಕಣ್ಡೀರ್=ಕಂಡಿರಾ, ನಡಮಿನ್=ತೊಲಗಿರಿ, ಪಣ್ಡು=ಹಿಂದಿನ ಕಾಲದ, ಪಟ್ಟಿನಮ್=ದೇಹ, ಅನ್ಱು=ಅಲ್ಲ, ಕಾಪ್ಪೇ=ರಕ್ಷಣೆಯಲ್ಲಿರುವುದೇ.

ಬಹುಕಾಲದಿಂದಲೂ ಸತ್ಯವಾಗಿ ಬಹುಸಂಕಟಕೊಡುತ್ತಿರುವ ವ್ಯಾಧಿಗಳೇ, ನಿಮಗೊಂದು ಮಾತನ್ನು ಹೇಳುತ್ತೇನೆ, ಕೇಳಿರಿ. ದನಕರುಗಳನ್ನು ಮೇಯಿಸುವ ಸ್ವಾಮಿಯು ಇಷ್ಟಪಡುವ ಪವಿತ್ರವಾದ ದೇವಾಲಯ ಕಂಡಿರಾ. ಗಾಢವಾದ ಪಾಪಕಾರ್ಯಗಳೇ ಮತ್ತೆ, ಗುಟ್ಟನ್ನು ಹೇಳುತ್ತೇನೆ, ನಿಮಗೆ ಇಲ್ಲಿ ಸ್ವಲ್ಪವೂ ಆಶ್ರಯವಿಲ್ಲ, ಕಂಡಿರಾ, ತೊಲಗಿರಿ. ಈ ದೇಹ ಹಿಂದಿನ ಕಾಲದ್ದಲ್ಲ. ರಕ್ಷಿಸಲ್ಪಡುತ್ತಿರುವುದು.\(೬\)

ಭಗವಂತನನ್ನು ಅನನ್ಯ ಶರಣ್ಯನೆಂದು ಆಶ್ರಯಿಸಿದ ಮನುಷ್ಯನಿಗೆ ವ್ಯಾಧಿಗಳ ಸಂಕಟವೂ ಇಲ್ಲ. ಪಾಪದಭಯವೂ ಇಲ್ಲ. ದೇಹವನ್ನು ಪವಿತ್ರದೇವಾಲಯವನ್ನಾಗಿಸಿದ ಬಳಿಕ, ಪರಮಾತ್ಮನನ್ನು ಹೃದಯ ಮಂದಿರದಲ್ಲಿ ನೆಲೆಗೊಳಿಸಿದ ಬಳಿಕ, ಎಲ್ಲ ಕಾಲದಲ್ಲೂ ಎಲ್ಲ ಸಂದರ್ಭಗಳಲ್ಲ, ಎಲ್ಲೆ ಬಗೆಯಲ್ಲೂ ಅವನೇ ರಕ್ಷಕನು. ಆದ್ದರಿಂದ, ಶರಣಾಗತನಾದ ಭಕ್ತನಿಗೆ ಒಂದೇ ಒಂದು ಯೋಚನೆ: ಅದು ಸದಾ ಭಗವಂತನನ್ನುಕುರಿತು, ಅವನಿಗೆ ಒಂದೇ ಗಾಢವಾದ ನಂಬಿಕೆ: ಅದು ಭಗವಂತನ ಆಶ್ರಿತರಕ್ಷಕತ್ವವನ್ನು ಕುರಿತು.

೧೫೫

೭.ಕೊಙ್ಗೈಚ್ಚಿಱುವರೈಯೆನ್ನುಮ್ ಪೊದುಮ್ ಬಿನಿಲ್ ವೀೞ್ ನ್ದು ವೞುಕ್ಕಿ

ಅಙ್ಗೋರ್ ಮುೞೈಯಿನಿಱ್ ಪುಕ್ಕಿಟ್ಟು ಅೞುನ್ದಿಕ್ಕಿಡನ್ದುೞಲ್ ವೇನೈ

ವಙ್ಗಕ್ಕಡಲ್ ವಣ್ಣನಮ್ಮಾನ್ ವಲ್ ವಿನೈಯಾಯಿನಮಾಟ್ರಿ

ಪಙ್ಗಪ್ಪಡಾವಣ್ಣಂಜೆಯ್ದಾನ್ ಪಣ್ಡನ್ಱು ಪಟ್ಟಿನಙ್ಗಾಪ್ಪೇ

ಕೊಙ್ಗೈ=ಸ್ತನಗಳು, ಚಿಱುವರೈ=ಸಣ್ಣನಡುವು, ಎನ್ನುಮ್=ಎಂಬ, ಪೊದುಮ್ಬಿನಿಲ್=ಕ್ರೀಡಾವನದಲ್ಲಿ, ವೀೞ್ ನ್ದು=ಬಿದ್ದು, ವೞುಕ್ಕಿ=ಜಾರಿ, ಅಙ್ಗು=ಅಲ್ಲಿ, ಓರ್=ಒಂದು, ಮುೞೈಯಿನಿಲ್=ಗುಂಡಿಯೊಳಕ್ಕೆ, ಪುಕ್ಕಿಟ್ಟು=ಪ್ರವೇಶಿಸಿ, ಅೞುನ್ದಿ=ಇರುಕಿಕೊಂಡು, ಕಿಡನ್ದು=ಬಿದ್ದಿದ್ದು, ಉೞಲ್ ವೇನೈ=ಹೊತ್ತು ಕಳೆಯುವನನ್ನ \(ಅಲೆದಾಡುವನನ್ನ\) ವಲ್ ವಿನೈ=ಕಡುಪಾಪಗಳನ್ನು, ಆಯಿನ=ಆದವುಗಳನ್ನೆಲ್ಲಾ, ವಙ್ಗಕ್ಕಡಲ್=ಹಡಗುಗಳು ಚಲಿಸುವಂಥ ಮಹಾಸಾಗರದ, ವಣ್ಣನ್=ಬಣ್ಣದವನಾದ, ಅಮ್ಮಾನ್=ಸ್ವಾಮಿಯು, ಮಾಟ್ರಿ=ಹೋಗಲಾಡಿಸಿ, ಪಙ್ಗಪ್ಪಡಾವಣ್ಣಮ್=ಅಪಮಾನಗೊಳ್ಳದಂತೆ, ಶೆಯ್ದಾನ್=ಮಾಡಿದನು, ಪಣ್ಡು=ಹಿಂದಿನ ಕಾಲದ, ಪಟ್ಟಿನಮ್=ದೇಹ, ಅನ್ಱು=ಅಲ್ಲ, ಕಾಪ್ಪೇ=ರಕ್ಷಿತವಾದದ್ದೇ.

ಸ್ತನಗಳು, ಸಣ್ಣನಡುವು, ಎಂಬ ಕ್ರೀಡಾವನದಲ್ಲಿ ಜಾರಿಬಿದ್ದು ಅಲ್ಲಿ ಒಂದು ಗುಂಡಿಯೊಳಕ್ಕೆ ಪ್ರವೇಶಿಸಿ ಇರುಕಿಕೊಂಡು ಬಿದ್ದು ಹೊತ್ತು ಕಳೆಯುವ ನನ್ನ ಕಡುಪಾಪಗಳನ್ನು ಎಲ್ಲವನ್ನೂ ಹೋಗಲಾಡಿಸಿ ಮಹಾಸಾಗರದ ಬಣ್ಣದವನಾದ ನನ್ನ ಸ್ವಾಮಿಯು ನನಗೆ ಅಪಮಾನವಾಗದಂತೆ ಮಾಡಿದನು. ನನ್ನ ಈ ದೇಹ ಹಿಂದಿನಂತೆ ಅಲ್ಲ; ರಕ್ಷಿತವಾದದ್ದೇ.\(೭\)

ಹೆಣ್ಣು,ಹೊನ್ನು,ಮಣ್ಣು ಎಂಬ ಮೂರು ವಸ್ತುಗಳಲ್ಲಿ ಸ್ವಾಭಾವಿಕವಾಗಿ ಮನುಷ್ಯನ ಆಶೆ ಹರಿಯುವುದು. ಈಮೂರೂಅವನನ್ನು ಇಹಲೋಕಕ್ಕೆ ಕಟ್ಟಿ ಹಾಕುವ ಪ್ರಬಲವಾದ ಸಂಕೋಲೆಗಳು. ಹೆಣ್ಣಿನ ಆಶೆಯನ್ನುಹೆಚ್ಚಿಸುವುದು ಹೆಣ್ಣಿನ ಸ್ವರೂಪದ ಕೆಲವು ಬಾಹ್ಯಲಕ್ಷಣಗಳು. ಚಪಲ ನೇತ್ರಗಳು, ತುಂಟ ತುಟಿ, ತುಂಗಸ್ತನಗಳು, ಸಣ್ಣ ನಡು, ಬಳುಕುವ ದೇಹ, ಪುಷ್ಪನಿತಂಬಗಳು-ಇವು ಅಂಥವು. ಇವುಗಳ ಕೆಡಕನ್ನು ಕುರಿತು ಆೞ್ವಾರರು ತಮ್ಮ ಹಿಂದಿನ ಪಾಶುರಗಳಲ್ಲಿ ಹೇಳಿದ್ದಾರೆ. ಇಲ್ಲಿ ಎರಡನ್ನು ಮಾತ್ರ ಎತ್ತಿಕೊಂಡು ಅವುಗಳನ್ನು “ಕ್ರೀಡಾವನ” ಎಂದು ಸಂಗ್ರಹಿಸಿ ಹೇಳಿದ್ದಾರೆ. ಪಾಪಾವರಣೆಗೋಸ್ಕರವೇ ಅವು ಕ್ರೀಡಾವನ. ಕಾಲಿಟ್ಟ ಬಳಿಕ ಅಲ್ಲಿ ಒದಗಿಬರುವುದು ಏನೇನೆಂಬುದನ್ನು ಆೞ್ವಾರರು ವಿವರಿಸಿದ್ದಾರೆ. ಮನುಷ್ಯನು ಕಡುಪಾಪಿಯಾಗುವುದು ಹೀಗೆ. ದಯಾಸಾಗರನಾದ ಭಗವಂತನ ಕೃಪೆಯಿಂದ ಹೊರತು ಈ ಪಾಪಬಂಧನಗಳಿಂದ ತಪ್ಪಿಸಿಕೊಳ್ಳುವುದಕ್ಕೆ ಮನುಷ್ಯನಿಗೆ ಸಾಧ್ಯವಿಲ್ಲ.

೮.ಏದಙ್ಗಳಾಯಿನವೆಲ್ಲಾಮ್ ಇಱಙ್ಗಲಿಡುವಿತ್ತು, ಎನ್ನುಳ್ಳೇ

ಪೀತಹವಾಡೈಪ್ಪಿರಾನಾರ್ ಪಿರಮಗುರುವಾಹಿ ವನ್ದು

ಪೋದಿಱ್ ಕಮಲವನ್ ನೆಂಜಮ್ ಪುಹುನ್ದುಮೆನ್ ಚೆನ್ನಿತ್ತಿಡರಿಲ್

ಪಾದವಿಲಚ್ಚಿನೈವೈತ್ತಾರ್ ಪಣ್ಡನ್ಱು ಪಟ್ಟಿನಙ್ಗಾಪ್ಪೇ

ಏದಙ್ಗಳ್=\(ನನ್ನಲ್ಲಿ\)ಕೊರತೆಗಳು, ಆಯಿನ=ಆದವು, ಎಲ್ಲಾಮ್=ಎಲ್ಲವನ್ನೂ, ಇಱಙ್ಗಲಿಡುವಿತ್ತು=ಅಳಿಯಗೊಳಿಸಿ, ಎನ್=ನನ್ನ, ಉಳ್ಳೇ=ಒಳಕ್ಕೆ, ಪೀತಹವಾಡೈ=ಪೀತಾಂಬರಧಾರಿಯಾದ, ಪಿರಾನಾರ್=ಸರ್ವೇಶ್ವರನು, ಪಿರಮಕುರುವಾಹಿ=ಪರಮಗುರುವಾಗಿ, ವನ್ದು=ಬಂದು, ಪೋದು=ಜ್ಞಾನಕ್ಕೆ, ಇಲ್=ಆವಾಸವಾದ, ವಲ್=ಪ್ರಬಲವಾದ, ನೆಂಜಮ್=ಹೄದಯ, ಕಮಲಮ್=ಕಮಲವನ್ನು, ಪುಹುನ್ದು=ಪ್ರವೇಶಿಸಿ, ಎನ್=ನನ್ನ, ಚೆನ್ನಿತ್ತು=ತಲೆಯ, ಇಡರಿಲ್=ಮೇಲೆ, ಪಾದ=ಶ್ರೀಪಾದಗಳ, ಇಲಚ್ಚಿನೈ=ಮುದ್ರೆಯನ್ನು, ವೈತ್ತಾರ್=ಇಟ್ಟಿದ್ದಾರೆ, ಪಣ್ಡು=ಹಿಂದಿನ ಕಾಲದ, ಪಟ್ಟಿನಮ್=ದೇಹ, ಅನ್ಱು=ಅಲ್ಲ, ಕಾಪ್ಪೇ=ರಕ್ಷಿಸಲ್ಪಟ್ಟಿರುವುದೇ.

ನನ್ನಲ್ಲಿನ ಕೊರತೆಗಳೆಲ್ಲವನ್ನೂ ಅಳಿಯಗೊಳಿಸಿ, ಪೀತಾಂಬರಧಾರಿಯಾದ ಸರ್ವೇಶ್ವರನು ನನ್ನೊಳಕ್ಕೆ\(ನನಗೆ\)ಪರಮಗುರುವಾಗಿ ಬಂದು ಜ್ಞಾನಕ್ಕೆ ಆವಾಸವೆನಿಸಿದ ಪ್ರಬಲವಾದ ಹೃದಯ ಕಮಲವನ್ನ ಪ್ರವೇಶಿಸಿ ನನ್ನ ತಲೆಯ ಮೇಲೆ ಶ್ರೀಪಾದಗಳ ಮುದ್ರೆಯನ್ನು ಇಟ್ಟಿದ್ದಾರೆ. ಈ ದೇಹ ಹಿಂದಿನ ಕಾಲದ್ದಲ್ಲ; ರಕ್ಷಿಸಲ್ಪಟ್ಟಿರುವುದೇ.\(೮\)

ಹೄದಯದಲ್ಲಿ ತುಂಬಿಕೊಂಡಿದ್ದ ಕೆಟ್ಟಭಾವನೆಗಳು ಕೆಟ್ಟ ಪರಿಣಾಮಗಳು ಎಲ್ಲವೂ ಕೊರತೆಗಳೆನಿಸಿ ಹೃದಯವನ್ನು ಅಪರಿಶುದ್ಧಗೊಳಿಸಿದ್ದವು. ಅವುಗಳೆಲ್ಲ ಭಗವಂತನ ಕೃಪಾಕಟಾಕ್ಷದಿಂದ ನೀಗಿದವು. ಹೃದಯ ಶುದ್ಧವಾಯಿತು. ಭಗವಂತನು ಬಂದು ನೆಲ್ಸುವುದಕ್ಕೆ ಯೋಗ್ಯವಾಯಿತು. ಸುಜ್ಞಾನ ಮೂಡಿತು. ಆ ಕೂಡಲೇ ಭಗವಂತನು ಬಂದು ಹೃದಯಕಮಲದಲ್ಲಿ ನೆಲಸಿದನು. ಅಲ್ಲದೆ, ನನ್ನ ತಲೆಯಮೇಲೆ ಅವನ ಪಾದಗಳನ್ನಿಟ್ಟು ನನ್ನನ್ನು ಹರಸಿದನು. ಆದ್ದರಿಂದ, ನನ್ನ ದೇಹ ಆತ್ಮ ಎರಡೂ ಈಗ ರಕ್ಷಿತವಾದವು. ಯಾವ ಕೆಡಕಿಗೂ ಭಯಕ್ಕೂ ಅಲ್ಲಿ ಅವಕಾಶವೇ ಇಲ್ಲ.

೯. ಉಱಕಲುಱಕಲುಱಕಲ್ ಒಣ್ ಶುಡರಾೞಿಯೇಶಙ್ಗೇ

ಅಱವೆಱಿನಾನ್ ದಕವಾಳೇ ಅೞಹಿಯ ಶಾರ್ಙ್ಗಮೇ ತಣ್ಡೇ

ಇಱವುಪಡಾಮಲಿರುನ್ದ ಎಣ್ ಮರುಲೋಕಪಾಲೀರ್ ಹಾಳ್

ಪಱವೈಯರೈಯಾವುಱಕಲ್ ಪಳ್ಳಿಯಱೈಕುಱಿಕ್ಕೊಣ್ ಮಿನ್

ಉಱಕಲ್ ಉಱಕಲ್ ಉಱಕಲ್=ನಿದ್ರಿಸಬೇಡಿ, ನಿದ್ರಿಸಬೇಡಿ, ನಿದ್ರಿಸಬೇಡಿ, ಒಣ್ ಶುಡರ್ ಆೞಿಯೇ=ದಿವ್ಯವಾದ ತೇಜಸ್ಸಿನಿಂದ ಕೂಡಿದ ಚಕ್ರಾಯ್ಧವೇ, ಶಙ್ಗೇ=ಶಂಖವೇ, ಅಱ=ತುಂಡರಿಸುವಂತೆ, ಎಱಿ=ಬೀಸುವ, ನಾನ್ದಕವಾಳೇ=ನಂದಕ ಖಡ್ಗವೇ, ಅೞಹಿಯ=ಸುಂದರವಾದ, ಶಾರ್ಙ್ಗಮೇ=ಶಾರ್ಙ್ಗವೇ, ತಣ್ಡೇ=ಗದೆಯೇ, ಇಱವು=ಸಂಬಂಧ, ಪಡಾಮಲ್=ಇಲ್ಲದಂತೆ, ಇರುನ್ದ=ಇರುವ, ಎಣ್ ಮರ್=ಎಂತುಮಂದಿ, ಉಲೋಕ ಪಾಲೀರ್ ಹಾಳ್=ಲೋಕಪಾಲಕರೆ

೧೫೭

ಪಱವೈ=ಪಕ್ಷಿಗಳಿಗೆ, ಅರೈಯಾ=ಒಡೆಯನೇ, ಉಱಕಲ್= ನಿದ್ರಿಸಬೇಡಿ, ಪಳ್ಳಿ ಅಱೈ=\(ಭಗವಂತನು\)ನೆಲೆಸುವ ಸ್ಥಳವನ್ನು, ಕುಱಿಕ್ಕೊಳ್ ಮಿನ್=ಗುರುತಿಟ್ಟುಕೊಳ್ಳಿರಿ.

ನಿದ್ರಿಸಬೇಡಿರಿ, ನಿದ್ರಿಸಬೇಡಿರಿ, ನಿದ್ರಿಸಬೇಡಿರಿ,-ದಿವ್ಯತೇಜಸ್ಸಿನ ಚಕ್ರಾಯುಧವೇ, ಶಂಖವೇ, ತುಂಡರಿಸುವಂತೆ ಬೀಸುವ ನಂದಕಖಡ್ಗವೇ,ಸುಂದರವಾದ ಶಾರ್ಙ್ಗವೇ ಗದೆಯೇ, ಸಂಬಂಧಪಡದಂತೆ ಇರುವ ಅಷ್ಟದಿಕ್ಪಾಲಕರೇ, ಪಕ್ಷಿರಾಜನೇ ನಿದ್ರಿಸಬೇಡಿರಿ, \(ಭಗವಂತನು\)ನೆಲೆಸುವ ಸ್ಥಳವನ್ನು ಗುರುತಿಟ್ಟುಕೊಳ್ಳಿರಿ.\(೯\)

ಭಗವಂತನು ಈ ಮಾನವ ದೇಹದ ಹೄದಯ ಕಮಲದಲ್ಲಿ ನೆಲೆಗೊಂಡನೆಂದರೆ, ಅವನ್ ಸ್ವಸ್ಥಾನದಲ್ಲಿ ಅವನ ರಕ್ಶ್ಃಅಣೆ ಸೇವೆಗಾಗಿಯೇ ಇರುವ ಪಂಚಾಯುಧಗಳಿಗೆ ಕೆಲಸವಿಲ್ಲದಂತಾಗಿ ಬಿಡುವುದಲ್ಲಾ\! ಅಲ್ಲಿ ಅವು ನಿದ್ರಿಸಬಿಡಬಹುದಲ್ಲಾ\! ಖಂಡಿತವಾಗಿ ಹಾಗೆ ಆಗಬಾರದು. ಭಗವಂತನು ನೆಲೆಗೊಂಡ ಸ್ಥಳವನ್ನೇ ಜಾಗರೂಕತೆಯಿಂದ ಅವು ರಕ್ಷಿಸಬೇಡವೇ? ಅದು ಅವುಗಳ ಕರ್ತವ್ಯವಲ್ಲವೇ? ಇದನ್ನು ಯೋಚಿಸಿಯೇ, ಆೞ್ವಾರರು ಪಂಚಾಯುಧಗಳಿಗೆ ಈ ಮುನ್ನೆಚ್ಚರಿಕೆಯನ್ನು ಸೂಚಿಸುತ್ತಿದ್ದಾರೆ. ಪಂಚಾಯುಧಗಳೂ ಮಾತ್ರವೇ ಅಲ್ಲ; ಭಗವಂತನಾದ ನಿಯಾಮಕರಾದ ಅಷ್ತದಿಕ್ಪಾಲಕರಿಗೂ ಭಗವಂತನ ನಿಕಟ ಕಿಂಕರನೂ ಪಕ್ಷಿರಾಜನೂ ಆದ ಗರುಡನಿಗೂ ಈ ಎಚ್ಚರಿಕೆಯ ಸೂಚನೆ ಅನ್ವಯಿಸುತ್ತದೆ. ಎಲ್ಲರೂ ಸೇರಿ, ಭಗವಂತನು ವಾಸಿಸುವ ಈ ದೇಹವನ್ನು ಗುರುತಿಟ್ಟುಕೊಂಡಿರಬೇಕು. ಇದನ್ನು ರಕ್ಷಿಸುವ ಭಾರ ಅವರದು. ಆದ್ದರಿಂದ ಯಾವ ಕ್ಷಣದಲ್ಲೇ ಆಗಲಿ, ಇದಕ್ಕೆ ಅಪಾರಬರದಂತೆ ಎಚ್ಚರಿಕೆಯಿಂದ ನೋಡಿಕೊಳ್ಳಬೇಕೆಂದೂ, ಅಜಾಗರೂಕರಾಗಬಾರದೆಂದೂ ಆೞ್ವಾರರು ಸೂಚಿಸುತ್ತಾರೆ.

ಭಗವಂತನ ದಿವ್ಯಪಂಚಾಯುಧಗಳ ರಕ್ಷಣೆ ಹೇಗಿರಬೇಕೆಂದು ಆೞ್ವಾರರು ಅವರ ಪಲ್ಲಾಣ್ಡು ತಿರುಮೊೞಿಯಲ್ಲಿ ವಿವರಿಸಿಹೇಳಿದ್ದಾರೆ. ದಿವ್ಯಾಯುಧಗಳಿಗೆ ಸಹಾಯಕರಾಗಿ ದಿಕ್ಪಾಲಕರನ್ನು ಗರುಡನನ್ನೂ ಒಟ್ಟುಗೂಡಿಸಿರುವುದು, ಉವರೆಲ್ಲರ ಸಾಕ್ಷಿಯಾಗಿಯೂ “ಮನುಷ್ಯದೇಹ ಭಗವಂತನ ಆಲಯ” ಎಂಬ ಹಿರಿಯ ತತ್ತ್ವನ್ನು ಸೂಚಿಸುವುದಕ್ಕೆ.

೧೦. ಅರವತ್ತಮಳಿಯಿನೋಡುಮ್ ಅೞಹಿಯ ಪಾಱ್ ಕಡಲೋಡುಮ್

ಅರವಿನ್ದಪ್ಪಾವೈಯುನ್ತಾನುಮ್ ಅಹಮ್ಬಡಿ ವನ್ದು ಪುಹುನ್ದು

ಪರವೈತ್ತಿರೈಪಲಮೋದಪ್ಪಳೀಕೊಳ್ ಹಿನ್ಱಪಿರಾನೈ

ಪರವುಹಿನ್ಱಾನ್ ವಿಟ್ಟುಚಿತ್ತನ್ ಪಟ್ಟಿನಙ್ಗಾವಱ್ ಪೊರುಟ್ಟೇ

ಅರವತ್ತು=ಆದಿಶೇಷನ\(ಅನಂತನ\), ಅಮಳಿಯಿನೋಡುಮ್=ಹಾಸುಗೆಯೊಡಗೂಡಿ, ಅೞಹಿಯ=ಸೊಬಗಿನ, ಪಾಲ್=ಹಾಲಿನ, ಕಡಲೋಡುಮ್=ಕಡಲಿನೊಡನೆ, ಅರವಿನ್ದಮ್=ಕಮಲದ, ಪಾವೈಯುಮ್=ಕನ್ಯೆಯೂ, ತಾನುಮ್=ಸ್ವಾಮಿಯೂ, ಅಹಮ್ ಪಡಿ=\(ತಮ್ಮ ಮನೆಯೆಂಬಂತೆ\)ಕಾಣುವ ಹಾಗೆ, ವನ್ದು=ಬಂದು, ಪುಹುನ್ದು=ಪ್ರವೇಶಿಸಿ

೧೫೮

ಪರವೈ=\(ಕ್ಷೀರ\)ಸಾಗರದ, ತಿರೈ=ಅಲೆಗಳು, ಪಲ=ಹಲವಾರು, ಮೋದ=ಅಪ್ಪಳಿಸುತ್ತಿರಲು, ಪಳ್ಳಿಕೊಳ್ ಹಿನ್ಱ=ನೆಲೆಗೊಂಡಿರುವ, ಪಿರಾನೈ=ಸರ್ವೇಶ್ವರನನ್ನು, ಪಟ್ಟಿನಮ್=ದೇಹದ, ಕಾವಲ್=ರಕ್ಷಣೆಯ, ಪೊರುಟ್ಟೆ=ಕಾರಣವಾಗಿ, ಪರವುಹಿನ್ಱಾನ್=ಹಾಡಿಹೊಗಳುತ್ತಿದ್ದಾನೆ, ವಿಟ್ಟುಚಿತ್ತನ್=ವಿಷ್ಣುಚಿತ್ತನು.

ಅನಂತನ ಹಾಸುಗೆಯನ್ನೂ ಸೊಬಗಿನ ಹಾಲ್ಗಡಲನ್ನೂ ಕೂಡಿ ಕಮಲದ ಕನ್ಯೆಯೂ ತಾನೂ ತಮ್ಮ ಮನೆಯೆಂಬಂತೆ ಬಂದು ಪ್ರವೇಶಿಸಿ, ಸಾಗರದ ಅಲೆಗಳು ಹಲವಾರು ಅಪ್ಪಳಿಸುತ್ತಿರಲು, ಮನೆಮಾಡಿಕೊಂಡಿರುವ ಸರ್ವೇಶ್ವರನನ್ನು ದೇಹದ ರಕ್ಷಣೆಯ ಕಾರಣವಾಗಿ ವಿಷ್ಣುಚಿತ್ತನು ಹಾಡಿ ಹೊಗಳುತ್ತಿದ್ದಾನೆ.\(೧೦\)

ಈ ತಿರುಮೊೞಿಗೆ ಫಲಶ್ರುತಿಯ ಆವಶ್ಯಕತೆಯಿದೆಯೇ? ಅದೇ ಬೇಡ ಎಂಬ ವಿಷ್ಣುಚಿತ್ತರಿಗೆ ತೋರಿ ಬಂದಿರಬೇಕು. ಇದರ ಒಂದೊಂದು ಪಾಶುರದಲ್ಲಿಯೂ ದೇಹಕ್ಕೆ ಬರುವ ಅಪಾಯಗಳು, ಅವನ್ನು ತಪ್ಪಿಸಿಕೊಳ್ಳುವ ಉಪಾಯವೂ ವಿವರಿಸಲ್ಪಟ್ಟಿದೆ. ರೋಗರುಜಿನಾದಿಗಳಿಂದಲೂ, ಪ್ರಬಲವಾದ ಇಂದ್ರಿಯಗಳಿಂದಲೂ ದೇಹ ಬಲಗುಂದುತ್ತಾ ಪಾಪಕಾರ್ಯಗಳನ್ನೂ ಮಾಡುತ್ತಾ ಶಿಥಿಲಗೊಳ್ಳುತ್ತಾ ಹೋಗುವುದು. ಕಡೆಗೆ ಯಮಪಾಶವೂ ಯಮಯಾತನೆಯೂ ತಪ್ಪುವುದೇ ಇಲ್ಲ. ಮನಸ್ಸನ್ನು ಪ್ರಾಂಚಿಕ ಭೋಗಾದಿಗಳ ಕಡೆಗೆ ಹರಿಸುವುದನ್ನು ಕಡಮೆ ಮಾಡಲು ಸರ್ವೇಶ್ವರನೂ ಜಗದ್ರಕ್ಷಕನೂ ಆಗಿರುವ ಭಗವಂತನಲ್ಲಿ ಅನನ್ಯವಾಗಿ ಶರಣುಹೋಗುವುದು. ಭಗವಂತನ ರಕ್ಷಣೆ ತನಗೆ ಸರ್ವವಿಧದಲ್ಲೂ ಸರ್ವಕಾಲದಲ್ಲೂ ಇದೆ ಎಂದು ನಂಬುವುದು. ತನ್ನ ದೇಹದಲ್ಲಿಯೇ, ಹೃದಯ ಕಮಲದಲ್ಲಿಯೇ ಭಗವಂತನು ನೆಲೆಗೊಂಡಿದ್ದಾನೆಂದು ನಂಬಿ,ಭಾವಿಸಿ, ಭಜಿಸುವುದು. ದೇಹವನ್ನೇ ದೇವಾಲಯವನ್ನಾಗಿಸುವುದು. ಹೀಗೆ, ನಂಬಿ ನಡಸುತ್ತಿದ್ದರೆ, ಪಾಪಗಳೆಲ್ಲಾ ತೊಳೆದುಹೋಗುವುದಲ್ಲದೆ, ಇಹದಲ್ಲಿ ಭಗವಂತನ ರಕ್ಷಣೆಯೂ, ಪರದಲ್ಲಿ ಶಾಶ್ವತವಾದ ಭಗವಂತನ ಸೇವೆಯ ಸುಖವೂ ಲಭಿಸುವುದು.

ಅಡಿಯ ನಡೆ: ನೆಯ್, ಶಿತ್ತಿರ, ವಯಿಟ್ರಿಲ್, ಮಙ್ಗಿಯ, ಮಾಣಿ, ಉತ್ತ, ಕೊಙ್ಗೈ, ಏತಮ್, ಉಱಹಲ್, ಅರವ, \(ತುಕ್ಕ\)

೧೫೯

ಶ್ರೀಃ

ಶ್ರಿಯೈನಮಃ

ಐದನೆಯ ದಶಕ ಮೂರನೆಯ ತಿರುಮೊೞಿ ತುಕ್ಕಚ್ಚುೞಲೈಯೈ

೧. ತುಕ್ಕಚ್ಚುೞಲೈಯೈ ಶೂೞ್ ನ್ದುಕಿಡನ್ದ ವಲೈಯೈಯ ಱಪ್ಪಱಿತ್ತ

ಪುಕ್ಕಿನಿಱ್ ಪುಕ್ಕೂನ್ನೈಕ್ಕಣ್ಡುಕೊಣ್ಡೇನ್ ಇನಿಪ್ಪೋಹ ವಿಡುವದುಣ್ಡೋ

ಮಕ್ಕಳಱುವರೈಕ್ಕಲ್ಲಿಡೈಮೋದ ಇೞನ್ದವಳ್ ತನ್ ವಯಿಟ್ರಿಲ್

ಚಿಕ್ಕನವನ್ದೂ ಪಿಱನ್ದೂ ನಿನ್ಱಾಯ್ ತಿರುಮಾಲಿರುಂಜೋಲೈಯೆನ್ದಾಯ್

ತುಕ್ಕಮ್=ದುಃಖಗಳೆಂಬ, ಶುೞಲೈಯೈ=ಸುಳಿಯಲ್ಲಿಯೇ, ಶೂೞ್ ನ್ದು=ಹೊಕ್ಕು, ಸಿಕ್ಕಿಕೊಂಡು, ಕಿಡನ್ದ=ಬಿದ್ದಿರುವ, ವಲೈಯೈ=ಬಲೆಯನ್ನೇ, ಅಱ=ಕತ್ತರಿಸಿ ಹೋಗುವಂತೆ, ಪಱಿತ್ತು=ಕಿತ್ತೆಸೆದು, ಪುಕ್ಕಿನಿಲ್=ಹೊಕ್ಕ ಮನೆಯನ್ನು, ಪುಕ್ಕೂ=ಹೊಕ್ಕೂ, ಉನ್ನೈ=ನಿನ್ನನ್ನು,ಕಣ್ಡುಕೊಣ್ಡೇನ್= ಕಂಡುಕೊಂಡೆನು, ಇನಿ=ಇನ್ನು, ಪೋಹ=ಹೋಗುವುದಕ್ಕೆ, ವಿಡುವದು=ಬಿಡುವುದು, ಉಣ್ಡೇ=ಆಗುವುದೇ?, ಮಕ್ಕಳ್=ಮಕ್ಕಳು, ಅಱುವರೈ= ಆರುಮಂದಿಯನ್ನು, ಕಲ್ ಇಡೈ=ಕಲ್ಲಿನ ಸ್ಥಳದಲ್ಲಿ, ಮೋದ=ಅಪ್ಪಳಿಸಲು, ಇೞನ್ದವಳ್ ತನ್=ದುಃಖಿಯಾದವಳ, ವಯಿಟ್ರಿಲ್=ಹೊಟ್ಟೆಯಲ್ಲಿ, ಚಿಕ್ಕನ=ಬೇಗನೆ, ವನ್ದು=ಬಂದು, ಪಿಱನ್ದು=ಹುಟ್ಟಿ, ನಿನ್ಱಾಯ್=ನೆಲಸಿದೆ, ತಿರುಮಾಲಿರುಂಜೋಳೈ=ತಿರುಮಾಲಿರುಂಜೋಲೈಯ, ಎನ್ದಾಯ್=ನನ್ನ ಸ್ವಾಮಿಯೇ.

ದುಃಖಗಳೆಂಬ ಸುಳಿಗಳಲ್ಲಿಯೇ ಹೊಕ್ಕೂ ಸಿಕ್ಕಿಕೊಂಡುಬಿದ್ದಿರುವ ಬಲೆಯನ್ನೇ ಕತ್ತರಿಸಿಹೋಗುವಂತೆ ಕಿತ್ತೆಸೆದು, ಹೊಕ್ಕ ಮನೆಯನ್ನು ಹೊಕ್ಕೂ, ನಿನ್ನನ್ನು ಕಂಡುಕೊಂಡೆನು. ಇನ್ನುಹೋಗುವುದಕ್ಕೆ ಬಿಡುವುದುಂಟೇ? ಆರುಮಕ್ಕಳನ್ನು ಕಲ್ಲಿನ ಮೇಲೆ ಅಪ್ಪಳಿಸಲು ದುಃಖಗೊಂಡವಳ ಹೊಟ್ಟೆಯಲ್ಲಿ ಬೇಗನೆ ಬಂದು ಸೇರಿ, ಹುಟ್ಟಿ, ನೆಲೆಸಿರುವೆ, ತಿರುಮಾಲಿರುಂಜೋಲೈಯ ನನ್ನ ಸ್ವಾಮಿಯೇ.\(೧\)

ಆೞ್ವಾರರು ಇಲ್ಲಿ ಸುಂದರವಾದ ರೂಪಕವೊಂದನ್ನು ಬಳಸಿಕೊಂಡಿದ್ದಾರೆ. ಬಲೆಬೀಸುವವನು ಮೀನುಗಾರ. ಬಲೆಬೀಸುವುದು ಆಳವಾಗಿ ಹರಿಯುವ ನೀರಿರುವ ಸ್ಥಳದಲ್ಲಿ ಅಥವಾ ನಿಂತಿರುವ ನೀರಿನಲ್ಲಿ. ಬಲೆಯಲ್ಲಿ ದೊಡ್ಡದೊಡ್ಡ ಮೀನುಗಳನ್ನು ಹಿಡಿದುಹಾಕಬಹುದು ಎಂಬುದೇ ಪ್ರಯೋಜನ. ಸುಳಿಯಿರುವ ಪ್ರವಾಹದಲ್ಲಿ ಬಲೆಹೊಕ್ಕರೆ ಇನ್ನೂ ಒಳ್ಳೆಯದು. ಹೆಚು ಮೀನನ್ನು ಹಿಡಿಯಬಹುದು. ಒಂದು ವೇಳೆ ಬಲೆ ಕಿತ್ತುಹೋದರೋ? ಆಶೆಯೆಲ್ಲಾ ನಿರಾಶೆಯಾಗುವುದಲ್ಲವೇ? ಮಾನವ ದೇಹದಲ್ಲಿ ವಾಸಿಸುವ ಆತ್ಮನೇ ಮೀನುಗಾರ. ದೇಹವೇ ಬಲೆ. ಬಾಳೇ ಬಹಳ ಆಳವಾದ ಹರಿಯುವ ನೀರು. ದುಃಖ್ಹಗಳೇ ಸುಳಿಗಳು. ಬಲೆಯನ್ನು ಬೀಸಿ, ಅದನ್ನು ಸುಳಿಯಲ್ಲಿ ಸಿಕ್ಕಿಸಿ, ಪಡೆಯಬೇಕೆನ್ನುವ ಪ್ರಯೋಜನವೇ ಪ್ರಾಪಂಚಿಕ ಸುಖವೆಂಬ ಮೀನುಗಳು.

ಸಾಮಾನ್ಯಜನರಿಗೆ ಇಷ್ಟು ಸಾಕು. ಪ್ರಾಪಂಚಿಕ ಸುಖವೆಂಬುದು ಎಷ್ಟೇ ಅಲ್ಪವೆನಿಸಿರಲಿ, ಅದನ್ನುಪಡೆದುಕೊಳ್ಳುವುದರಲ್ಲಿ ಬಾಳನ್ನೇ ಸವೆಸಿದರೂ ಸಂತೋಷವೇ. ಆೞ್ವಾರರಿಗೆ ಹಾಗಾಗದು. ಅವರು ಬೀಸಿದ ಬಲೆಯನ್ನು ಸುಳಿಯಲ್ಲಿ ಸಿಕ್ಕಿಸುವುದರ ಬದಲಾಗಿ

೧೬೦

ಅದನ್ನು ತಾವೇ ಕತ್ತರಿಸಿ ಹಾಕಿದರು. ಸಂಸಾರ ಸುಖವನ್ನು ವ್ಯರ್ಥವಾಗಿ ಅರಸುವ ಆಶೆಯನ್ನು ಬಿಟ್ಟುಕೊಟ್ಟರು. ಭಗವಂತನನ್ನು ಕಾಣಬೇಕೆಂಬ ಹಿರಿಯಾಶೆಯಿಂದ ಭಗವಂತನೇ ಸ್ವತಃ ನೆಲಸಿರುವ ದೇಹದ ಹೃದಯಾಂತರಾಳದಲ್ಲಿ ಅವನನ್ನು ಕಷ್ಟಪಟ್ಟು ಕಂಡುಕೊಂಡರು. ತಾವು ಕಂಡುಕೊಂಡ ಭಗವಂತ ತಮ್ಮಲ್ಲಿಯೇ ಉಳೀಯಲಿ, ತಾವು ಅವನನ್ನು ಬಿಟ್ಟುಕೊಡಬಾರದು ಎಂದು, ಭಕ್ತಿಯಿಂದ, ಅವನನ್ನು ಅಲ್ಲಿಯೇ ಉಳಿಸಿಕೊಂಡರು.

ನಿವೃತ್ತಿಮಾರ್ಗದ ಹಿರಿಮೆ. ಮುಕ್ತಣಿ ಅಂತ್ಯಕಾಲದಲ್ಲಾದರೂ ಸನ್ಯಾಸ ಅವಶ್ಯವೆಂದು ಆಚಾರ್ಯರು ಹೇಳುವುದರಿಂದಲೇ ಆ ಮಾರ್ಗದ ಹಿರಿಮೆ-ಆದರೇ ಅವರೂ ಸದ್ಗೃಹಸ್ಥರನ್ನು ಕಂದಲ್ಲಿ ಆದರ ತೋರಿ ಆನಂದಗೊಳ್ಳುವರು.

ಆ ಭಗವಂತನೋ ಬೇರೆ ಯಾರೂ ಅಲ್ಲ. ಆರು ಮಕ್ಕಳನ್ನು ಹೊಲೆ ಮನೆಯಲ್ಲೇ ಕಳೆದುಕೊಂಡು, ಅವುಗಳನ್ನು ಅಣ್ಣ ಕಂಸನು ನೆಲಕ್ಕೆ\(ಕಲ್ಲಿಗೆ\)ಬಡಿದು ಕೊಲ್ಲುವುದನ್ನು ಕಣ್ಣಾರ ಕಂಡು, ಅಪಾರವಾದ ವ್ಯಥೆಯನ್ನು ಅ ನುಭವಿಸುತ್ತಿದ್ದ ದೇವಕಿ ದೇವಿಯ ದುಃಖ ನಿವಾರಣೆ ಮಾಡುವುದಕ್ಕಾಗಿ ಅವಳ ಹೊಟ್ಟೆಯಲ್ಲಿ ಅವತರಿಸಿ ಬಂದ ಸಾಕ್ಷಾತ್ ಶ್ರೀಕೃಷ್ಣನೇ ಅವನು\! ಆೞ್ವಾರರ ಮತ್ತು ಆರ್ತಭಕ್ತರ ದುಃಖನಿವಾರಣೆ ಮಾಡಲಾರನೇ ಆ ಸ್ವಾಮಿ?

೨. ವಳೈತ್ತುವೈತ್ತೇ ನಿನಿಪ್ಪೋಹಲೊಟ್ಟೇನ್ ಉನ್ಱನಿನ್ದಿರ ಞಾಲಙ್ಗಳಾಲ್

ಒಳಿತ್ತಿಡಿಲ್ ನಿನ್ ತಿರುವಾಣೈಕ್ಕಣ್ಡಾಯ್ ನೀಯೊರುವರ್ ಕ್ಕೂಮ್ಮಾಯ್ಯನಲ್ಲೈ

ಅಳಿತ್ತೆಙ್ಗುಮ್ ನಾಡುನಹರಮುನ್ತಮ್ಮೂಡೈತ್ತೀವಿನೈತೀರ್ ಕ್ಕಲುಟ್ರು

ತೆಳಿತ್ತುವಲಂಜೆಯುನ್ತೀ ತ್ತಮುಡೈತ್ತಿರುಮಾಲಿರುಂಜೋಲೈಯೆನ್ದಾಯ್

ವಳೈತ್ತು=ಪ್ರದಕ್ಷಿಣೆ, ವೈತ್ತೇನ್=ಮಾಡಿದ್ದೇನೆ \(ಸುತ್ತು ಕಟ್ಟಿದ್ದೇನೆ\), ಇನಿ=ಇನ್ನು, ಪೋಹಲ್=ಹೋಗಲು, ಒಟ್ಟೇನ್=ಬಿಡಲೊಲ್ಲೆ, ಉನ್ ತನ್=ನಿನ್ನ, ಇನ್ದಿರಞಾಲಙ್ಗಳಾಲ್=ಇಂದ್ರಜಾಲಗಳಿಂದ, ಒಳಿತ್ತಿಡಿಲ್=\(ನೀನು\) ಮರೆಯಾದರೆ, ನಿನ್=ನಿನ್ನ, ತಿರು=ಶ್ರೀದೇವಿಯ, ಆಣೈ=ಆಣೆ, ಕಣ್ಡಾಯ್=ಕಂಡೆಯಾ, ನೀ=ನೀನು, ಒರುವರ್ ಕ್ಕೂಮ್=ಯಾರೊಬ್ಬರಿಗೂ, ಮೆಯ್ಯಮ್=ಸಹಜವಾದವನು, ಅಲ್ಲೈ=ಅಲ್ಲ, ನಾಡುಮ್=ಹಳ್ಳಿಯನ್ನೂ, ನಹರಮುಮ್=ನಗರವನ್ನು, ಎಙ್ಗುಮ್=ಎಲ್ಲ ಕಡೆಯಲ್ಲಿಯೂ, ಅಳಿತ್ತು=ಆಶೆಯಿಂದ, ತಮ್ಮೂಡೈಯ=ತಮ್ಮ ತಮ್ಮ \(ಅವರವರ\), ತೀವಿನೈ=ದುಷ್ಕೃತ್ಯಗಳನ್ನು, ತೀರ್ ಕ್ಕ=ಬಗೆಹರಿಸಲು, ಉಟ್ರು=ಸತ್ಯವಾಗಿ, ತೆಳಿತ್ತು=ಪರಿಶುದ್ಧವ್ರಾಗಿ, ವಲಮ್=ಪ್ರದಕ್ಷಿಣೆ, ಶೆಯ್ಯುಮ್=ಮಾಡುವಂಥ, ತೀರ್ ತ್ತಮುಡೈ=ತೀರ್ಥವುಳ್ಳ, ತಿರುಮಾಲಿರುಂಜೋಲೈ=ತಿರುಮಾಲಿರುಂಜೋಲೈಯ, ಎನ್ದಾಯ್=ತಂದೆಯೇ.

ನಿನ್ನನ್ನು ಸುತ್ತುಕಟ್ಟಿದ್ದೇನೆ. ಇನ್ನು ಹೋಗಗೊಡುವುದಿಲ್ಲ. ನಿನ್ನ ಇಂದ್ರಿಯಜಾಲಗಳಿಂದ ಮರೆಯಾಗುವೆಯೆಂದರೆ ನಿನ್ನ ಶ್ರೀದೇವಿಯ ಆಣೆ ಕಂಡೆಯಾ. ಯಾರೊಬ್ಬರಿಗೂ ನೀನು ಸಹಕವಾದವನಲ್ಲ. ದೇಶದ ಎಲ್ಲಾ ಭಾಗಗಳಲ್ಲಿಯೂ ಆಶೆಪಟ್ಟು, ತಮ್ಮ ತಮ್ಮ

೧೬೧

ಪಾಪಕರ್ಮಗಳನ್ನು ಬಗೆಹರಿಸಿಕೊಳ್ಳಲು ಸತ್ಯವಾಗಿ ಪರಿಶುದ್ಧವಾಗಿ ಪ್ರದಕ್ಷಿಣೆ ಮಾಡುವಂಥ ತೀರ್ಥವನ್ನುಳ್ಳ ತಿರುಮಾಲಿರುಂಜೋಲೈಯ ತಂದೆಯೇ.\(೨\)

ನಾಡಿನ ಎಲ್ಲ ಭಾಗಗಳಿಂದಲೂ ತಿರುಮಾಲಿರುಂಜೋಲೈ ಎಂಬ ಪವಿತ್ರಸ್ಥಳಕ್ಕೆ ಭಕ್ತರು ಯಾತ್ರಾರ್ಥಿಗಳಾಗಿ ಬರುತ್ತಾರೆ. ಅವರ ನಾನಾ ಪಾಪಕರ್ಮಗಳನ್ನೆಲ್ಲಾ ಅಲ್ಲಿ ತೊಡೆದುಹಾಕುವುದೇ ಅದರ ಉದ್ದೇಶ. ಅದಕ್ಕೆ ತಕ್ಕ “ತೀರ್ಥ” ವೂ ಅಲ್ಲಿದೆ. ಅದರಲ್ಲಿ ಮಿಂದರೆ ಸಾಕು, ಸತ್ಯವಾಗಿಯೂ ಪರಿಶುದ್ಧರಾಗುತ್ತಾರೆ. ಅನಂತರ ಅವರು ಬೆಟ್ಟದ ಮೇಲೆ ನೆಲೆಸಿರುವ ಭಗವಂತನಿಗೆ ಪ್ರದಕ್ಷಿಣೆ ಮಾಡಿದರೆ ಪಾಪಗಳೆಲ್ಲವೂ ಕಳೆದು ಹೋಗುವುದು. ಇದು ಸತ್ಯ. ಇದೇ ಆ ಪವಿತ್ರಕ್ಷೇತ್ರದ ಹೆಗ್ಗಳಿಕೆ.

ಆೞ್ವಾರರು ಹೇಳುತ್ತಾರೆ: ಸ್ವಾಮೀ ನಾನೂ ಪವಿತ್ರತೀರ್ಥದಲ್ಲಿ ಮಿಂದಿದ್ದೇನೆ. ನಿನ್ನನ್ನು ಬಲವಂದಿದ್ದೇನೆ\(ಪ್ರದಕ್ಷಿಣೆ ಮಾಡಿದ್ದೇನೆ\). ಇದರಿಂದ ನಿನಗೆ ದಿಗ್ಬಂಧನ ಮಾಡಿದ್ದೇನೆ. ನಿನ್ನನ್ನು ಇಲ್ಲಿಂದ ಹೋಗಗೊಡುವುದಿಲ್ಲ. ನೀನು ಮಾಯಾವಿ. ನಿನ್ನ ಇಂದ್ರಜಾಲಗಳಿಂದ ನೀನು ಮರೆಯಾಗಿ ಬಿಡಬಲ್ಲೆ. ಅದಕ್ಕೂ ನಾನು ಅವಕಾಶ ಕೊಡುವುದಿಲ್ಲ.ನೀನೇನಾದರೂ ಹಾಗೆ ನನಗೆ ಮೋಸಮಾಡಹೋದೆಯೋ, ಇಕೋ, ನಿನ್ನ ಶ್ರೀದೇವಿಯ ಮೇಲಣ ಆಣೆ. ನೀನು ಯಾರೊಂದಿಗೂ ಸಹಜವಾಗಿ ನಡೆದುಕೊಳ್ಳುವವನಲ್ಲ. ಅದನ್ನರಿತುಕೊಂಡೇ ನಿನಗೆ ಈ ಎರಡು ಬಗೆಯ ದಿಗ್ಬಂಧನ.

“ಆಣೆ” ಮಾಡುವುದು ಅಸೂಚಾನವಾಗಿ ನಡೆದು ಬಂದ ಪದ್ಧತಿಯೇ. ಹೇಗೆಂದರೆ ಹಾಗೆ ಇದನ್ನು ಬಳಸುವುದಲ್ಲ. ಸತ್ಯವನ್ನು ಪ್ರತಿಪಾದನೆ ಮಾಡುವುದು. ಸತ್ಯಕ್ಕೆ ಕಟ್ಟಿಬೀಳುವಂಯತೆ ಮಾಡುವುದು. ಸತ್ಯವಾಗಿ ಆಡಿದ ಮಾತಿನಂತೆ ನಡೆದುಕೊಳ್ಳುವುದು, ಅದಕ್ಕೆ ಭಂಗತರದಂತೆ ನೋಡಿಕೊಳ್ಳುವುದು- ಇವು ’ಆಣೆ’ಯ ಉದ್ದೇಶ. ಇಲ್ಲಿ ಆೞ್ವಾರರುಶ್ರೀದೇವಿಯ ಮೇಲೆ ಆಣೆಯಿಟ್ಟು ತಮ್ಮನ್ನು ಬಿಟ್ಟು ಮರೆಯಾಗಬಾರದೆಂದು ಭಗವಂತನನ್ನು ಬೇಡಿಕೊಳ್ಳುತ್ತಾರೆ. ಇಬ್ಬರ ನಡುವೆ ಆಗುವ ಮಾತನ್ನು, ಅತ್ಯಂತ ಪ್ರಿಯರಾದ ಮತ್ತೊಬ್ಬರ ಹೆಸರನ್ನು ಸಾಕ್ಷಿಯಾಗಿಟ್ಟುಕೊಂಡು, ಸತ್ಯವಾಗಿ ಇಬ್ಬರೂ ಪರಿಪಾಲಿಸಬೇಕೆಂಬುದೇ ಈ “ಆಣೆ”ಯ ಕಟ್ಟುಪಾಡು. ಭಗವಂತನಿಗೆ ಅತ್ಯಂತ ಪ್ರಿಯಳಾಗಿ, ಅವನ ವಕ್ಷದಲ್ಲಿಯೇ ನಿತ್ಯವಾಸ ಮಾಡುವ ಶ್ರೀದೇವಿಯನ್ನೇ ಸಾಕ್ಷಿಗೆ ಕರೆದ ಮೇಲೆ ಭಗವಂತನು ಮಾತಿಗೆ ತಪ್ಪುವುದು ಹೇಗೆ?

೩. ಉನಕ್ಕೂಪ್ಪಣಿಶೆಯ್ದಿರುಕ್ಕುನ್ತವ ಮುಡೈಯೇನಿನಿಪ್ಪೋಯೊರುವನ್

ತನಕ್ಕೂಪ್ಪಣಿನ್ದು ಕಡೈತ್ತಲೈನಿಱ್ ಕೈನಿನ್ ಶಾಯೈಯೞಿವುಕಣ್ಡಾಯ್

ಪುನತ್ತಿನೈಕ್ಕಿಳ್ಳಿಪುದುವವಿಕ್ಕಾಟ್ಟಿಯುನ್ ಪೊನ್ನಡಿ ವಾೞ್ ಹವೆನ್ಱು

ಇನಕ್ಕೂಱವರ್ ಪುದಿಯದುಣ್ಣು ಮೆೞಿನ್ ಮಾಲಿರುಂಜೋಲೈಯೆನ್ದಾಯ್

ಉನಕ್ಕೂ=ನಿನಗೆ, ಪಣಿ=ಸೇವೆಯನ್ನು, ಶೆಯ್ದು-ಮಾಡಿ, ಒರುಕ್ಕುಮ್=ಇರುವ, ತವಮ್=ಪುಣ್ಯವನ್ನು, ಉಡೈಯೇನ್=ಉಳ್ಳವನಾಗಿದ್ದೇನೆ, ಇನಿ=ಇನ್ನು ಮೇಲೆ, ಪೋಯ್= ಹೊರಗೆ ಹೋಗಿ, 

೧೬೨

ಒರುವನ್ ತನಕ್ಕೂ=ಬೇರೊಬ್ಬನಿಗೆ, ಪಣಿದ್ನು=ತಲೆಬಾಗಿ, ಕಡೈತ್ತಲೈ=\(ಅವನ\) ತಲೆಬಾಗಿಲಿನಲ್ಲಿ, ನಿಱ್ ಕೈ=ನಿಲ್ಲುವುದು, ನಿನ್=ನಿನ್ನ, ಹಿರಿಮೆಗೆ, ಅೞಿವು=ಕೊರತೆ\(ನಾಶ\), ಕಣ್ಡಾಯ್=ಕಂಡೆಯಾ, ಇನಮ್=ಗುಂಪು ಕೂಡಿದ, ಕುಱವರ್= ಬೆಟ್ಟ ಕುರುಬರು, ಪುನಮ್=ಬೆಟ್ಟದ ತಪ್ಪಲಿನಲ್ಲಿ ಬೆಳೆದ, ತಿನೈ=\(ಧಾನ್ಯದ\) ತೆನೆಯನ್ನು, ಕಿಳ್ಳಿ=ಕಿತ್ತುಕೊಂಡು, ಪುದು=ಹೊಸದಾದ, ಅವಿ=ಹವಿಸ್ಸಿನಂತೆ, ಕಾಟ್ಟಿ=ನೈವೇದ್ಯ ಮಾಡಿ, ಉನ್=ನಿನ್ನ, ಪೊನ್ನಡಿ=ಚಿನ್ನದಂಥ ಪಾದಗಳು, ವಾೞ್=ಚಿರಕಾಲವಿರಲಿ, ಎನ್ಱು=ಎಂದು ಹೇಳುತ್ತಾ ಹೊಗಳುತ್ತಾ, ಪುದಿಯದು=ಆ ಹೊಸ ಬೆಳೆಯನ್ನು, ಉಣ್ಣುಮ್=ಉಣ್ಣುವಂಥ, ಎೞಿಲ್=ಸುಂದರವಾದ, ಮಾಲಿರುಂಜೋಲೈ=ತಿರುಮಾಲಿರುಂಜೋಲೈಯ, ಎನ್ದಾಯ್=ನನ್ನ ತಂದೆಯೇ.

ನಿನಗೆ ಸೇವೆ ಸಲ್ಲಿಸುತ್ತಿರುವ ಪುಣ್ಯವನ್ನು ಪಡೆದಿದ್ದೇನೆ. ಇನ್ನು ಮೇಲೆ, ಹೊರಗೆ ಹೋಗಿ ಬೇರೊಬ್ಬನಿಗೆ ತಲೆಬಾಗಿ ಅವನ ತಲೆಬಾಗಿಲಿನಲ್ಲಿ ನಿಲ್ಲುವುದು ನಿನ್ನ ಹಿರಿಮೆಗೆ ಕುಂದಕ ತರುವುದು ಕಂಡೆಯಾ. ಬೆಟ್ಟದ ಕುರುಬರು ಗುಂಪುಗುಂಪಾಗಿ ಬೆಟ್ಟದ ತಪ್ಪಲಿನ ಬೈಲುನೆಲದಲ್ಲಿ ಬೆಳೆದ ಧಾನ್ಯದ ತೆನೆಯನ್ನು ಜಿಗುಟಿಕೊಂಡು, ಹೊಸದಾಗಿ ಹವಿಸ್ಸನ್ನು ಅರ್ಪಿಸುವ ರೀತಿಯಲ್ಲಿ ಅದನ್ನು ನಿವೇದನ ಮಾಡಿ, ನಿನ್ನ ಚಿನ್ನದಂಥ ಪಾದಗಳು ಚಿರಕಾಲವಿರಲಿ ಎಂದು ಹೇಳಿ ಹೊಗಳುತ್ತಾ ಆ ಹೊಸಬೆಳೆಯನ್ನು ಉಣ್ಣುವಂಥ ಸೊಬಗಿನ ತಿರುಮಾಲಿರುಂಜೋಲೈಯ ನನ್ನ ತಂದೆಯೇ.\(೩\)

ತಿರುಮಾಲಿರುಂಜೋಳೈಯಲ್ಲಿ ವಾಸಮಾಡುವ ಬೆಟ್ಟಕುರುಬರು ಸ್ವಚ್ಛಂದ ಜೀವಿಗಳು. ಅವರು ಭಗವಂತನಿಗೆ ಮಾತ್ರವೇ ಮಣಿಯುವುದು. ಬೆಟ್ಟದ ತಪ್ಪಲಿನ ಬೈಲುನೆಲದಲ್ಲಿ ಅವರು ಉತ್ತು ಬಿತ್ತಿ ಕಷ್ಟಪಟ್ಟು ಬೆಳೆಸಿದ ಬೆಳೆಯ ತೆನೆಯೊಂದನ್ನು ಜಿಗುಟಿ, ಪರಮಾನಂದದಿಂದ “ಭಗವಂತಾ, “ನಿನ್ನ ದಿವ್ಯಪಾದಗಳು ಚಿರಕಾಲವಿರಲಿ” ಎಂದು ಹೇಳಿ, ಆ ಹೊಸಬೆಳೆಯನ್ನು ಭಗವಂತನಿಗೆ ನಿವೇದನ ಮಾಡಿ, ಅನಂತರ ತಾವು ಅದನ್ನು ಸ್ವೀಕರಿಸುತ್ತಾರೆ. ಭಗವಂತನ ಕೄಪಾಕಟಾಕ್ಷದಿಂದಲಲ್ಲವೇ ತಾವು ಅಂಥ ಬೆಳೆಯನ್ನು ಕಾಣುವುದು; ಉಣ್ಣುವುದು\! ಭಗವಂತನ ಅನುಗ್ರಹದಿಂದಲಲ್ಲವೇ ತಾವು ಸುಖದಿಂದ ಜೀವಿಸುತ್ತಿರುವುದು\!\! ಅವರ ಭಾವನೆ ಎಷ್ಟು ಪವಿತ್ರ\! ಅವರ ಹೃದಯ ಎಷ್ಟು ನಿರ್ಮಲ\! ಅವರ ನಿವೇದನ ಎಷ್ಟು ಸರಳ\! ಆೞ್ವಾರರಿಗೆ ಇದು ಗೊತ್ತು. ಭಗವಂತನಲ್ಲಿ ತಾವು ಹೇಗೆ ನಡೆದುಕೊಳ್ಳಬೇಕು? ಅವರು ತಮ್ಮ ಜೀವನವನ್ನೇ ಭಗವಂತನ ಸೇವೆಗಾಗಿ ಮುಡಿಪು ಮೂಡಿಟ್ಟವರು. ಭಗವಂತನಿಗೆ ಮಾತ್ರವೇ ಅವರು ತಲೆಬಾಗುವುದು. ಬೇರೆ ಯಾರಲ್ಲಿಯೂ ಸೇವೆ ಅವರಿಗೆ ಹಿಡಿಸಲು. ಮನುಷ್ಯನು ಎಷ್ಟೇ ಘನವಂತ, ಸಿರಿವಂತ, ವಿದ್ಯಾವಂತನೆನಿಸಿಕೊಂಡಿದ್ದರೂ ಸಹ ಅವನಿಗೆ ತಲೆಬಾಗುವುದೇ? ಅವನ ಬಾಗಿಲು ಕಾಯುವುದೇ? ಅವನ ಊಳಿಗ ನಡಸುವುದೇ? ಇದು ತಮ್ಮ ಘನತೆಗೆ ತಕ್ಕದ್ದೇ? ಒಂದು ವೇಳೆ, ಅಂಥ ಸಂದರ್ಭವೊದಗಿದರೆ, ತಾವು ಮನುಷ್ಯನ ಸೇವಕರಾಗಿರುವುದು ಭಗವಂತನ ಹಿರಿಮೆಗೆ ಕುಂದಕ ತರುವುದಿಲ್ಲವೇ? ಹೀಗೆಲ್ಲಾ ಆೞ್ವಾರರು ಯೋಚಿಸಿ, ಭಗವಂತನಿಗೆ ಮಾತ್ರವೇ ಕೈಂಕರ್ಯನಡಸುವ ಪುಣ್ಯವನ್ನು ಪಡೆದಿರುವುದು ಆ ಭಗವಂತನ ಕೃಪಾಕಟಾಕ್ಷದ ಹಿರಿಮೆಯೇ ಎಂದು ತಮ್ಮ ಪರಮ ದೀನತೆಯನ್ನು ಇಲ್ಲಿ ವ್ಯಕ್ತಪಡಿಸಿದ್ದಾರೆ.

ಭಗವಂತನಿಗೆ ಮನುಷ್ಯನಿಂದ ಬೇಕಾದದ್ದೇನಿದೆ? ಅವನ ಪರಿಶುದ್ಧವಾದ , ಮಗುವಿನಂಥ ಮುಗ್ಧವಾದ, ಭಕ್ತಿಪೂರ್ಣವಾದ ಹೃದಯವೊಂದೇ; ಅವನು ಜೀವಿಸುತಿರುವುದು ಭಗವಂತನ ಅಪಾರ ಕರುಣಾಕಟಾಕ್ಷದಿಂದಲೇ ಎಂಬ ಸರಳವಾದ ಭಾವನೆಯೊಂದೇ. ಅದು ಅವನನ್ನು ಭಗವಂತನೊಂದಿಗೆ ಒಂದುಗೂಡಿಸಿಬಿಡುವುದು.

೧೬೩

೪.ಕಾದಮ್ ಪಲವುತ್ತಿರಿನ್ದುೞನ್ ಱೇಱ್ ಕಙ್ಗೋರ್ ನಿೞಲಿಲ್ಲೈ ನೀರಿಲ್ಲೈ, ಉನ್

ಪಾದು ನಿೞಲಲ್ಲಾಲ್ ಮಟ್ರೊರುಯಿರ್ ಪ್ಪಿಡಮ್ ನಾನೆಙ್ಗುಙ್ಗಾಣ ಕಿನ್ಱಿಲೇನ್

ತೂದುಶೆನ್ಱಾಯ್ ಕುರುಪಾಣ್ಡವರ್ ಕ್ಕಾಯಙ್ಗೋರ್ ಪೊಯ್ ಚ್ಚುಟ್ರಮ್ ಪೇಚ್ಚಿ

ಪೇದಂಶೆಯ್ದೆಙ್ಗುಮ್ ಪಿಣಮ್ ಪಡುತ್ತಾಯ್ ತಿರುಮಾಲಿರುಂಜೋಲೈಯೆನ್ದಾಯ್ ಶೆನ್ಱು

ಕಾದಮ್=ಗಾವುದಗಳು, ಪಲವು=ಅನೇಕವನ್ನು, ತಿರಿನ್ದು=ತಿರುಗಾಶಿ, ಉೞನ್ ಱೇಱ್ ಕು=ಅಲೆದಾಡಿದ \(ನನಗೆ\)ವನಿಗೆ, ಇಲ್ಲೈ=ಇಲ್ಲ, ನೀರ್=ನೀರು, ಇಲ್ಲೈ=ಇಲ್ಲ, ಉನ್=ನಿನ್ನ, ಪಾದುಮ್=ತಿರುವಡಿಗಳ, ನಿೞಲ್=ನೆರಳು, ಅಲ್ಲಾಲ್=\(ಒಂದನ್ನು\)ಬಿಟ್ಟರೆ, ಮಟ್ರು=ಬೇರೆ, ಓರ್=ಯಾವೊಂದು, ಉಯಿರ್ ಪ್ಪು=ಉಸಿರಾಡುವ\(ಜೀವನದ ಚಿಹ್ನೆಯಿರುವ\), ಇಡಮ್=ಸ್ಥಳವನ್ನು, ನಾನ್=ನಾನು, ಎಙ್ಗುಮ್=ಎಲ್ಲಿಯೂ, ಕಾಣ್ ಹಿನ್ಱಿಲ್ಲೇನ್=ಕಾಣೂತ್ತಲೇ ಇಲ್ಲ, ತೂದು=ದೌತ್ಯಕ್ಕಾಗಿ, ಶೆನ್ಱಾಯ್=\(ನೀನು\)ಹೋದೆ, ಕುರು=ಕೌರವರಿಗೂ, ಪಾಣ್ಡವರ್ ಕ್ಕಾಯ್=ಪಾಂಡವರು, ಇವರುಗಳಿಗಾಗಿ, ಅಙ್ಗು=ಅಲ್ಲಿ, ಓರ್=ಒಂದು, ಪೊಯ್=ಅರ್ಥಗರ್ಭಿತವಾದ, ಶುಟ್ರಮ್=ಬಳಸು ಮಾತನ್ನು, ಪೇಚ್ಚಿ=ಆಡಿ, ಶೆನ್ಱು=ಅಲ್ಲಿಂದ ಹೊರಟು, ಪೇದಮ್=ಭೇದವನ್ನು, ಶೆಯ್ದು=ಕಲ್ಪಿಸಿ, ಎಙ್ಗುಮ್=ಎಲ್ಲೆಲ್ಲಿಯೂ, ಪಿಣಮ್ ಪಡುತ್ತಾಯ್=ಹೆಣಗಳನ್ನು \(ಬೀಳಿಸಿದೆ\)ಹರಡಿಬಿಟ್ಟೆ, ತಿರುಮಾಲಿರುಂಜೋಲೈ=ತಿರುಮಾಲಿರುಂಜೋಲೈಯ, ಎನ್ದಾಯ್=ತಂದೆಯೇ.

ಅನೇಕ ಗಾವುದಗಳನ್ನು ತಿರುಗಾಡಿ ಅಲೆದಾಡಿದವನಿಗೆ \(ನನಗೆ\)ಅಲ್ಲಿ, ಸ್ವಲ್ಪವಾದರೂ ನೆರಳೂಇಲ್ಲ ನೀರೂ ಇಲ್ಲ. ನಿನ್ನ ತಿರುವಡಿಗಳ ನೆರಳೊಂದನ್ನು ಬಿಟ್ಟರೆ ಬದುಕಿನ ಚಿಹ್ನೆಯಿರುವ ಬೇರೆ ಯಾವೊಂದು ಸ್ಥಳವನ್ನೂ ನಾನು ಕಾಣುತ್ತಲಿಲ್ಲ. ನೀನು ಕುರುಪಾಂಡವರುಗಳೀಗಾಗಿ ದೌತ್ಯವನ್ನು ನಡಸಿ, ಅಲ್ಲಿ ಒಂದು ಬಳಸು ಮಾತನ್ನಾಡಿ, ಅಲ್ಲಿಂದ ಹೊರಟು, ಭೇದವನ್ನು ಕಲ್ಪಿಸಿ, ಎಲ್ಲೆಲ್ಲಿಯೂ ಹೆಣಗಳನ್ನು ಬೀಳೀಸಿ ಬಿಟ್ಟೆಯಲ್ಲಾ, ತಿರುಮಾಲಿರುಂಜೋಲೈಯ ನನ್ನ ತಂದೆಯೇ.\(೪\)

“ನೆರಳು-ನೀರು:” ದಾರಿಹೋಕನಿಗೆ ದಾರಿಯಲ್ಲಿ ಕ್ಷಣಕಾಲ ತಂಗುವುದಕ್ಕೆ, ವಿಶ್ರಾಂತಿ ಪಡೆಯುವುದಕ್ಕೆ, ನಿರ್ಭಯವಾಗಿರುವುದಕ್ಕೆ ಬೇಕಾದ ಒಂದು ಸದಾಶ್ರಯ “ನೆರಳು”. ಅಲ್ಲಿ, ತನ್ನ ದಾಹವನ್ನು ಶಮನಮಾಡಿಕೊಳ್ಳುವುದಕ್ಕೆ, ಆಯಾಸವನ್ನು ಕಳೆಯುವುದಕ್ಕೆ ಬೇಕಾದದ್ದು “ನೀರು”. ಉಣಿಸಿಗಿಂತಲೂ ನೀರು ಮುಖ್ಯ. ಅನೇಕಾನೇಕ ಗಾವುದಗಳನ್ನು ನಡೆದು ಆಯಾಸಗೊಂಡವನಿಗಂತೂ ಬೇಕಾದವು ಈ ಎರಡೀ- ನೆರಳೂ-ನೀರೂ.

೧೬೪

ಆೞ್ವಾರರ್ಯ್ ಹೇಳುವ ಈ ಮಾತುಗಳು. ಆಧ್ಯಾತ್ಮಿಕ ಅರ್ಥವುಳ್ಳದ್ದು ಎನ್ನಬಹುದು. ಹುಟ್ಟಿದ ಕ್ಷಣದಿಂದ ಸಾಯುವ ಕಡೆಯುಸಿರಿನವರೆಗೆ ಎಂದರೆ ಮನುಷ್ಯನ ಆಯುಸ್ಸನ್ನು ಭೂಮಿಯ ಮೇಲೆ ಕಳೆಯುತ್ತಾನೆ. ಅದು ಅವನ ಈ ಲೋಕದ ಬದುಕು. ಆೞ್ವಾರರು ಹೇಳುತ್ತಾರೆ: ನನ್ನ ತಂದೆಯೇ, ನಾನು ಹುಟ್ಟಿದಂದಿನಿಂದ ಇದುವರೆಗೆ ಇಹಲೋಕದ ಜೀವನಯಾತ್ರೆಗಾಗಿ ಲೆಕ್ಕವಿಲ್ಲದಷ್ಟು ಗಾವುದಗಳ ಪ್ರಯಾಣವನ್ನು ಮುಗಿಸಿದ್ದೇನೆ. ನನಗೆ ನಿಜವಾದ ಬದುಕಿನ ಚಿಹ್ನೆಯೆಂಬುದು ಇರುವ ಸ್ಥಳ ಎಲ್ಲಿಯೂ ಕಂಡುಬಂದಿಲ್ಲ. ಈ ಲೋಕದಲ್ಲಿ ನನಗೆ ಸದಾಶ್ರಯವೆಂಬುದೇ ಕಂಡುಬಂದಿಲ್ಲ. ನಿನ್ನ ತಿರುವಡಿಗಳನ್ನೇ ನಾನು ಆಶ್ರಯವಾಗಿ ಕೋರಿ, ಕೋರಿ ಈ ಬಾಳನ್ನು ನಡಸುತ್ತಿದ್ದೇನೆ. ನಿನ್ನನ್ನು ಸೇರುವ ಮಾರ್ಗ್ವನ್ನು ನೀನೇ ನನಗೆ ತೋರಿಸು. ನಿನ್ನ್ ಅತಿರುವಡಿಗಳ ತಣ್ಣೆಳಲಿನಲ್ಲಿ ನಾನು ನಿಶ್ಚಿಂತನಾಗಿರುವಂತೆ ಅನುಗ್ರಹಿಸು.

“ದೂತನಾಗಿ ಹೋಗಿ, ಬಳಸು ಮಾತನಾಡಿ”- ತಮಗೆ ಸಲ್ಲಬೇಕಾದ ಅರ್ಧ ರಾಜ್ಯವನ್ನು ತಮಗೆ ಹಿಂತಿರುಗಿಸಬೇಕೆಂದು ದೌತ್ಯಮಾಡಲು ಪಾಂಡವರು ಶ್ರೀಕೃಷ್ಣನನ್ನು ದುರ್ಯೋಧನನ ಬಳಿಗೆ ಕಳುಹಿಸಿದರು. ಕೃಷ್ಣನು ಹಸ್ತಿನಾವತಿಯಲ್ಲಿ ನೇರವಾಗಿ ದುರ್ಯೋಧನನ ಬಳಿಗೆ ಹೋಗಲಿಲ್ಲ. ಅವನು ಸಿದ್ಧಪಡಿಸಿ ಕಾದುಕೊಂಡಿದ್ದ ಅವನ ಆತಿಥ್ಯವನ್ನೂ ಸ್ವೀಕರಿಸಲಿಲ್ಲ. ಅದಕ್ಕೆ ಬದಲಾಗಿ, ವಿದುರನ ಮನೆಗೆ ಹೋದನು. ಅವನ ಬಡ ಆತಿಥ್ಯವನ್ನು ಪಡೆದು ತೃಪ್ತಿಪಟ್ಟನು. ದುರ್ಯೋಧನನಿಗೆ ಇದು ತಿಳಿಯಿತು. ತನಗೆ ಹೀಗೆ ಅಪಮಾನ ಮಾಡಬಹುದೇ ಎಂದು ಖತಿಗೊಂಡನು. ಅವನು ಕೃಷ್ಣನನ್ನು ಕಂಡು “ಶೂದ್ರನ ಮನೆಯ ಬಡ ಆತಿಥ್ಯ ನಿನಗೆ ಹೇಗೆ ಒಗ್ಗಿತು, ಪುಂಡರೀಕಾಕ್ಷ?” ಎಂದು ಕೃಷ್ಣನನ್ನು ಮೂದಲಿಸಿ ಕೇಳಿದನು. ಅದಕ್ಕೆ ಕೃಷ್ಣನೆಂದದ್ದು: “ ದುರ್ಯೋಧನಾ, ನನಗೆ ಕೌರವರೂ ಪಾಂಡವರೂ ಸಮರಲ್ಲವೇ?ನೀವಿಬ್ಬರೂ ಓಗ ಪರಸ್ಪರ ಶತ್ರುಗಳಂತೆ ವರ್ತಿಸುತ್ತಿದ್ದೀರಿ. ನಿಮ್ಮಿಬ್ಬರ ನಡುವೆ ಸಂಧಿ ನಡಸಿ ನಿಮ್ಮಿಬ್ಬರಿಗೂ ಒಳ್ಳೆಯದನ್ನು ಮಾಡಲು ಬಂದಿರುವವನು ನಾನು. ನಿನ್ನ ಮನೆಯಲ್ಲಿ ಈಗ ಆತಿಥ್ಯವನ್ನು ಸ್ವೀಕರಿಸುವುದು “ದೂಟ”ನಾದ ನನಗೆ ತಕ್ಕದ್ದೇ? ಯಾರ ಪಕ್ಷವನ್ನೂ ವಹಿಸದ ವಿದುರನ ಮನೆಗೆ ನನೌ ಹೋದೆ. ಇದರಲ್ಲಿ ತಪ್ಪೇನಿದೆ? ಎಲ್ಲಿ ಹೄದಯ ಶುದ್ಧವಾಗಿದೆಯೋ, ಎಲ್ಲಿ ಗೌರವವಿದೆಯೋ, ಎಲ್ಲಿ ಆದರವಿದೆಯೋ, ಎಲ್ಲಿಆಡಂಬರದ ಸುಳಿವೇ ಇಲ್ಲವೋ ಅಲ್ಲಿಯ ಆತಿಥ್ಯ ಎಷ್ಟೂ ಬಡತನದ್ದೇ ಆದರೂ ಅದೇ ನನಗೆ ಇಷ್ಟ. ಕೋಪಗೊಳ್ಳಬೇಡ.” ಅರ್ಥಗರ್ಭಿತವಾದ ಬಳಸುಮಾತುಗಳಿವು. ದುರ್ಯೋಧನ ಸಿದ್ಧಪಡಿಸಿದ್ದ ಆತಿಥ್ಯ ಕೃಷ್ಣನ ಅಭಿಪ್ರಾಯಗಳೆಲ್ಲಕ್ಕೂ ವಿರುದ್ಧವಾಗಿತ್ತು. ಮಾತುಗಳ ಒಳಗುಟ್ಟು ದುರ್ಯೋಧನನಿಗೆ ಹೊಳೆಯಲಿಲ್ಲ. ಅವನ ವಿಷಯಯ ತುಂಬಿದ ಹೃದಯವೇ ಅದಕ್ಕೆ ಕಾರಣ.

ಕೃಷ್ಣನ ರಾಯಭಾರ ನಡೆಯಿತು, ದಿಟ. ಆದರೆ, ಅದರಿಂದ ಬಂದದ್ದು ಮಹಾಭಾರತ ಯುದ್ಧವೇ.\\

“ಭೇದವನ್ನು ಕಲ್ಪಿಸಿ”- ಯುದ್ಧಕ್ಕೆ ಮುಂಚೆ ಸಿದ್ಧತೆಗಳಲ್ಲವೇ? ದುರ್ಯೋಧನನು ಕೃಷ್ಣನ ಸಹಾಯವನ್ನು ಕೋರಲು ಬಂದನು. ಅರ್ಜುನನೂ ಅದೇ ಕಾರ್ಯಕ್ಕಾಗಿಯೇ ಬಂದನು. ಆಗ, ಕೃಷ್ಣನು ನಿದ್ದೆ ಮಾಡುತ್ತಿದ್ದ. ಮೊದಲು ಬಂದ ದುರ್ಯೋಧನನು ಕೃಷ್ಣನ ಶಯನಾಗಾರದಲ್ಲಿ ತಲೆಯ ಕಡೆಇದ್ದ ಒಂದು ಆಸನದಲ್ಲಿ ಕುಳಿತುಕೊಂಡನು. ಆಮೇಲೆ ಬಂದ ಅರ್ಜುನನಿಗೆ ಆಸನವಿಲ್ಲದ್ದರಿಂದ, ಕೃಷ್ಣನ ಮಂಚದ ಮೇಲೆಯೇ ,ಅವನ ಪಾದದ ಬಳುಕುಳಿತ. ಕೃಷ್ಣ ನಿದ್ದೆಯಿಂದ ತಿಳಿದೆದ್ದು, ಮೊದಲು ಗಮನಿಸಿದ್ದು ಅರ್ಜುನನನ್ನು, ಅವನನ್ನು ಮಾತನಾಡಿಸಿದ

೧೬೫

ಬಳಿಕ ದುರ್ಯೋಧನನನ್ನು ಕಂಡು ಕುಶಲ ಪ್ರಶ್ನೆ ಮಾಡಿದ. ಅವರಿಬ್ಬರ ನಡುವೆ ಕಲ್ಪಿಸಿದ ಮೊದಲನೆಯ ಭೇದ ಇದು. ಇಬ್ಬರೂ ಕೃಷ್ಣನ ಸಹಾಯವನ್ನು ಕೋರಿದರು. ಅದಕ್ಕೆ ಕೃಷ್ಣನೆಂದ: “ನಾನು ಯುದ್ಧಮಾಡುವುದಿಲ್ಲ, ಸಹಾಯಕನಾಗಿ ಮಾತ್ರವೇ ಇರತಕ್ಕವನು. ಇಂಥ ನಾನು ಬೇಕೇ? ನನ್ನಲ್ಲಿ ಮೂರು ಅಕ್ಷೌಹಿಣಿ ಸೈನ್ಯವಿದೆ. ಯುದ್ಧಕ್ಕೆ ಸಿದ್ಧವಾಗಿದೆ. ಅದು ಬೇಕೇ? ಯೋಚಿಸಿ, ಕೇಳಿ “ಜನಬಲವನ್ನು ನಂಬಿದ್ದ ದುರ್ಯೋಧನ ಸೈನ್ಯವನ್ನು ಕೋರಿದ. ಅರ್ಜುನನುಕೃಷ್ಣನನ್ನುಮಾತ್ರವೇ ಕೋರಿದ. ಕೃಷ್ಣನು ಮೊದಲು ಮಾಡಿದ ಭೇದದ ಬೀಝ, ಹೀಗೆ ಬೆಳೆಯಿತು. ಇದರ ಫಲವಏ ಭೀಕರ ಮಹಾಭಾರತಯುದ್ಧ. ರಣರಂಗದಲ್ಲಿ ಎಲ್ಲೆಲ್ಲಿ ನೋಡಿದರೂ ಹೆಣಗಳೇ. ೧೮ ಅಕ್ಷೋಹಿಣಿ ಸೇನೆ-ಭೂಭಾರ ಇಳಿಸಿದ.

ಭಗವಂತ ರಕ್ಷಕನೂ ಹೌದು; ಪ್ರಳಯಕನೂ ಹೌದು. ಅನನ್ಯ ಶರಣರಿಗೆ ಅವನು ನೆಚ್ಚಿನ ರಕ್ಷಕ; ಎದುರುಬಿದ್ದವರಿಗೆ ಅವನು ಪ್ರಳಯಾಂತಕನೇ.

೫. ಕಾಲುಮೆೞಾ ಕಣ್ಣನೀರುಮ್ ನಿಲ್ಲಾವುಡಲ್ ಶೋರ್ ನ್ದು ನಡುಙ್ಗಿ, ಕುರಲ್

ಮೇಲುಮೆೞಾ ಮಯಿರ್ ಕ್ಕೂಚ್ಚುಮಱಾವೆನತೋಳ್ ಹಳುಮ್ ವೀೞ್ ವೊೞಿಯಾ,

ಮಾಲುಹಳಾನಿಱ್ ಕುಮೆನ್ ಮನಮೇ ಪುನ್ನೈವಾೞತ್ತಲೈಪ್ಪೆಯ್ ದಿಟ್ಟೇನ್

ಶೇಲುಹಳಾನಿಱ್ ಕುಮ್ ನೀಳ್ ಶುನೈಶೂೞ್ ತಿರುಮಾಲಿರುಂಜೋಲೈಯೆನ್ದಾಯ್

ಕಾಲುಮ್=ಕಾಲುಗಳು, ಎೞಾ=ಏಳಲಾರವು, ಕಣ್ಣನೀರುಮ್=ಕಣ್ಣೀರು, ನಿಲ್ಲಾ=ನಿಲ್ಲದು, ಉಡಲ್=ದೇಹವು, ಶೋರ್ ನ್ದು=ಶಕ್ತಿಗುಂದಿ, ನಡುಙ್ಗಿ=ನಡುಗುತ್ತಿದೆ, ಮೇಲುಮ್=ಅಲ್ಲದೆ, ಕುರಲ್=ಸ್ವರವು, ಎೞಾ=ಹೊರಡುವುದಿಲ್ಲ, ಮಯಿಲ್=ಕೂಡಲು, ಕೂಚ್ಚುಮ್=ನಿಮಿರುವುದು, ಅಱಾ=ಮುಗಿದಿಲ್ಲ, ಎನ=ನನ್ನ, ತೋಳ್ ಹಳುಮ್=ತೋಳುಗಳೂ, ವೀೞ್ ವು=ಬಿದ್ದುಹೋಗುವಿಕೆಯನ್ನು, ಒೞಿಯಾ=ಬಿಟ್ಟರೆ, ಮಾಲ್=ಹೊರಿಮೆಯ ಪರ್ವತವು, ಉಹಳಾ=ಹತ್ತುವುದಕ್ಕಾಗದೆ\(ಪಡೆಯಲಾರದಂತೆ\), ನಿಱ್ ಕುಮ್=ನಿಂತಿದೆ, ಎನ್=ನನ್ನ, ಮನಮ್=ಮನಸ್ಸಿನ, ಏವು=ಉತ್ಸಾಹದಿಂದ, ಉನ್ನೈ=ನಿನ್ನೊಡನೆ, ವಾೞ=ಬಾಳಲು, ತಲೈಪ್ಪೆಯ್ ದಿಟ್ಟೇನ್=ಶೇರಿಬಿಟ್ಟೆನು, ಶೇಲ್=ಮೀನುಗಳು, ಉಹಳಾ=ಹೋಗಲಾರದೆ, ನಿಱ್ ಕುಮ್=ನಿಂತಿರುವ, ನೀಳ್=ವಿಸ್ತಾರವಾದ, ಶುನೈ=\(ಕೆರೆ\) ಕೊಳಗಳಿಂದ, ಶೂೞ್=ಸುತ್ತುವರಿದಿರುವ, ತಿರುಮಾಲಿರುಂಜೋಲೈ=ತಿರುಮಾಲಿರುಂಜೋಲೈಯ, ಎನ್ದಾಯ್=ನನ್ನ ತಂದೆಯೇ.

ಕಾಲುಗಳು ಏಳವು; ಕಣ್ಣೀರು ನಿಲ್ಲದು; ದೇಹವು ಶಕ್ತಿಗುಂದಿ ನಡುಗುತ್ತಿದೆ. ಅಲ್ಲದೆ ಸ್ವರವು ಹೊರಡುವುದಿಲ್ಲ; ಕೂದಲು ನಿಮಿರುವುದು ಮುಗಿದಿಲ್ಲ; ನನ್ನ ತೋಳುಗಳು ಬಿದ್ದು ಹೋಗುತ್ತಿವೆ; ಹಿರಿಮೆಯ ಬೆಟ್ಟವು ಪಡೆಯಲಾರದಂತೆ ನಿಂತಿದೆ; ನನ್ನ ಮನಸ್ಸಿನ

೧೬೬

ಉತ್ಸಾಹದಿಂದ ನಿನ್ನೊಡನೆ ಬಾಳಲು ಸೇರಿಬಿಟ್ಟೆನು; ಮೀನುಗಳು ತಪ್ಪಿಸಿಕೊಂಡುಹೋಗಲಾರದೆ ನಿಂತಿರುವ ವಿಸ್ತಾರವಾದ ಕೆರೆ ಕೊಳಗಳಿಂದ ಸುತ್ತುವರಿದಿರುವ ತಿರುಮಾಲಿರುಂಜೋಲೈಯ ನನ್ನ ತಂದೆಯೇ.\(೫\)

ಆೞ್ವಾರರು ತಮ್ಮ ದೇಹದ ಅಭದ್ರ ಪರಸ್ಥಿತಿಯನ್ನೂ ಬೆಟ್ಟದ ಔನ್ನತ್ಯವನ್ನೂ ಮೊದಲು ವಿವರಿಸಿಹೇಳುತ್ತಾರೆ. ಅವನ ಮನಸ್ಸಾದರೋ ತವಕಗೊಂಡು, ಬೆಟ್ಟದ ಮೇಲೆ ನೆಲೆಸಿರುವ ಭಗವಂತನನ್ನು ಸೇರಿಕೊಂಡುಬಿಟ್ಟಿದೆ. ಅದೇ ಉತ್ಸಾಹದಿಂದ ಬಲಗುಂದಿ ಬೆಟ್ಟವನ್ನು ಹತ್ತಲಾರದೆ ಬುದ್ದಿಹೋಗುವಂಥ ಅವರ ದೇಹವೂ ಬೆಟ್ಟವನ್ನು ಹತ್ತುವಂತಾಗುತ್ತದೆ. ಅಲ್ಲಿ ಸ್ವಾಮಿಯನ್ನು ಸೇರಿಕೊಳ್ಳುವಂತಾಗುತ್ತದೆ. ದೃಢವಾದ ಉತ್ಸಾಹವೂ ಪ್ರಯತ್ನವೂ ಇದ್ದರೆ, ಯಾವುದನ್ನು ತಾನೆ ಮಾಡುವುದಕ್ಕಾಗುವುದಿಲ್ಲ?

೬. ಎರುತ್ತುಕ್ಕೊಡಿಯುಡೈಯಾನುಮ್ ಪಿರಮನು ಮಿನ್ದಿರನುಮ್, ಮಟ್ರುಮ್

ಒರುತ್ತರುಮಿಪ್ಪಿಱವಿಯೆನ್ನುಮ್ ನೋಯ್ ಕ್ಕೂ ಮರುನ್ದಱಿವಾರುಮಿಲ್ಲೈ,

ಮರುತ್ತುವನಾಯ್ ನಿನ್ಱ ಮಾಮಣಿವಣ್ಣಾ ಮಱುಪಿಱವಿತವಿರ

ತ್ತಿರುತ್ತಿ, ಉನ್ ಕೋಯಿಲ್ ಕಡೈಪ್ಪುಹಪ್ಪೆಯ್ ದಿರುಮಾಲಿರುಂಜೋಲೈಯೆನ್ದಾಯ್

ಎರುದು=ಎತ್ತನ್ನು, ಕೊಡಿ=ಧ್ವಜಚಿಹ್ನೆಯಾಗಿ, ಉಡೈಯಾನುಮ್=ಉಳ್ಳವನೂ, ಪಿರಮನುಮ್=ಬ್ರಹ್ಮನೂ, ಇನ್ದಿರನುಮ್=ದೇವೇಂದ್ರನೂ, ಮಟ್ರುಮ್=ಇತರ, ಒರುತ್ತರುಮ್=ದೇವತೆಗಳೂ, ಇ ಪಿಱವಿ=ಈ ಹುಟ್ಟು, ಎನ್ನುಮ್=ಎನ್ನುವ, ನೋಯ್ ಕ್ಕೂ=ರೋಘಕ್ಕೆ, ಮರುನ್ದು=ಔಷಧಿಯನ್ನು, ಅಱಿವಾರ್=ಅರಿತಿರುವವರು, ಇಲ್ಲೈ=ಇಲ್ಲ, ಮರುತ್ತವನ್=ವೈದ್ಯನು, ಆಯ್=ಆಗಿ, ನಿನ್ಱ=ನಿಂತಿರುವ, ಮಾ=ದಿವ್ಯವಾದ, ಮಣಿವಣ್ಣಾ=ಇಂದ್ರನೀಲಮಣಿಯ ಬಣ್ಣದವನೇ, ಮಱು=ಮತ್ತೊಂದು, ಪಿಱವಿ=ಹುಟ್ಟು, ತವಿರ=ತಪ್ಪಿಸುವುದಕ್ಕಗಿ, ತಿರುತ್ತಿ=ಸರಿ\(ಕ್ರಮ\)ಪಡಿಸಿ, ಉನ್=ನಿನ್ನ, ಕೋಯಿಲ್=ದೇವಾಲಯದ, ಕಡೈಪುಹ=ಬಾಗಿಲನ್ನು ಒಳಹೋಗುವಂತೆ, ಪೆಯ್=ಅನುಗ್ರಹಿಸು, ತಿರುಮಾಲಿರುಂಜೋಲೈ=ತಿರುಮಾಲಿರುಂಜೋಲೈಯ, ಎನ್ದಾಯ್=ನನ್ನ ತಂದೆಯೇ.

ಎತ್ತನ್ನು ಧ್ವಜದಲ್ಲಿ ಉಳ್ಳವನೂ, ಬ್ರಹ್ಮನೂ, ದೇವೇಂದ್ರನೂ, ಇತರ ದೇವತೆಗಳೂ ಈ ಹುಟ್ಟು ಎಂಬ ರೋಗಕ್ಕೆ ಔಷಧಿಯನ್ನು ಅರಿಯರು. ವೈದ್ಯನಾಗಿ ನಿಂತಿರುವ ಮಹಾನೀಲಮಣಿವಣ್ಣನೇ, ಮತ್ತೊಂದು ಹುಟ್ಟುಬರದಂತೆ \(ನನ್ನನ್ನು\)ಕ್ರಮಪಡಿಸಿ, ನಿನ್ನ ದೇವಾಲಯದ ಬಾಗಿಲನ್ನು ಒಳಹೋಗುವಂತೆ ಅನುಗ್ರಹಿಸು, ತಿರುಮಾಲಿರುಂಜೋಲೈಯ, ನನ್ನ ತಂದೆಯೇ.\(೬\)

ಎತ್ತನ್ನು ತನ್ನ ಧ್ವಜದ ಚಿಹ್ನೆಯಾಗಿ ಉಳ್ಳವನು ಮಹೇಶ್ವರನು, ವೃಷಧ್ವಜನೂ

೧೬೭ಆವನೇ; ವೃಷಭವಾಹನನೂ ಅವನೇ; ಜಗತ್ಕಾರ್ಯಗಳಲ್ಲಿ ಲಯಕಾರ್ಯ ಅವನದು. ಸೃಷ್ಟಿಕಾರ್ಯವನ್ನು ನಿರ್ವಹಿಸುವವನು ಚತುರ್ಮುಖ ಬ್ರಹ್ಮನು. ದೇವತೆಗಳಿಗೆ ಒಡೆಯ ದೇವೇಂದ್ರ. ಅಷ್ತದಿಕ್ಪಾಲಕರಲ್ಲಿ ಒಬ್ಬನು. ಇತರ ದಿಕ್ಪಾಲಕರೂ ಇಂದ್ರನಷ್ಟೇ ಗಣ್ಯರು.

“ಈ ಹುಟ್ಟು ಎಂಬ ರೋಗ:- ಭೂಮಿಯ ಮೇಲೆ ಹುಟ್ಟಿದವನು ಸಾಯುವನು; ಸತ್ತವನು ಮತ್ತೆ ಹುಟ್ಟುವನು. ಹುಟ್ಟು-ಸಾವು ಎಂಬುದನ್ನು ಒಂದು ಭಯಂಕರವಾದ ನೀರಿನ ಸುಳಿಗೆ ಹೋಲಿಸುತ್ತಾರೆ. ಸುಳಿಗೆ ಸಿಕ್ಕಿದ್ದು ಸುಳಿಯಲ್ಲೇ ಬಹುಕಾಲ ತೊಳಲುತ್ತಾ ಇರಬೇಕಾದದ್ದೇ. ಇದರಿಂದ ತಪ್ಪಿಸಿಕೊಳ್ಳುವುದುಅಷ್ಟು ಸುಲಭವೇನಲ್ಲ. “ಹುಟ್ಟು ಎಂಬ ರೋಗ” ಎಂದು ವರ್ಣಿಸಿರುವುದು ಈ ತೊಳಲಿಕೆಯೇ. ಈ ರೋಘಕ್ಕೆ ಇಡಿಯ ಬ್ರಹ್ಮಾಂಡದಲ್ಲಿರುವ ಜೀವಿಗಳೆಲ್ಲರೂ ಬದ್ಧರು. ಸೃಷ್ಟಿಕರ್ತನಾದ ಚತುರುಮುಖ ಬ್ರಹ್ಮನಿಗೂ ಇದು ತಪ್ಪಿದ್ದಲ್ಲ. ಬ್ರಹ್ಮನಿಂದ ಹಿಡಿದು, ಸೃಷ್ಟಿಯಲ್ಲಿ ದೊಡ್ಡದು ಚಿಕ್ಕದು ಎನ್ನದೆ ಎಲ್ಲ ಜೀವಿಗಳಿಗೂ ಈ ಹುಟ್ಟು-ಸಾವಿನ ರೋಗ ಅಂಟಿಕೊಂಡಿದೆ.

ಆೞ್ವಾರರು ಹೇಳುತ್ತಾರೆ:”ಅವರಲ್ಲಿ ಯಾರಿಗೂ ಈ ಹುಟ್ಟು ಎಂಬ ರೋಗಕ್ಕೆ ಚಿಕಿತ್ಸೆ ತಿಳಿಯದು. ಭಗವಂತ, ನೀನೊಬ್ಬನೇ ಅದನ್ನು ನಿವಾರಿಸಬಲ್ಲ ಘನಚಿಕಿತ್ಸಕ. ನನಗೆ ಇನ್ನೊಂದು ಜನ್ಮಬರದಂತೆ ನನ್ನನ್ನು ಸರಿಪಡಿಸು. ಪರಿಶುದ್ಧವಾದ ನಿನ್ನ ದೇವಾಲಯವನ್ನು ಹೋಗುವಂತೆ ನನಗೆ ಅನುಗ್ರಹ ಮಾಡು”.

ಜನ್ಮಗಳು ಮತ್ತೆ ಮತ್ತೆ ಮರಳುವುದು ತಾನು ಮಾಡಿದ ಕರ್ಮಫಲದಿಂದ. ಕರ್ಮಫಲ ಎಂದರೆ ಪಾಪಪುಣ್ಯಗಳು. ತಾನು ಗಳಿಸಿದ್ದನ್ನು ತಾನೇ ಉಣ್ಣಬೇಕು. ಉಂಡೇ ಅದನು ಸವೆಸಬೇಕು. ಒಂದು ಜನ್ಮದಲ್ಲಿ ಮಾಡಿದ್ದನು ಅದೇ ಜನ್ಮದಲ್ಲಿ ಕಳೆಯಲು ಆಗದಿದ್ದರೆ, ಉಳಿದಿದ್ದನ್ನು ಕಳೆಯುವುದಕ್ಕೆ ಮತ್ತೊಂದು ಜನ್ಮವೆತ್ತಬೇಕು. ಆದರೆ ಹೊಸಜನ್ಮದಲ್ಲಿ\(ಎತ್ತಿದ ಜನ್ಮದಲ್ಲಿ\) ಪಾಪ ಮಾಡುವುದಿಲ್ಲವೇ? ಖಂಡಿತವಾಗಿ ಮಾಡುತ್ತಾನೆ. ಅದು ಹಿಂದಿನ ಪಾಪರಾಶಿಗೆ ಕೂಡಿಕೊಳ್ಳುತ್ತದೆ. ಅದನ್ನು ಬೆಳೆಸುತ್ತದೆ. ಹೀಗೆ, ಒಂದೊಂದು ಜನ್ಮದಲ್ಲೂ ಹಿಂದಿನ ಜನ್ಮಗಳ ಪಾಪಫಲವನ್ನು ಉಂಡು ಸವೆಸುತ್ತಾ ಹೋಗುವುದು; ಮತ್ತೆ ಪಾಪ ಮಾಡುವುದು; ಇನ್ನೊಂದು ಜನ್ಮಕ್ಕೆ ದಾರಿಮಾಡಿಕೊಳ್ಳುವುದು. ಹೀಗೆ ಉಂಟಾಗುವುದೇ ಕೊನೆಯಿಲ್ಲದ ಹುಟ್ಟು ಸಾವಿನ ಸುಳಿ.

ಇದರಿಂದ ಪಾರಾಗುವುದು ಹೇಗೆ? ಭಗವಂತನ ಕೃಪಾಕಟಾಕ್ಷವನ್ನು ದೊರಕಿಸಿಕೊಳ್ಳುವುದಕ್ಕೆ ಸತತ ಪ್ರಯತ್ನವೊಂದೇ ಉಪಾಯ. ಅದು ದೊರಕಿತೆಂದರೆ ಅವನು ಕೃತಾರ್ಥನಾದ\! ಈ ಕಾರಣದಿಂದಲೇ ಆೞ್ವಾರರು ಭಗವಂತನನ್ನು ಕೃಪೆತೋರೆಂದು ಬೇಡಿಕೊಳ್ಳುವುದು.

“ನಿನ್ನ ದೇವಾಲಯದ ಬಾಗಿಲನ್ನು ಹೋಗುವಂತೆ”- ಭಗವಂತನಿರುವ ದೇವಾಲಯ ಒಂದು ಪರಿಶುದ್ಧವಾದ ಪವಿತ್ರವಾದ ಸ್ಥಳ. ಅಲ್ಲಿ ಎಲ್ಲರಿಗೂ ಸ್ಥಳವಿದೆ, ದಿಟ. ಆದರೆ, ಭಗವಂತನ ಸೇವೆ ಸಲ್ಲಿಸುವ ಕಾರ್ಯದಲ್ಲಿ ತೊಡಗುವುದು ಎಲ್ಲರಿಂದಲೂ ಆಗದ ಕೆಲಸ. ಭಗವಂತನ ಅನುಗ್ರಹವಿರುವವರಿಗೆ ಅದು ಸಾಧ್ಯವಾಗುವುದು. ತಿರುಮಾಲಿರುಂಜೋಲೈ ಬೆಟ್ಟದ ಮೇಲಣ ದೇವಾಲಯದಲ್ಲಿ ಸೇವೆ ನಡಸುವುದು ಅಂಥಾದ್ದೇ. ಆೞ್ವಾರರು ಬೇಡುವುದು ಅಷ್ಟನ್ನು ಮಾತ್ರವಲ್ಲ; ಅವರು ಬೇಡುವುದು. ಈ ಜನ್ಮದಲ್ಲಿ ಭಗವಂತನ ಸೇವೆ ಸಲ್ಲಿಸುವುದು. ಅದರ ಫಲವಾಗಿ ಭಗವಂತನ ಅನುಗ್ರಹ ಪಡೆಯುವುದು. ಪುನರ್ಜನ್ಮವಿಲ್ಲದಂತೆ ಹುಟ್ಟಿನ ರೋಗದಿಂದ ಮುಕ್ತ”ನಾಗುವುದು. ಅನಂತರ ಅಮರನಾಗಿ ತನ್ನ ಸೇವೆಯನ್ನು ಭಗವಂತನಲ್ಲಿ ಮುಂದುವರಿಸುವುದು.

೧೬೮

ಮುಕ್ತನಾದ ಜೀವನು ಹೇಗಿರುವನು, ಏನು ಮಾಡುವನು- ಎಂಬದರ ಬಗೆಗೆ ವಿವರಣೆಗಳಿವೆ. ಭಗವಂತನ ಸಾನ್ನಿಧ್ಯವನ್ನು ಪಡೆದು ಅಲ್ಲಿ ನಿರಂತರವಾಗಿ ಅವನ ಪಾದಸೇವೆ ಸಲ್ಲಿಸುವುದು-ಭಗವಂತನ ನಿತ್ಯಕಿಂಕರನಾಗುವುದು ಆ ವಿವರಣೆಗಳಲ್ಲಿಒಂದು. ಆೞ್ವಾರರಿಗೆ ಬಹು ಇಷ್ಟವಾದದ್ದು ಇದೇ.

೭. ಅಕ್ಕರೈಯೆನ್ನುಮನತ್ತಕ್ಕಡಲುಳೞುನ್ದಿಯುನ್ ಪೇರರುಳಾಲ್

ಇಕ್ಕರೈಯೇಱಿಯಿಳೈತ್ತಿರುನ್ದೇನೈಯಂಜೇಲೆನ್ಱು ಕೈಕವಿಯಾಯ್

ಚಕ್ಕರಮುನ್ತಡಕ್ಕೈಹಳುಮ್ ಕಣ್ ಹಳುಮ್ ಪೀತಕವಾಡೈಯೊಡುಮ್

ಶೆಕ್ಕರ್ ನಿಱತ್ತುಚ್ಚಿವಪ್ಪುಡೈಯಾಯ್ ತಿರುಮಾಲಿರುಂಜೋಲೈಯೆನ್ದಾಯ್

ಅಕ್ಕರೈ=ಆಚೆಯ \(ದೂರದ\) ದಡ, ಎನ್ನುಮ್=ಎನ್ನುವ, ಅನತ್ತುಮ್=ಅನರ್ಥಕಾರಿಯಾದ, ಕಡಲುಳ್=ಕಡಲಿನಲ್ಲಿ, ಅೞುನ್ದಿ=ಮುಳುಗಾಡಿ, ಇಕ್ಕರೈ=ಈ ದಡವನ್ನು, ಏಱಿ=ಹತ್ತಿ, ಇಳೈತ್ತು=ಆಯಾಸಗೊಂಡು, ಇರುನ್ದೇನೈ=ಇರುವ ನನ್ನನು, ಅಂಜೇಲ್=ಅಂಜದಿರು, ಎನ್ಱು=ಎಂದು, ಕೈ=ಅಭಯ ಹಸ್ತವನ್ನು, ಕವಿಯಾಯ್=ತೋರಿಸಿದೆಯಲ್ಲಾ, ಚಕ್ಕರಮ್=ಚಕ್ರಾಯುಧವನ್ನು, ತಡ=ವಿಶಾಲವಾದ\(ದೊಡ್ಡ\), ಕೈಹಳುಮ್=ಕೈಗಳನ್ನೂ, ಕಣ್ ಹಳುಮ್=ಕಣ್ಣುಗಳನ್ನೂ, ಪೀತಕಮ್ ಆಡೈಯೊಡುಮ್=ಪೀತಾಂಬರವನ್ನೂ, ಶೆಕ್ಕರ್=ಸಂಧ್ಯಾಕಾಶದ, ನಿಱತ್ತು=ಬಣ್ಣದಂಥ, ಶಿವಪ್ಪು=ಕೆಂಬಣ್ಣವನ್ನು, ಉಡೈಯಾಯ್=ಉಳ್ಳವನೇ, ತಿರುಮಾಲಿರುಂಜೋಲೈ=ತಿರುಮಾಲಿರುಂಜೋಲೈಯ, ಎನ್ದಾಯ್=ನನ್ನ ತಂದೆಯೇ.

ಆಚೆಯ ದಡವೆಂಬ ಅನರ್ಥಕಾರಿಯಾದ ಕಡಲಿನಲ್ಲಿ ತೇಲಿಮುಳುಗಿ, ನಿನ್ನ ಅಪಾರವಾದ ಕೃಪೆಯಿಂದ ಈ ದಡವನು ಹತ್ತಿ ಆಯಾಸಗೊಂಡಿರುವ ನನ್ನನ್ನು “ಅಂಜದಿರು” ಎಂದು ಅಭಯವನ್ನಿತ್ತೆಯಲ್ಲಾ, ಚಕ್ರಾಯುಧವನೂ ದೊಡ್ಡದೊಡ್ಡ ಕೈಗಳನ್ನೂ ಕಣ್ಣುಗಳನ್ನೂ ಪೀತಾಂಬರವನ್ನೂ, ಸಂಧ್ಯಾಕಾಶದ ಬಣ್ಣದಂಥ ಕೆಂಬಣ್ಣವನ್ನುಳ್ಳವನೇ, ತಿರುಮಾಲಿರುಂಜೋಲೈಯ ನನ್ನ ತಂದೆಯೇ.\(೭\)

ಮನುಷ್ಯನು ಬಾಳುವ ಈ ಲೋಕಕ್ಕೂ ಅವನು ಸೇರಬೇಕೆನ್ನುವ ಆ ಲೋಕಕ್ಕೂ ನಡುವೆ ಇರುವುದೇ ಸಂಸಾರ ಎಂಬ ಸಾಗರ. ಇಹಲೋಕವಾಸಿಗಳನ್ನು ಅದರ ಈಚೆಯ ದಡಕ್ಕೆ ಕಟ್ಟಿ ಹಾಕುವಂಥ ಅನರ್ಥಕಾರಿ ಅದು. ಜನನ-ಮರಣ ಎಂಬ ಪೇಚಿಗೆ ಅವನನ್ನು ಸಿಲುಕಿಸಿ ಅವನನ್ನು ತೊಳಲಿಸುವುದು ಅದರ ಕೆಲಸ. ಭಗವಂತನ ಕೃಪಾಕಟಾಕ್ಷದ ಹೊರತು ಈ ಹುಟ್ಟುಸಾವುಗಳ ತೊಳಲಿಕೆಯಿಂದ ಅವನು ನಿಡೂಗಡೆ ಹೊಂದಲಾರ. ಇಹಲೋಕವೆಂಬುದು ಎಂದರೆ ಸಂಸಾರಸಾಗರದ ಈಚೆಯ ದಡವು ಕ್ರಮಕ್ರಮವಾಗಿ ಮನುಷ್ಯನಿಗೆ ದೂರದೂರವಾಗುವಂತೆ ಮಾಡುವಂಥಾದ್ದೂ ಭಗವಂತನ ಕೃಪೆಯೇ. ಘೋರವಾದ ದುಃಖಭಾಜನವಾದ ಸಂಸಾರಸಾಗರವನ್ನು ಅದೆಷ್ಟೇ ಪ್ರಯಾಸವಾದರೂ ಸಹ ಪಟ್ಟುಬಿಡದೆ, ದಾಟಿ

೧೬೯

ಅದಕ್ಕೆ ಆಚೆಯ ದಡವೆನ್ನಿಸಿದ ಭಗವಂತನ ಲೋಕವನ್ನು ತಲುಪಲೇಬೇಕಾದದ್ದೂ ಮನುಷ್ಯನ ಕರ್ತವ್ಯ.

ಆೞ್ವಾರರಿಗೆ ಇಲ್ಲಿ ಇಹಲೋಕವೆಂಬುದು ದೂರದ ದಡವಾಯಿತು. ಭಗವಂತನ ಲೋಕವೇ ಅವರಿಗೆ ಈಚಿದ ದಡ ಹತ್ತಿರದ ದಡ. ಈ ದಡವನ್ನು ಸೇರಿದೆನಲ್ಲಾ, ಆಯಾಸವಾದರೂ ಚಿಂತೆಯಿಲ್ಲ. ಅದನ್ನು ಹತ್ತಿಬಿಟ್ಟೆನಲ್ಲಾ ಎಂಬ ತೃಪ್ತಿಯೂ ಸಂತೋಷವೂ ಆೞ್ವಾರರಿಗೆ ಇದೆ. ಆದರೆ, ಮನಸ್ಸಿನಲ್ಲಿ ಒಂದು ಅಂಜಿಕೆ. ಇಷ್ಟುಪ್ರಯಾಸಪಟ್ಟು ಹತ್ತಿದ ತನ್ನನ್ನು ಭಗವಂತನು ಸ್ವೀಕರಿಸುವನೋ ಇಲ್ಲವೋ ಎಂಬ ಅಂಜಿಕೆ. ಅದಕ್ಕೆ ಅವಕಾಶವಿಲ್ಲವೆಂಬಂತೆ ದಯಾಮಯನಾದ ಭಗವಂತ ಮುಂದೆಬಂದು ತನ್ನ ಅಭಯಹಸ್ತವನ್ನು ತೋರಿಸುತ್ತಾ “ಅಂಜಬೇಡ”ಎನ್ನುವುದು ಆೞ್ವಾರರ ಅನಂತ ಕೃತಜ್ಞತೆಗೆ ಕಾರಣವಾಗಿದೆ. ಆೞ್ವಾರರು ನೋಡುತ್ತಾರೆ-ಭಗವಂತನ ಕೈಯಲ್ಲಿ ಚಕ್ರಾಯುಧವಿದೆ. ಅದು ಭಕ್ತನನ್ನು ಸರ್ವಕಾಲದಲೂ ಸರ್ವವಿಧದಲ್ಲೂ ರಕ್ಷಿಸುವುದಕ್ಕೆ ಸಿದ್ಧವಾಗಿದೆ. ಭಗವಂತನಿಗೆ ದೊಡ್ಡದೊಡ್ಡ ಕೈಗಳು, ವಿಶಾಲವಾದ ಕಣ್ಣುಗಳು, ದಿವ್ಯಸುಂದರ ದೇಹ. ಶಕ್ತಿಸೌಂದರ್ಯಗಳ ನಡುವೆ ತೊಳಗಿ ಬೆಳಗುವ ಕೄಪಾಸಿಂಧುವಿನ ಅಭಯವನ್ನು ಪಡೆಯುವುದಕ್ಕೆ ಆೞ್ವಾರರ ಪುಣ್ಯವೆಷ್ಟೋ\!

೮. ಎತ್ತನೈಕಾಲಮುಮೆತ್ತನೈಯೂೞಿಯುಮಿನ್ಱೊಡು ನಾಳೈಯನ್ಱೇ

ಇತ್ತನೈಕಾಲಮುಮ್ ಪೋಯ್ ಕ್ಕಿಱಿಪ್ಪಟ್ಟೇನಿನಿಯುನ್ನೈಪ್ಪೋಹಲೊಟ್ಟೇನ್

ಮೈತ್ತುನನ್ ಮಾರ್ಹಳೈ ವಾೞ್ ವಿತ್ತು ಮಾಟ್ರಲರ್ ನೂಟ್ರವರೈಕ್ಕೆಡುತ್ತಾಯ್

ಚಿತ್ತಮ್ ನಿನ್ ಪಾಲತಱಿದಿಯನ್ಱೇ ತಿರುಮಾಲಿರುಂಜೋಲೈಯೆನ್ದಾಯ್

ಎತ್ತನೈ=ಎಷ್ಟೋ, ಕಾಲಮುಮ್=ವರ್ಷಗಳನ್ನೂ, ಎತ್ತನೈ=ಎಷ್ಟೆಷ್ಟೋ, ಊೞಿಯುಮ್=ಕಲ್ಪಗಳನ್ನೂ, ಇನ್ಱೊಡು=ಇಂದಿನೊಡನೆ, ನಾಳೈ=ನಾಳೆ, ಅನ್ಱೇ=ಅಲ್ಲವೇ?, ಇತ್ತನೈ=ಇಷ್ಟು, ಕಾಲಮುಮ್=ಕಾಲವನ್ನೂ, ಪೋಯ್=ಹೋಗಿ, ಕಿಱಿಪ್ಪಟ್ಟೇನ್=ಸಿಕ್ಕಿಕೊಂಡು ತೊಳಲಿದೆ, ಇನಿ=ಇನ್ನು, ಉನ್ನೈ=ನಿನ್ನನ್ನು, ಪೋಹಲೊಟ್ಟೇನ್=ಹೋಗಗೊಡುವುದಿಲ್ಲ, ಮೈತ್ತುನನ್ ಮಾರ್ಹಳೈ=ಭಾವಮೈದುನರನ್ನು, ವಾೞ್ ವಿತ್ತು=ಬಾಳುವಂತೆ ಉಳಿಸಿ, ಮಾಟ್ರಲರ್=ಶತ್ರುಗಳಾದ, ನೂಟ್ರವರೈ=ನೂರುಮಂದಿಯನ್ನೂ, ಕೆಡುತ್ತಾಯ್=ನಾಶಪಡಿಸಿದೆ, ಚಿತ್ತಮ್=ನನ್ನ ಮನಸ್ಸು, ನಿನ್=ನಿನ್ನ, ಪಾಲದು=ಪಾಲಿನದು, ಎಂದು, ಅಱಿದಿ=ಅರಿತಿರುವೆ, ಅನ್ಱೋ=ಅಲವೇ, ತಿರುಮಾಲಿರುಂಜೋಲೈ=ತಿರುಮಾಲಿರುಂಜೋಲೈಯ, ಎನ್ದಾಯ್=ನನ್ನ ತಂದೆಯೇ.

೧೭೦

ಎಷ್ಟೆಷ್ಟೋ ವರ್ಷಗಳನ್ನೂ, ಎಷ್ಟಷ್ಟೋ ಕಲ್ಪಗಳನ್ನೂ ಇಂದು, ನಾಳೆ ಎಂದಲ್ಲವೇ ಇಷ್ಟು ಕಾಲವನ್ನೂ ಹೋಗಿ ಸಿಕ್ಕಿಕೊಂಡು ತೊಳಲಿದೆ. ಇನ್ನು ನಿನ್ನನ್ನು ಹೋಗಗೊಡುವುದಿಲ್ಲ. ನಿನ್ನ ಭಾವಮೈದುನರನ್ನು ಬಾಳುವಂತೆ ಉಳಿಸಿ, ಶತ್ರುಗಳಾದ ನೂರ್ವರನ್ನೂ ನಾಶಪಡಿಸಿದೆಯಲ್ಲಾ. ನನ್ನ ಚಿತ್ತವು ನಿನ್ನ ಪಾಲಿನದು ಎಂದು ಅರಿತಿರುವೆಯಲ್ಲವೇ ತಿರುಮಾಲಿರುಂಜೋಲೈಯ ನನ್ನ ತಂದೆಯೇ.\(೮\)

“ಜನನ”ಎಂಬ ಆಕರ್ಷಣೆಗೆ ಒಂದುಬಾರಿ ಒಳಪಟ್ಟರೆ ಮುಗಿಯಿತು. ಅದರಿಂದ ಬಿಡಿಸಿಕೊಂಡು ಹೊರಬರಲಾರದಂತೆ ಸಿಕ್ಕಿಬಿದ್ದಂತೆಯೇ. ಬಿಡುಗಡೆಗೆ ಬದಲಾಗಿ ಲಭಿಸುವುದು ಜನನ-ಮರಣದ ತೊಳಲಾಟವೇ. ಈ ತೊಳಲಿಕೆ ಇಂದು ಮುಗಿಯುವುದು, ಇಲ್ಲವೇ ನಾಳೆ ಅದು ಕೊನೆಗಾಣುವುದು ಎಂದು ಯೋಚಿಸುತ್ತಾ, ಹುರುಪುಗೊಳ್ಳುತ್ತಾ, ಕೆಲಸ ಮಾಡಿದಷ್ಟೂ ಸಿಕ್ಕುವುದು ಹೆಚ್ಚಿನ ತೊಳಲಾಟ ಮಾತ್ರವೇ. ಹೀಗೆ ಕಳೆಯಿತು ಈ ಜೀವನಿಗೆ ಲೆಕ್ಕ ಮಾಡಲಾರದಷ್ಟು ಪುನರ್ಜನ್ಮಗಳು., ಹೇಗೋ ಯಾವ ಸುಕೃತ ವಿಶೇಷದಿಂದಲೋ ಕಾಣೆ, ಮನಸ್ಸು ಭಗವಂತನ ಕಡೆಗೆ ವಾಲಿತು. ಭಗವಂತನ ಕೃಪಾಶ್ರಯವೂ ಲಭಿಸಿತು. ಅದರ ಸವಿಯೇನೆಂದು ಅರಿವಾಯಿತು. ಪುನರ್ಜನ್ಮದ ಕೋಟಲೆಯಿಂದ ತಪ್ಪಿಸುವ ಸದುಪಾಯ ಅದೊಂದೇ ಅಲ್ಲವೇ? ಭಗವಂತನ ಪಾದಗಳನ್ನು ದೃಢವಾಗಿ ಆಶ್ರಯಿಸಿದೆ. ಅದನ್ನು ಇನ್ನು ಬಿಟ್ಟುಕೊಡುವುದೇ ಇಲ್ಲ. ಭಗವಂತ ಶಿಷ್ಟರಕ್ಷಕ ದುಷ್ಟಶಿಕ್ಷಕ. ಪಾಂಡವರಿಗೂ ಕೌರವರಿಗೂ ಅವನು ಮಾಡಿದ್ದೇ ಇದಕ್ಕೆ ನಿದರ್ಶನ. ಭಗವಂತಾ, ನನ್ನ ಚಿತ್ತವನ್ನು ನಿನ್ನದಾಗಿ ಮಾಡಿಬಿಟ್ಟಿದ್ದೇನೆ. ಅದನ್ನು ನೀನು ಅರಿತವನಲ್ಲವೇ? ನನ್ನ ತಂದೆಯೇ, ಕನಿಕರಗೊಂಡು ನನ್ನನ್ನು ಉದ್ಧರಿಸು; ಕಾಪಾಡು-ಎನ್ನುತ್ತಾರೆ ಆೞ್ವಾರರು.

೯. ಅನ್ಱು ವಯಿಟ್ರಿಱ್ ಕಿಡನ್ದಿರುನ್ದೇಯಡಿಮೈ ಶೆಯ್ಯಲುಟ್ರಿರುಪ್ಪನ್

ಇನ್ಱುವನ್ದಿಙ್ಗುನ್ನೈಕ್ಕಣ್ಡುಕ್ಕೊಣ್ಡೇನಿನಿಪ್ಪೋಹ ವಿಡುವದುಣ್ಡೇ

ಶೆನ್ಱಙ್ಗುವಾಣನೈಯಾಯಿರನ್ತೋಳುನ್ತಿರುಚ್ಚಕ್ಕರಮದನಾಲ್

ತೆನ್ಱಿ, ತಿಶೈದಿಶೈವೀೞಚ್ಚೆಟ್ರಾಯ್ ತಿರುಮಾಲಿರುಂಜೋಲೈಯೆನ್ದಾಯ್

ಅನ್ಱು=ಅಂದು, ವಯಿಟ್ರಿಲ್=ಹೊಟ್ಟೆಯಲ್ಲಿ, ಕಿಡನ್ದು=ಬಿದ್ದು, ಇರುನ್ದೇ=ಇರುವಾಗಲೇ, ಅಡಿಮೈ=ಸೇವೆಯನ್ನು, ಶೆಯ್ಯಲ್=ಮಾಡುವುದಕ್ಕೆ, ಉಟ್ರು ಇರುಪ್ಪನ್=ಸಿದ್ಧವಾಗಿದ್ದ ನಾನು, ಇನ್ಱು=ಇಂದು, ವನ್ದು=ಬಂದು, ಇಙ್ಗು=ಇಲ್ಲಿ, ಉನ್ನೈ=ನಿನ್ನನ್ನು, ಕಣ್ಡುಕೊಣ್ಡೇನ್=ಕಂಡುಕೊಂಡೆನು, ಇನಿ=ಇನ್ನು, ಪೋಹ=ಹೋಗಲು, ವಿಡುವದು=ಬಿಡುವುದು, ಉಣ್ಡೇ=ಸಾಧ್ಯವಾದೀತೇ? ಅಙ್ಗು=ಅಲ್ಲಿಗೆ\(ಶೋಣಿತಪುರಕ್ಕೆ\), ಶೆನ್ಱು=ಹೋಗಿ, ವಾಣನೈ=ಬಾಣಾಸುರನ, ಆಯಿರಮ್ ತೋಳುಮ್=ಸಾವಿರ ತೋಳುಗಳನ್ನೂ, ತಿರುಚಕ್ಕರಮ್ ಅದನಾಲ್=ಪವಿತ್ರವಾದ ಚಕ್ರಾಯುಧದಿಂದ, ತೆನ್ಱಿ=ಚೆದರಿ, ತಿಶೈ ತಿಶೈ=ದಿಕ್ಕುದಿಕ್ಕಿಗೂ, ವೀೞ=ಬೀಳುವಂತೆ, ಚೆಟ್ರಾಯ್=ಛೇದಿಸಿದೆಯಲ್ಲಾ

೧೭೧

ತ್ ತಿರುಮಾಲಿರುಂಜೋಲೈ=ತಿರುಮಾಲಿರುಂಜೋಲೈಯ, ಎನ್ದಾಯ್=ನನ್ನ ತಂದೆಯೇ.

ಅಂದು ಹೊಟ್ಟೆಯಲ್ಲಿ ಬಿದ್ದಿರುವಾಗಲೇ ಸೇವೆಯನ್ನು ಮಾಡುವುದಕ್ಕೆ ಸಿದ್ಧವಾಗಿದ್ದ ನಾನು ಇಂದು ಇಲ್ಲಿಗೆ ಬಂದು ನಿನ್ನನ್ನುಕಂಡುಕೊಂಡೆ. ಇನ್ನು ಹೋಗಲು ಬಿಡುವುದುಂಟೆ? ಅಲ್ಲಿಗೆ \(ಶೋಣಿತಪುರಕ್ಕೆ\)ಹೋಗಿ ಬಾಣಾಸುರನ ಸಾವಿರ ತೋಳುಗಳನ್ನೂ ಪವಿತ್ರವಾದ ಚಕ್ರಾಯುಧದಿಂದ ದಿಕ್ಕುದಿಕ್ಕಿಗೂ ಚೆದರಿ ಬೀಳುವಂತೆ ಛೇದಿಸಿದೆಯಲ್ಲಾ, ತಿರುಮಾಲಿರುಂಜೋಲೈಯ ನನ್ನ ತಂದೆಯೇ.\(೯\)

ನಾನು ನನ್ನ ತಾಯಿಯ ಹೊಟ್ಟೆಯಲ್ಲಿ ಬಿದ್ದಿರುವಾಗಲೇ ನಿನಗೆ ಸೇವೆ ಮಾಡಲು ನಿರ್ಧರಿಸಿದೆ. ಸತ್ಯವಾಗಿಯೂ, ಆಗಲೇ ನಾನು ಸಿದ್ಧವಾದೆ. ಅಂದಿನಿಂದ ನಿನ್ನನ್ನುಕಂಡುಕೊಳ್ಳುವುದಕ್ಕಾಗಿ, ಹುಡುಕಿ,ಹುಡುಕಿ ಅಲೆದಾಡಿದೆ. ಇಷ್ಟು ದಿನಗಳ ಬಳಿಕ, ಇಂದು ಅದು ನನಗೆ ಕೈಗೂಡಿತು. ನಿನ್ನ ಕೃಪೆಯಿಂದ ನಾನು ಇಲ್ಲಿಗೆ ಬಂದೆ. ಈ ಬೆಟ್ಟದ ಮೇಲೆ ನಿನ್ನನ್ನು ಕಂಡುಕೊಂಡೆ. ನಿನ್ನ ಸೇವೆಗೆ ಈ ಕ್ಷಣದಲ್ಲೇ ತೊಡಗಿದೆ. ನನ್ನೊಡೆಯಾ, ಇಷ್ಟು ದಿನಗಳೂ ಬವಣೆಗೊಂಡ ನನ್ನನ್ನು ಈಗ ಹೋಗಗೊಡುವೆಯಾ? ಹೋಗೆನ್ನುವೆಯಾ? ನಿನ್ನ ಸೇವೆಗೆ ಸ್ವೀಕರಿಸಲೊಲ್ಲೆಯಾ? ಕಠಿಣನಾಗಿಬಿಡುವೆಯಾ? ನೀನು ಕೄಪಾಸಾಗರನಲ್ಲವೇ? ಹಿಂದೆ ನೀನು ಶೋಣಿತಪುರಕ್ಕೆ ಹೋಗಿ, ಬಾಣಾಸುರನ ಸಾವಿರ ತೋಳುಗಳನ್ನೂ ನಿನ್ನ ದಿವ್ಯ ಚಕ್ರಾಯುಧದಿಂದ ಛೇದಿಸಿದೆ. ಅವುಗಳನ್ನೆಲ್ಲಾ ಚೆಲ್ಲಪೈಲ್ಲಿ ಚೆದರಿ ಬೀಳುವಂತೆ ಮಾಡಿದೆ.\(ನನ್ನ ಕೈಬಿಡಬೇಕು\). ಕಾಪಾಡು ತಿರುಮಾಲಿರುಂಜೋಲೈಯ ನನ್ನ ತಂದೆಯೇ-ಎನ್ನುತ್ತಾರೆ ಆೞ್ವಾರರು.

ಗರ್ಭವಾಸವನ್ನು ಅನುಭವಿಸುತ್ತಿರುವ ಜೀವನಿಗೆ ತನ್ನ ಪೂರ್ವಾಪರಜ್ಞನವಿರುವುದೆಂದೂ ತನ್ನ ಬವಣೆಯೇನೆಂದು ತಿಳಿದಿರುವುದೆಂದೂ, ಭಗವಂತನನ್ನು ಕುರಿತು ದಿವ್ಯಜ್ಞಾನವಿರುವುದೆಂದೂ, ಭಗವತ್ಸೇವೆಗೆ ಅವನು ಹಾತೊರೆಯುತ್ತಿರುವನೆಂದೂ ಒಂದು ನಂಬಿಕೆಯಿದೆ. ಆದರೆ ಜೀವನಿಗೆ ಭೂಸ್ಪರ್ಶವಾದ ಕೂಡಲೇ ಅವನನ್ನುಮಾಯೆ ಮುಸುಕುವುದು. ದಿವ್ಯಜ್ಞಾನ ಅಳಿಯುವುದು. ಭಗವಂತನ ಸೇವೆಯ ವಿಷಯ ಮನಸ್ಸಿನಿಂದ ಮಾಯವಾಗುವುದು. ಉಳಿಯುವುದಾದರೋ ಅಜ್ಞಾನವೂ, ಈ ಲೋಕಕ್ಕೆ ಅವನನ್ನು ಬಿಗಿದ ಸಂಕೋಲೆಯೂ ಮಾತ್ರವೇ. ಭಗವಂತನ ಕೃಪೆಯ ಹೊರತು ಈ ಇಹಲೋಕದ ಪಾಶದಿಂದ ಬಿಡುಗಡೆ ಹೊಮ್ದುವುದಕ್ಕೆ ಸಾಧ್ಯವೇ ಇಲ್ಲ.

ಮಾಯಾವಿ ಮಾಯೆಯಧಿಪತಿ ಪರಮಾತ್ಮ-ದಿವ್ಯಜ್ಞಾನ ಅಳಿಯುವಂತಿದ್ದವರು ಶಠಗೋಪರು ಯಾ ನಮ್ಮಾಳ್ವಾರ್ ಎಂದೇ ಪ್ರತೀತಿ.

೧೦.ಶೆನ್ಱುಲಹಙ್ಗುಡೈನ್ದಾಡುಂಜುನೈತ್ತಿರುಮಾಲಿರುಂಜೋಲೈತನ್ನುಳ್

ನಿನ್ಱಪಿರಾನ್, ಅಡಿಮೇಲಡಿಮೈತ್ತಿಱಮ್ ನೇರ್ ಪಡವಿಣ್ಣಪ್ಪಂಜೆಯ್

ಪೊನ್ಱಿಹೞ್ ಮಾಡಮ್ ಪೊಲಿನ್ದುತೋನ್ಱುಮ್ ಪುದುವೈಕ್ಕೋನ್ ವಿಟ್ಟುಚಿತ್ತನ್

ಒನ್ಱಿನೊಡೊನ್ ಬದುಮ್ ಪಾಡವಲ್ಲಾರುಲಹಮಳನ್ದಾನ್ತಮರೇ

ಶೆನ್ಱು=ಹೋಗಿ, ಉಲಹಮ್=ಲೋಕದ ಜನರು, ಕುಡೈನ್ದು=ಮುಳುಗಿ, ಆಡುಮ್=ಸ್ನಾನಮಾಡುವ\(ಆಟವಾಡುವ\), ಶುನೈ=ಪುಣ್ಯತೀರ್ಥಗಳುಳ್ಳ, ತಿರುಮಾಲಿರುಂಜೋಲೈ ತನ್ನುಳ್=ತಿರುಮಾಲಿರುಂಜೋಲೈ ಬೆಟ್ಟದಲ್ಲಿ, ನಿನ್ಱ=ನೆಲೆಸಿರುವ, ಪಿರಾನ್=ಸ್ವಾಮಿಯ, ಅಡಿಮೇಲ್=ಪಾದಗಳ ಮೇಲೆ, ಅಡಿಮೈ=ಸೇವೆಯ, ತಿಱಮ್=ವಿಷಯವಾಗಿ, ನೇರ್ ಪಡ=ಒಪ್ಪುವಂತೆ, ವಿಣ್ಣಪ್ಪಮ್ ಶೆಯ್=ಭಿನ್ನವಿಸುವ, ಪೊನ್= ಬಂಗಾರದ

೧೭೨

ತಿಹೞ್=ಕಾಂತಿಯ, ಮಾಡಮ್=ಮಹಡಿ ಮನೆಗಳಿಂದ, ಪೊಲಿನ್ದು=ತುಂಬಿ, ತೋನ್ಱುಮ್=ಬೆಳಗುತ್ತಿರುವ, ಪುದುವೈ=ಶ್ರೀವಿಲ್ಲಿಪುತ್ತೂರಿನ, ಕೋನ್=ನಿರ್ವಾಹಕನಾದ, ವಿಟ್ಟುಚಿತ್ತನ್=ವಿಷ್ಣುಚಿತ್ತನು ಹೇಳಿದ, ಒನ್ಱೊಡು=ಒಂದರೊಡನೆ, ಒನ್ಬದುಮ್=ಒಂಬತ್ತನ್ನೂ \(ಪಾಶುರಗಳನ್ನೂ\) ಪಾಡ=ಹಾಡಲು, ವಲ್ಲಾರ್=ಬಲ್ಲವರು, ಉಲಹಮ್=ಲೋಕಗಳನ್ನು, ಅಳನ್ದಾನ್=ಅಳೆದವನ, ತಮರೇ=ಅವರೇ.

ಲೋಕದ ಜನರು ಹೋಗಿ ನೀರಿನಲ್ಲಿ ಮುಳುಗಿ ಆಟವಾಡುವ ಪುಣ್ಯತೀರ್ಥಗಳುಳ್ಳ ತಿರುಮಾಲಿರುಂಜೋಲೈ ಬೆಟ್ಟದ ಮೇಲೆ ನೆಲೆಸಿರುವ ಸ್ವಾಮಿಯ ಪಾದಗಳ ಮೇಲೆ ಮಾಡುವ ಸೇವೆಯ ವಿಷಯವಾಗಿ ಒಪ್ಪುವಂತೆ ಭಿನ್ನವಿಸುವ ಬಂಗಾರದ ಕಾಂತಿಯ ಮಹಡಿಮನೆಗಳಿಂದ ತುಂಬಿ ಬೆಳಗುತ್ತಿರುವ ಶ್ರೀವಿಲ್ಲಿಪುತ್ತೂರಿನ ನಿರ್ವಾಹಕನಾದ ವಿಷ್ಣುಚಿತ್ತನು ಹೇಳಿದ ಹತ್ತು ಪಾಶುರಗಳನ್ನೂ ಹಾಡಲು ಬಲ್ಲವರು ಲೋಕಗಳನ್ನಳೆದವನ ಕಿಂಕರರೇ ಆಗುತ್ತಾರೆ. \(೧೦\)

ಈ ತಿರುಮೊೞಿಗೆ ಫಲಶ್ರುತಿಯೆಂಬ ಪಾಶುರದ ಆವಶ್ಯಕತೆ ಇಲ್ಲ. ಮಿಕ್ಕ ಒಂಬತ್ತು ಪಾಶುರಗಳಲ್ಲಿ ಆೞ್ವಾರರು ಭಿನ್ನವಿಸಿಕೊಂಡ ವಿಷಯ ಹೀಗಿದೆ: “ಭಗವಂತ ಈ ಸಂಸಾರವೇ ಘೋರವಾದ ಸಾಗರ. ಅದರಲಿ ದುಃಖದ ಸುಳಿಗಳು ಹೇರಳವಾಗಿದೆ. ಒಂದು ಸುಳಿಯಿಂದ ತಪ್ಪಿದೆನೆಂಬ ನೆಮ್ಮದಿ ಬರುವುದರೊಳಗೆ ಮತ್ತೊಂದರಲ್ಲಿ ಸಿಕ್ಕಿಕೊಳ್ಳುವುದೇ ಆಗಿದೆ. ಆದ್ದರಿಂದ, ದುಃಖದ ತೊಳಲಿಕೆ ಜೀವನಿಗೆ ತಪ್ಪಿದ್ದಲ್ಲ. ಇದು ಒಂದು ಜನ್ಮದಲ್ಲಿ ಕಳೆದುಹೋಗುವಂಥಾದ್ದಲ್ಲ. ಲೆಕ್ಕವಿಲ್ಲದಷ್ಟು ಜನ್ಮಗಳನ್ನೇ ಅವುಗಳಲ್ಲೆಲ್ಲಾ ಅದನ್ನು ಅನುಭವಿಸಲೇಬೇಕು. ಅದಕ್ಕಾಗಿಯೇ, ಹುಟ್ಟನ್ನು ಭಯಂಕರವಾದ ರೋಗಕ್ಕೆ ಹೋಳಿಸುವುದು. ಅಂಟಿದರೆ ಬಿಡದ ರೀಗ ಅದು. ಅಜ್ಞಾನವಶದಿಂದ ಸಿಕ್ಕಿಬಿದ್ದ ಸಂಸಾರವೆಂಬ ಈ ಸುಳಿಯಿಂದ ಪಾರಾಗಬೇಕಾದರೆ ಒಂದೇ ಸಾಧನ. ಅದು ನಿನ್ನ ಪಾದಗಳ ಸದಾಶ್ರಯ. ನಿನ್ನ ದಿವ್ಯಪಾದಗಳ ನೆರಳಿಗಾಗಿ ಹುಡುಕಿ ಹುಡುಕಿ ಸತತಪ್ರಯತ್ನ ನಡಸಿದೆ. ನಿನ್ನ ಕೃಪಾಕಟಾಕ್ಷದಿಂದ ನೀನು ವಾಸವಾಗಿರು ಈ ದೇಹವೆಂಬ ದೇವಾಲಯದ ಒಳಹೊಕ್ಕು ನನ್ನ ಹೃದಯಕಮಲದಲ್ಲಿಯೇ ನಿನ್ನನ್ನು ಕಂಡುಕೊಂಡೆ. ಈಗ ಈ ಪುಣ್ಯಕ್ಷೇತ್ರಗಳಲ್ಲಿ ನಿನ್ನನ್ನು ಕಾಣುತ್ತಿದ್ದೇನೆ. ಒಂದು ಸಲ ಕಷ್ಟಪಟ್ಟು ದೊರಕಿಸಿಕೊಂಡದ್ದನ್ನು ಬಿಟ್ಟುಕೊಡಲಾದೀತೇ? ಬಿಟ್ಟುಕೊಡುವುದೇ ಇಲ್ಲ. ನಿನ್ನ ಪಾದಗಳನ್ನೇ ಪಟ್ಟಾಗಿ ಹಿಡಿದುಕೊಂಡಿದ್ದೇನೆ. ಭಗವಂತಾ ನೀನು ಪರಮ ಕರುಣಾಳು. ಅಂಜಿಕೊಂಡು, ಮಹಾಮಹಿಮನಾದ ನಿನ್ನ ಬಳಿಗೆ ಬಂದ ನನ್ನ ಅಂಝಿಕೆಯನ್ನು ನೀಗಿಸಿದ್ದೀ. ಅಭಯ ನೀಡಿದ್ದೀ. ಚಕ್ರಾಯುಧವನ್ನು ನನ್ನ ರಕ್ಷಣೆಗಾಗಿ ಹಿಡಿದಿದ್ದೀ. ನಿನ್ನ ಸೇವೆಗಾಗಿಯೇ, ಬೇರೆ ಯಾವ ಪ್ರಯೋಜನಕ್ಕೂ ಅಲ್ಲದೆ, ಹಾತೊರೆಯುತ್ತಿರುವ ನನ್ನನ್ನು ಕೈಹಿಡಿ. ಉದ್ಧರಿಸು ಕಾಪಾಡು.” ಎಂಥ “ಒಪ್ಪುವಂಥ” ಭಿನ್ನಹಗಳಿವು\!

ಒಂಬತ್ತು ಪಾಶುರಗಳ ವಿಷಯವೇ ಸಾಲದೇ? ಹತ್ತನೆಯದೂ ಬೇಕೇ? ಆೞ್ವಾರರು ಹೇಳುತ್ತಾರೆ: “ಒಂಬತ್ತರೊಡನೆ ಈ ಒಂದನ್ನೂ ಸೇರಿಸಿ ಹಾಡಲುಬಲ್ಲವರು ಲೋಕಗಳನ್ನಳೆದವನ ಕಿಂಕರರೇ ಆಗುತ್ತಾರೆ”. ಭಗವಂತನು ತ್ರಿವಿಕ್ರಮನಾಗಿ ಲೋಕಗಳನ್ನೆಲ್ಲಾ ತನ್ನ ಎರಡೇ ಹೆಜ್ಜೆಗಳಿಂದ ಅಳೆದು, ಮೂರನೆಯ ಹೆಜ್ಜೆಯಿಂದ ಮಹಾಬಲಿಯನ್ನೇ ಗೆಲ್ಲಲಿಲ್ಲವೇ? ಹಾಗೆಯೇ ಸಂಸಾರಪಾಶವನ್ನು ಹರಿದುಹಾಕಿ, ಭಗವಂತನ ಆಶ್ರಯವನ್ನು ಪಡೆದು ನಿತ್ಯಸುಖವನ್ನು ಅನುಭವಿಸುವವರೂ ಆೞ್ವಾರರ ಈ ತಿರುಮೊೞಿಯನ್ನು ಚೆನ್ನಾಗಿ ಅರಿತು ಅನುಷ್ಠಾನ ಮಾಡುವವರು.

ಅಡಿಯ ನಡೆ: ತುಕ್ಕ, ವಳೈತ್ತು, ಉನಕ್ಕು, ಕಾದಮ್, ಕಾಲುಮ್, ಎರುತ್ತು, ಅಕ್ಕರೈ, ಎತ್ತನೈ, ಅನ್ಱು, ಶೆನ್ಱು, \(ಶೆನ್ನಿ\)

೧೭೩

ಶ್ರೀಃ

ಶ್ರಿಯೈ ನಮಃ

ಐದನೆಯ ದಶಕ ನಾಲ್ಕನೆಯ ತಿರುಮೊೞಿ ಶೆನ್ನಿಯೋಙ್ಗು

೧.ಶೆನ್ನಿಯೋಙ್ಗು ತಣ್ ತಿರುವೇಙ್ಗಡಮುಡೈಯಾಯ್, ಉಲಹು

ತನ್ನೈ ವಾೞನಿನ್ಱ ನಮ್ಬೀ ತಾಮೋದರಾ ಶದಿರಾ

ಎನ್ನೈಯುಮೆನ್ನುಡೈಮೈಯೈಯುಮುನ್ ಚಕ್ಕರಪ್ಪೊಱಿಯೋಟ್ರಿಕೊಂಡು

ನಿನ್ನರುಳೇ ಪುರಿನ್ದಿರುನ್ದೇ ನಿನಿಯೆನ್ ತಿರುಕ್ಕೂಱಿಪ್ಪೇ

ಶೆನ್ನಿ=ಶಿಖರವು, ಓಙ್ಗು=ಉನ್ನತವಾಗಿ, ತಣ್=ತಂಪಾಗಿರುವ, ತಿರುವೇಙ್ಗಡಮ್=ಪವಿತ್ರವಾದ ವೆಂಕಟಾಚಲವನ್ನು, ಉಡೈಯಾಯ್=ಉಳ್ಳವನೇ, ಉಲಹು ತನ್ನೈ=ಲೋಕದ ಜನರು, ವಾೞ=ಬಾಳುವಂತೆ, ನಿನ್ಱ=ನಿಂತಿರುವ, ನಮ್ಬೀ=ಪರಿಪೂರ್ಣನೇ, ತಾಮೋದರಾ=ದಾಮೋದರಾ, ಶದಿರಾ=ಚೆದರಿಸುವವನೇ, ಎನ್ನೈಯುಮ್=ನನ್ನನ್ನೂ, ಎನ್=ನನ್ನ, ಉಡೈಮೈಯುಮ್=ಸ್ವತ್ತನ್ನೂ, ಉನ್=ನಿನ್ನ, ಚಕ್ಕರಮ್=ಚಕ್ರಾಯುಧದ, ಪೊಱಿ=ದಿವ್ಯಕಿರಣಗಳನ್ನೇ, ಒಟ್ರಿಕೊಂಡು=ಆಶ್ರಯಿಸಿ, ನಿನ್=ನಿನ್ನ, ಅರುಳೇ=ಕೃಪೆಯನ್ನು, ಪುರಿನ್ದಿರುನ್ದೇನ್=ಅರ್ಥ ಮಾಡಿಕೊಂಡಿದ್ದೇನೆ; ಇನಿ=ಇನ್ನು, ತಿರುಕ್ಕುಱಿಪ್ಪೇ=ಪವಿತ್ರವಾದ ಗುರುತು\(ಗುರಿ\), ಎನ್=ಯಾವುದು.

ಶಿಖರವು ಉನ್ನತವಾಗಿಯೂ ತಂಪಾಗಿಯೂ ಇರುವ ಪವಿತ್ರವಾದ ವೆಂಕಟಾಚಲವನ್ನು ಉಳ್ಳವನೇ, ಲೋಕದ ಜನರು ಬಾಳುವಂತೆ ಇರುವ ಪರಿಪೂರ್ಣನೇ, ದಾಮೋದರಾ, ಚೆದರಿಸುವವನೇ, ನನ್ನನ್ನೂ ನನ್ನ ಸ್ವತ್ತನ್ನೂ ನಿನ್ನ ಚಕ್ರಾಯುಧದ ದಿವ್ಯಕಿರಣಗಳನ್ನೇ ಆಶ್ರಯಿಸಿ ನಿನ್ನ ಕೃಪೆಯನ್ನು ಅರ್ಥ ಮಾಡಿಕೊಂಡಿದ್ದೇನೆ. ಇನ್ನು ನಿನ್ನ ಪವಿತ್ರವಾದ ಗುರುತು\(ಗುರಿ\) ಯಾವುದು?\(೧\)

ದಕ್ಷಿಣಭಾರತದ ಪವಿತ್ರಕ್ಷೇತ್ರಗಳಲ್ಲಿ ಸುಪ್ರಸಿದ್ಧವಾದ ವೆಂಕಟಾಚಲವೂ ಒಂದು. ಸಪ್ತಗಿರಿಗಳನ್ನೊಳಗೊಂಡ ಉನ್ನತವಾದ ಪರ್ವತ ಅದು. ವೆಂಕಟಾಚಲದ ಮೇಲೆ ಅದರ ಉತ್ತುಂಗ ಶಿಖರದಲ್ಲಿ ನೆಲಸಿರುವವನು ವೆಂಕಟಾಚಲಪತಿ. ದೇವಾಲಯದಲ್ಲಿ ಶ್ರೀನಿವಾಸ ಎಂಬ ಹೆಸರಿನಿಂದ ಸ್ವಾಮಿಯು ನಿಂತುಕೊಂಡಿದ್ದಾನೆ.ಅಷ್ಟು ಎತ್ತರದ ಸ್ಥಳದಲ್ಲಿ ನಿಂತು, ಲೋಕದ ಜನರನ್ನೆಲ್ಲಾ ರಕ್ಷಿಸುತ್ತಾನೆ, ಸ್ವಾಮಿ. ಅವನು ಸಕಲಕಲ್ಯಾಣ ಗುಣಪರಿಪೂರ್ಣನು. ಅವನೇ ಹಿಂದೆ ಶ್ರೀಕೃಷ್ಣನಾಗಿ ಅವತರಿಸಿ “ದಾಮೋದರ”ನಾದವನು. ಭಕ್ತರ ಪಾಪ ದುಃಖಗಳನ್ನು ಚೆದರಿಸಿ ಬಿಡುವವನು. ಇದರಿಂದ ಭಕ್ತರನ್ನು ಶುದ್ಧರನ್ನಾಗಿಸುವವನು.

ಭಗವಂತನಿಗೆ ಪಂಚ ದಿವ್ಯಾಯುಧಗಳು. ಅವುಗಳಲ್ಲಿ ಒಂದೊಂದೂ ನಿರಂತರವಾಗಿ ಸೇವೆ ಸಲ್ಲಿಸುವುವು. ಚಕ್ರಾಯುಧದ ಸೇವೆಯಂತೂ ಸುಪ್ರಸಿದ್ಧ. “ಪಂಚಾಯುಧಗಳನ್ನು ನಂಬಿ. ಅವುಗಳನ್ನು ಆಶ್ರಯಿಸಿ. ಅವುಗಳ ಆಸರೆಯಿಂದಲೇ ಭಗವಂತನನ್ನು ಸೇರಬಹುದು”-ಎಂಬುದು ಒಂದು ನಂಬಿಕೆ. ಅದರಂತೆಯೇ, ಆೞ್ವಾರರು ತಮ್ಮ ಆತ್ಮವನ್ನೂ ದೇಹವನ್ನೂ ಚಕ್ರಾಯುಧದ ದಿವ್ಯ ಕಿರಣಗಳನ್ನು ಆಶ್ರಯಿಸಿ ತನ್ಮೂಲಕ ಭಗವಂತನ ಕೃಪೆಯೆಷ್ಟು ಎಂದು

೧೭೪

ಅರಿತಿದ್ದರು. “ಆ ಕೃಪೆಯ ಗುರಿಯೇನು?” ಎಂದು ಭಗವಂತನನ್ನು ಕೇಳುತ್ತಾರೆ, ಆೞ್ವಾರರು. ಭಗವಂತನ ಪರಮಕೃಪೆಯ ಗುರಿಯೊಂದೇ-ತನಗೆ ಶರಣು ಬಂದವನು ಯಾರೇ ಆಗಿರಲಿ ಅವನಿಗೆ ಮುಕ್ತಿ ನೀಡುವುದೇ.

೨. ಪಱವೈಯೇಱು ಪರಮ್ ಪುರುಡಾ ನೀ ಯೆನ್ನೈಕ್ಕೆಕ್ಕೊಣ್ಡ ಪಿನ್

ಪಿಱವಿಯೆನ್ನುಙ್ಗಡಲುಮ್ ವಟ್ರಿಪ್ಪೆರುಮ್ ಪದ ಮಾಹಿನ್ಱದಾಲ್

ಇಱವುಶೆಯ್ಯುಮ್ ಪಾವಕ್ಕಾಡು ತೀಕ್ಕೊಳೀ ಇವೇಹಿನ್ಱದಾಲ್

ಅಱಿವೈಯೆನ್ನು ಮಮುದವಾಱು ತಲೈಪ್ಪಟ್ರಿ ವಾಯ್ ಕ್ಕೊಣ್ಡದೇ

ಪಱವೈ=ಗರುಡ ಪಕ್ಷಿಯನ್ನು, ಏಱು=ಏರುವನಾದ, ಪರಮ್ ಪುರುಡಾ=ಪರಮ ಪುರುಷನೇ, ನೀ=ನೀನು, ಎನ್ನೈ=ನನ್ನನ್ನು, ಕೈಕ್ಕೊಣ್ಡ=ಸ್ವೀಕರಿಸಿದ, ಪಿನ್=ಬಳಿಕ, ಪಿಱವಿ=ಹುಟ್ಟು, ಎನ್ನುಮ್=ಎನ್ನುವ, ಕಡಲುಮ್=ಸಮುದ್ರವೂ ಸಹ, ವಟ್ರಿ=ಬತ್ತಿ, ಪೆರುಮ್=ಹಿರಿಯ, ಪದಮ್=ಪದ \(ಮಾಡು\) ಆಹಿನ್ಱದಾಲ್=ಆಗಿಬಿಟ್ಟದ್ದರಿಂದ, ಇಱವು=ನಿಲ್ಲುವಂತೆ, ಶೆಯ್ಯುಮ್=ಮಾಡುವ, ಪಾವಕ್ಕಾಡು=ಪಾಪದ ಕಾಡು, ತೀ=ಬೆಂಕಿ, ಕೊಳೀ=ಹೊತ್ತಿಸಲ್ಪಟ್ಟು, ವೇಹಿನ್ಱದಾಲ್=ಭಸ್ಮವಾಗುತ್ತಿರುವುದರಿಂದ\(ಬೆಂದುಹೋಗುತ್ತಿರುವುದರಿಂದ\), ಅಱಿವೈ=ಜ್ಞಾನ\(ಅರಿವು\) ಎನ್ನುಮ್=ಎಂಬ, ಅಮುದಮ್=ಅಮೃತದ, ಆಱು=ಹೊಳೆಯು, ತಲೈಪ್ಪಟ್ರಿ=ತಲೆಯನ್ನು ಹಿಡಿದು, ವಾಯ್=ಬಾಯನ್ನು, ಕೊಣ್ಡದೇ=ಆವರಿಸಿತಲ್ಲಾ.

ಗರುಡನನ್ನು ಏರುವವನಾದ ಪರಮಪುರುಷನೇ, ನೀನು ನನ್ನನ್ನು ಸ್ವೀಕರಿಸಿದ ಬಳಿಕ, ಹುಟ್ಟು ಎಂಬ ಸಮುದ್ರವೂ ಸಹ ಬತ್ತಿ, ಬರಿಯ \(ಹಿರಿಯ\)ಪದವಾಗಿ ಉಳಿಯಿತು. ಆದ್ದರಿಂದ ನಿಲ್ಲುವಂತೆ ಮಾಡುವ ಪಾಪದ ಕಾಡಿಗೆ ಬೆಂಕಿಬಿದ್ದು ಬೆಂದು ಹೋಗುತ್ತಿರುವುದರಿಂದ ಜ್ಞಾನವೆಂಬ ಅಮೃತದ ಹೊಳೆಯು ತಲೆಯನ್ನು ಹಿಡಿದು ಬಾಯನ್ನು ಆವರಿಸಿತಲ್ಲಾ.\(೨\)

ಮಹಾವಿಷ್ಣುವಿಗೆ ಗರುಡನು ವಾಹನ. “ಪುರುಷ” ಎಂದು ಕರೆಯಲ್ಪಡುವನೂ ಅವನೇ. ಅವನೇ ಪರಮಪುರುಷನು.

ಆೞ್ವಾರರು ಹೇಳುತ್ತಾರೆ: “ ಭಗವಂತ, ನೀನು ನನ್ನನ್ನು ಕೃಪೆಮಾಡಿ ಕಿಂಕರನನ್ನಾಗಿ ಸ್ವೀಕರಿಸಿದೆ. ಈ ನಿನ್ನ ಅನುಪಮ ಕೃಪೆಯ ಫಲವಾಗಿ ನನಗೆ ಕೆಲವು ಸತ್ಪರಿಣಾಮಗಳು ದೊರೆತಿವೆ. “ಹುಟ್ಟು” ಎಂಬ ಕಡಲಿನಲ್ಲಿ ನಾನು ತೊಳಲಾಡುವುದು ತಪ್ಪಿತು. ಏಕೆಂದರೆ, ಆ ಕಡಲೇ ಬತ್ತಿಹೋಯಿತು. “ಹುಟ್ಟು” ಎಂಬ ಕ್ರಿಯೆ ಇಲ್ಲವಾಯಿತು. ಅದಕ್ಕೆ ಬದಲಾಗಿ “ಹುಟ್ಟು” ಎಂಬ ಪದ ಮಾತ್ರ ಉಳಿದುಕೊಂಡಿತು. ನನಗೆ ಹುಟ್ಟು ಎಂಬುದು ಇನ್ನು ಮೇಲೆ ಇಲ್ಲವಾದ್ದರಿಂದ, ನಾನು ನಿನ್ನನ್ನು ಸೇರಿಬಿಡಬಹುದಲ್ಲಾ. ಆದರೆ, ನಿನಗೂ ನನಗೂ ನಡುವೆ ಬಲುದೊಡ್ಡ ಕಾಡು ಬೆಳೆದಿತ್ತು. ಅದು ನನ್ನ ಜನ್ಮ ಜನ್ಮಾಂತರಗಳ ಪಾಪಗಳ ಕಾಡು. ನಿನ್ನ ಕೃಪೆಯೆಂಬ

೧೭೫

ಕಿಚ್ಚು ನಮ್ಮಿಬ್ಬರ ನಡುವಣ ಆ ಕಾಡನ್ನು ಸುಟ್ಟು ಭಸ್ಮಮಾಡಿತು. ಇದರಿಂದ ನಿನ್ನನ್ನು ಕುರಿತ ಜ್ಞಾನ ಎಂಬ ಅಮೃತದ ಪ್ರವಾಹ ಉಕ್ಕಿ ಹರಿದು ಬಂದು ನನ್ನನ್ನು ಅದರಲ್ಲಿ ಮುಳೂಗಿಸಿಬಿಟ್ಟಿತು. ಅಲ್ಲದೆ, ನನ್ನ ಬಾಯಿಯ ಮೂಲಕವೂ ನನ್ನ ಒಳಗೆಲ್ಲಾ ತುಂಬಿಕೊಂಡುಬಿಟ್ಟಿತು. ನಾನೀಗ ಶುದ್ಧವಾದ ಅಮರವಾದ ದಿವ್ಯಜ್ಞಾನ ಸ್ವರೂಪಿಯಾದೆ.”

೩. ಎಮ್ಮಾನಾ ವೆನ್ ಕುಲತೆಯ್ ವಮೇ ಯೆನ್ನುಡೈಯ ನಾಯಕನೇ

ನಿನ್ನುಳೇನಾಯ್ ಪ್ಪೆಟ್ರನನ್ ಮೈಯಿವ್ವುಲಹಿನಿಲಾರ್ ಪೆಱುವಾರ್

ನಮ್ಮಾನ್ ಪೋಲ ವೀೞ್ ತ್ತಮುಕ್ಕೂಮ್ ನಾಟ್ಟಿಲುಳ್ಳ ಪಾವಮೆಲ್ಲಾಮ್

ಶುಮ್ಮೆನಾದೇ ಕೈವಿಟ್ಟೋಡಿತ್ತೂಱುಹಳ್ ಪಾಯ್ ನ್ತನವೇ.

ಎಮ್=ನಮ್ಮ, ಮನಾ=ಒಡೆಯನೇ, ಎನ್=ನನ್ನ, ಕುಲಶೆಯ್ವಮೇ=ಕುಲಕ್ಕೇ ದೈವವೇ, ಎನ್ನುಡೈಯ=ನನ್ನ, ನಾಯಕನೇ=ನಾಯಕನೇ, ನಿನ್ನುಳೇನ್=ನಿನ್ನಮನಸ್ಸಿನಲ್ಲಿ ಇರುವವನು, ಆಯ್=ಆಗಿ, ಪೆಟ್ರ=ಹೆತ್ತವರ, ನನ್ ಮೈ=ಹಿತವನ್ನು, ಇ ಉಲಹಿನಿಲ್=ಈಲೋಕದಲ್ಲಿ, ಆರ್=ಯಾರು, ಪೆಱುವಾರ್=ಪಡೆಯುತ್ತಾರೆ? ನಮ್ಮಾನ್ ಪೋಲ=ಯಮನ ಹಾಗೆ, ವೀೞ್ ತ್ತು=ಕೆಡವಿ, ಅಮುಕ್ಕೂಮ್=ಅಮುಕಿಕೊಂಡಿರುವ, ನಾಟ್ಟಿಲ್=ಈ ಲೋಕದಲ್ಲಿ, ಉಳ್ಳ=ಇರುವ, ಪಾವಮ್=ಪಾಪಗಳು, ಎಲ್ಲಾಮ್=ಎಲ್ಲವೂ, ಜುಮ್ಮೊನಾದು=ಉಸಿರುಕಟ್ಟಿಕೊಂಡು, ಕೈವಿಟ್ಟು=ಕೈಬಿಟ್ಟು, ಓಡಿ=ಓಡಿಹೋಗಿ, ತೂಱುಹಳ್=ಪೊದರುಗಳನ್ನು \(ಸುಡುಗಾಡುಗಳನ್ನು\) ಪಾಯ್ ನ್ದನವೇ=ಹಾರಿಕೊಂಡವಲ್ಲಾ.

ನಮ್ಮ ಒಡೆಯನೇ, ನನ್ನ ಕುಲದೈವವೇ, ನನ್ನ ನಾಯಕನೇ, ನಾನು ನಿನ್ನ ಮನಸ್ಸಿನಲ್ಲಿರುವವನಾಗಿ ಹೆತ್ತವರ ಹಿತವನ್ನು\(ವಾತ್ಸಲ್ಯವನ್ನು\) ಈಲೋಕದಲ್ಲಿ ಬೇರೆ ಯಾರು ಪಡೆಯುತ್ತಾರೆ? ಯಮನ ಹಾಗೆ ಕೆಡವಿ ಅಮುಕಿಕೊಂಡಿರುವ ಈ ಲೋಕದಲ್ಲಿರುವ ಪಾಪಗಳೆಲ್ಲವೂ ಉಸಿರುಕಟ್ಟಿಕೊಂಡು \(ಜುಮ್ ಎನ್ನದೆ\) ಕೈಬಿಟ್ಟು ಓಡಿಹೋಗಿ ಪೊದರುಗಳನು \(ಸುಡುಗಾಡುಗಳನ್ನು\)ಹಾರಿಕೊಂಡವಲ್ಲಾ.\(೩\)

ಭಗವಂತನನ್ನು ಏನೆಂದು ಕರೆಯೋಣ? ಒಡೆಯ ಎಂದೇ? ಕುಲದೈವ ಎಂದೇ? ನಾಯಕ ಎಂದೇ? ಹೆತ್ತವನು ಎಂದೇ?-ಭಗವಂತನನ್ನು ಯಾವ ಹೆಸರಿನಿಂದ ಕೂಗಿ ಕರೆದರೂ ಸಾಲದು. ಅವೆಲ್ಲಕ್ಕಿಂತಲೂ ಪ್ರೀತಿ ಆದರಗಳಿಗೆ, ಭಯಭಕ್ತಿಗಳಿಗೆ ಪಾತ್ರನಲ್ಲವೇ ಸ್ವಾಮಿ?

ಆೞ್ವಾರರು ಹೇಳುತ್ತಾರೆ: “ಭಗವಂತ, ನಾನು ನಿನ್ನ ಮನಸ್ಸಿನಲ್ಲಿರುವವನು. ನೀನು ನನ್ನನ್ನು ನಿನ್ನವನೇ ಎಂದು, ತಿಳಿದಿದ್ದೀಯೆ. ನಿನ್ನ ವಾತ್ಸಲ್ಯ ನನ್ನ ಹೆತ್ತವರ ವಾತ್ಸಲ್ಯಕ್ಕಿಂತಲೂ ಹೆಚ್ಚು. ಈ ವಾತ್ಸಲ್ಯ ನನಗಲ್ಲದೆ ಬೇರೆ

೧೭೬

ಯಾರಿಗೆ ಸಿಕ್ಕೀತು? ಈ ನಿನ್ನ ಅಪಾರ ವಾತ್ಸಲ್ಯಕ್ಕೆ ನನ್ನ ಕೃತಜ್ಞತೆಯನ್ನು ಯಾವ ರೀತಿ ವ್ಯಕ್ತಪಡಿಸಲಿ? ಈ ಲೋಕದಲ್ಲಿ ನನ್ನನ್ನು ಕೆಳಕ್ಕೆ ಕೆಡವಿಕೊಂಡು ನೆಲಕ್ಕೆ ಅಮುಕಿ ಹಿಡಿದಿಟ್ಟುಕೊಂಡು, ಕಡುಕಷ್ಟಗಳನ್ನು ಕೊಡುತ್ತಿದ್ದ ಪಾಪಗಳೆಲ್ಲವೂ ಒಟ್ಟಾಗಿ, ನನ್ನನ್ನು ಬಿಟ್ಟು ಮರುಮಾತಿಲ್ಲದೆ ಓಡಿಹೋಗಿ, ನಾಶ ಹೊಂದಿದುವಲ್ಲಾ\! ನಿನ್ನ ಕಾರುಣ್ಯ ಎಷ್ಟು ಹೆಚ್ಚಿನದು\!

೪. ಕಡಲ್ ಕಡೈನ್ದಮುದಙ್ಗೊಣ್ಡು ಕಲಶತ್ತೈ ನಿಱೈತ್ತಾಯ್ ಪ್ಪೋಲ್

ಉಡಲುರುಹಿ ವಾಯ್ ತಿಱನ್ದು ಮಡುತ್ತುನ್ನೈ ನಿಱೈತ್ತುಕ್ಕೊಣ್ಡೇನ್

ಕೊಡುಮೈಶೆಯ್ಯುಙ್ಕಾಟ್ರ ಮುನೆನ್ ಕೋಲಾಡಿ ಕುಱುಹಪ್ಪೆಱಾ,

ತಡವರೈತ್ತೋಟ್ ಚಕ್ಕರಪಾಣೀ ಶಾರ್ಙ್ಗವಿಱ್ ಶೇವಕನೇ

ಕಡಲ್=ಕ್ಷೀರಸಮುದ್ರವನ್ನು, ಕಡೈನ್ದು=ಕಡೆದು, ಅಮುದಮ್=ಅಮೃತವನ್ನು, ಕೊಣ್ಡು=ಉದ್ಧರಿಸಿ, ಕಲಶತ್ತೈ=ಆ ಅಮೃತ ಕಲಶವನ್ನು, ನಿಱೈತ್ತಾಯ್ ಪ್ಪೋಲ್=ತುಂಬಿದೆಯಲ್ಲಾ ಹಾಗೆ, ಉಡಲ್=\(ನನ್ನ\)ದೇಹವು, ಉರುಹಿ=ಕರಗಿಹೋಗಿ, ವಾಯ್=ಬಾಯನ್ನು ತಿಱನ್ದು=ಬಿಟ್ಟು\(ತೆರೆದು\), ಉನ್ನೈ=ನಿನ್ನನ್ನು, ಮಡುತ್ತು=ಬಾಯಲ್ಲಿ ಸೇರಿಸಿಕೊಂಡು, ನಿಱೈತ್ತುಕ್ಕೊಣ್ಡೇನ್=ತುಂಬಿಕೊಂಡೆನು, ಕೊಡುಮೈ=ಕ್ರೌರ್ಯವನ್ನು, ಶೆಯ್ಯುಮ್=ಮಾಡುವ, ಕೂಟಮುಮ್=ಯಮನೂ, ಎನ್=ನನ್ನ, ಕೋಲ್=ಆಧಿಪತ್ಯವನ್ನು, ಆಡಿ=ನಡಸಿ, ಕುಱುಹಪ್ಪೆಱಾ=\(ಅದು\) ಸಂಕುಚಿಸುವಂತೆ ಮಾಡಿದ, ತಡವರೈ=ವಿಶಾಲವಾದ ಬೆಟ್ಟದ ಹಾಗೆ, ತೋಳ್=ತೋಳುಗಳವನೇ, ಚಕ್ಕರಪಾಣೀ=ಚಕ್ರಾಯುಧಧಾರಿಯೇ, ಶಾರ್ಙ್ಗಮ್ ವಿಲ್=ಶಾರ್ಙ್ಗವೆಂಬ ಧನುಸ್ಸಿನ, ಶೇವಕನೇ=ವೀರನೇ\!

ಕ್ಷೀರಸಮುದ್ರವನ್ನು ಕಡೆದು ಅಮೃತವನ್ನು ಉದ್ಧರಿಸಿ ಕಳಶವನ್ನು ತುಂಬಿದೆಯಲ್ಲಾ ಹಾಗೆ, ನನ್ನ ದೇಹವು ಕರಗಿಹೋಗಲು ಬಾಯಿಬಿಟ್ಟು ನಿನ್ನನ್ನು ಒಳಕ್ಕೆ ಸೇರಿಸಿಕೊಂಡು ತುಂಬಿಕೊಂಡೆನು. ಕ್ರೂರತನ ಮಾಡುವ ಯಮನೂ ನನ್ನ ಆಧಿಪತ್ಯವನ್ನು ನಡಸಿ ಅದು ಸಂಕುಚಿಸುವಂತೆ ಮಾಡಿದ ವಿಶಾಲವಾದ ಬೆಟ್ಟದ ಹಾಗೆ ತೋಳುಗಳವನೇ, ಚಕ್ರಪಾಣಿಯೇ, ಶಾರ್ಙ್ಗವೆಂಬ ಧನುಸ್ಸಿನ ವೀರನೇ\! \(೪\)

ಹಿಂದೆ, ದೇವತೆಗಳಿಗೂ ದಾನವರಿಗೂ ಹಿತವನ್ನುಂಟುಮಾಡುವ ಕಾರಣದಿಂದ ಭಗವಂತನು ಪಾಲ್ಗಡಲನ್ನು ಅವರೀರ್ವರೂ ಕಡೆಯುವಂತೆ ಮಾಡಿದನು. ಅದರ ಫಲವಾಗಿ ಮಋತವು ಉದ್ಭವಿಸಿತು. ಅಮೃತವನ್ನು ಕಳಶದಲ್ಲಿ ತುಂಬಿ ಅದು ದೇವತೆಗಳಿಗೆ ಪ್ರಾಪ್ತವಾಗುವಂತೆ ಮಾಡಿ, ಅವರನ್ನು ಅಮರರನ್ನಾಗಿಸಿದವನು, ಭಗವಂತ. ಅದನ್ನು ಸ್ವಲ್ಪ ಸ್ವೀಕರಿಸಿದರೂ ಸಾಕು. ಕುಡಿದವರು ಅಮರರಾಗುವರು. ಅಮೃತ ಅಂಥಾದ್ದು.

೧೭೭

ಆೞ್ವಾರರು ಹೇಳುತ್ತಾರೆ:” ಭಗವಂತ, ನೀನುಹಾಲ್ಗಡಲನ್ನು ಕಡೆದು ಅಮೃತವನ್ನು ಹುಟ್ಟಿಸಿ ಅದನ್ನು ಕಲಶದಲ್ಲಿ ತುಂಬಿದೆಯಲ್ಲಾ. ಹಾಗೆಯೇ, ನಾನೂ ಸಂಸಾರವೆಂಬ ಕಡಲನ್ನು ಮಧಿಸಿದೆ. ನನ್ನ ದೇಹವನ್ನು ಕರಗಿಸಿದೆ. ಮತ್ತೊಂದು ಅಮೃತವನ್ನು ಪಡೆದೆ. ಅದು ಎಂದೆಂದಿಗೂ ತೃಪ್ತಿತಾರದ ಅಮೃತ. ಎಷ್ಟೂ ಸವಿದರೂ ಇನ್ನೂ ಸವಿಯಬೇಕು ಎನ್ನುವಂಥಾದ್ದು. ಅಂಥ “ಆರಾವಮದು” ಎಂಬುದೇ ಭಗವನ್ನಾಮವೆಂಬ ದಿವ್ಯಾಮೃತ. ಈ ಅಮೃತವನ್ನು ಬಾಯನ್ನು ಚೆನ್ನಾಗಿ ತೆರೆದು ಅದರ ಮೂಲಕ ನನ್ನ ಹೄದಯ ಕಲಶದಲ್ಲಿ ತುಂಬಿಕೊಂಡೆ. ಈಗ ನನ್ನ ಒಡಲೂ ಮನಸ್ಸೂ\(ಹೄದಯವೂ\) ಭಗವನ್ನಾಮದಿಂದ ಪರ್ಯಾಪ್ತವಾಗಿದೆ. ಇದರಿಂದ ಯಮನ ಕ್ರೂರ ದಂಡನೆಗಳು ನನಗೆ ಇಲ್ಲವಾದವು. ಈ ಲೋಕದಲ್ಲಿ ನನ್ನ ಹುಟ್ಟು=ಸಾವಿನ ಆಡಳಿತವೂ ಕೊನೆಗಂಡಿತು. ನಿನ್ನ ಸಾಮೀಪ್ಯವೂ, ನಿನ್ನ ಸೇವೆಯೂ ದೊರೆತವು”.

೫. ಪೊನ್ನೈಕ್ಕೊಣ್ಡುರೈಕ್ಕಲ್ ಮೀದೇ ನಿಱಮೆೞ ವುರೈತ್ತಾಱ್ ಪೋಲ್

ಉನ್ನೈಕ್ಕೊಣ್ಡೆನ್ನಾವಹಮ್ ಪಾಲ್ ಮಾಟ್ರಿನ್ಱಿಯುರೈತ್ತುಕ್ಕೊಣ್ಡೇನ್

ಉನ್ನೈಕ್ಕೊಣ್ಡೆನ್ನೂಳ್ ವೈತ್ತೇ ನೆನ್ನೈಯುಮುನ್ನಿಲಿಟ್ಟೇನ್

ಎನ್ನಪ್ಪಾ ವೆನ್ನಿರುಡೀಕೇಶಾ ವೆನ್ನಿಯಿರ್ ಕಾವಲನೇ

ಪೊನ್ನೈ=ಚಿನ್ನವನ್ನು, ಕೊಣ್ಡು=ತೆಗೆದುಕೊಂಡು, ಉರೈಕ್ಕಲ್ ಮೀದೇ=ಒರೆಯಕಲ್ಲಿನ ಮೇಲೆ, ನಿಱಮ್=ಬಣ್ಣವನ್ನು, ಎೞ=ಪರೀಕ್ಷಿಸಲು, ಉರೈತಾಲ್ ಪೋಲ್=ಒರೆಹಚ್ಚಿದ ಹಾಗೆ, ಉನ್ನೈ=ನಿನ್ನನ್ನು, ಕೊಣ್ಡು=ಆರಿಸಿಕೊಂಡು, ಎನ್=ನನ್ನ, ನಾ=ನಾಲಗೆಯ, ಅಹಮ್=ಮನೆಯಲ್ಲಿ \(ಒಳಗೆ\) ಪಾಲ್=ಹಾಲನ್ನು \(ಅಮೃತವನ್ನು\), ಮಾಟ್ರು=ಬದಲಾವಣೆಯೆಂಬುದೇ, ಇನ್ಱಿ=ಇಲ್ಲದಂತೆ, ಉರೈತ್ತುಕ್ಕೊಣ್ಡೇನ್=ಸ್ತೋತ್ರಮಾಡುತ್ತಿದ್ದೇನೆ, ಉನ್ನೈ=ನಿನ್ನನ್ನು, ಎನ್=ನನ್ನ, ಉಳ್ಳೇ=ಅಂತರಂಗದಲ್ಲಿ, ಕೊಣ್ಡುವೈತ್ತೇನ್=ಸೇರಿಸಿಬಿಟ್ಟೆನು, ಎನ್ನೈಯುಮ್=ನನ್ನನ್ನೂ, ಉನ್ನಿಲ್=ನಿನ್ನೊಳಗೆ, ಇಟ್ಟೇನ್=ಇಟ್ಟೆ, ಎನ್ ಅಪ್ಪಾ=ನನ್ನ ತಂದೆಯೇ, ಎನ್ ಇರುಡೀಕೇಶಾ=ನನ್ನ ಹೃಷೀಕೇಶನೇ, ಎನ್ ಉಯಿರ್ ಕಾವಲನೇ=ನನ್ನ ಪ್ರಾಣರಕ್ಷಕನೇ.

ಚಿನ್ನವನ್ನು ತೆಗೆದುಕೊಂಡು ಒರೆಗಲ್ಲಿನ ಮೇಲೆ ಬಣ್ಣವನ್ನು ಪರೀಕ್ಷಿಸಲು ಒರೆಹಚ್ಚಿದ ಹಾಗೆ, ನಿನ್ನನ್ನು ಆರಿಸಿಕೊಂಡು ನನ್ನ ನಾಲಗೆಯ ಒಳಗಡೆ ಅಮೃತವನ್ನು ಬದಲಾವಣೆಯೆಂಬುದೇ ಇಲ್ಲದಂತೆ ಸ್ತೋತ್ರ ಮಾಡುತ್ತಿದ್ದೇನೆ. ನಿನ್ನನ್ನು ನನ್ನ ಅಂತರಂಗದಲ್ಲಿ ಸೇರಿಸಿಬಿಟ್ಟೆನು. ನನ್ನನ್ನೂ ನಿನ್ನೊಳಗೆ ಸೇರಿಸಿಬಿಟ್ಟೆ. ನನ್ನ ತಂದೆಯೇ, ನನ್ನ ಹೃಷೀಕೆಶನೇ, ನನ್ನ ಪ್ರಾಣರಕ್ಷಕನೇ.\(೫\)

ಆೞ್ವಾರರು ಹೇಳುತ್ತಾರೆ:” ಭಗವಂತ, ಚಿನ್ನದ ಶುದ್ಧತೆಯನ್ನು ಪರೀಕ್ಷಿಸುವುದಕ್ಕೆ ಅದನ್ನು ಒರೆಗಲ್ಲಿನ ಮೇಲೆ ಉಜ್ಜಿ ಅದರ ಬಣ್ಣವನ್ನು ಶುದ್ಧಚಿನ್ನದ ಬಣ್ಣದೊಂದಿಗೆ ಹೋಲಿಸುತ್ತಾರೆ. ಅಪರಂಜಿ ಚಿನ್ನವು ಪರಿಶುದ್ಧವಾದ ಚಿನ್ನ ಎಂದು ಗೊತ್ತಿದೆ. ಆದರೆ, ಆ ಅಪರಂಜಿ ಚಿನ್ನಕ್ಕಿಂತಲೂ ಶ್ರೇಷ್ಠವಾದದ್ದು ಮತ್ತು ಪರಿಶುದ್ಧವಾದದ್ದು ಒಂದಿದೆ. ಅದು

೧೭೮

ನಿನ್ನ ಪವಿತ್ರ ನಾಮ. ಭಗವಂತ, ನಾನು ನಿನ್ನನ್ನು ನಿನ್ನ ದಿವ್ಯನಾಮವನ್ನು ಆರಿಸಿಕೊಂಡೆ. ಈ ನಾಮವನ್ನು ನನ್ನ ನಾಲಗೆಯಲ್ಲಿ ಸೇರಿಸಿಕೊಂಡೆ. ಅದು ಅಮೃತ ಸಮಾನವಾದದ್ದು. ಈ ನಾಮವು ಬಹಳ ಸ್ವಾದುವಾದದ್ದು. ಅದು ಬಾಯಿಂದ ಹೊರಗೆ ಬಂದು ಕಳೆದುಹೋಗಬಾರದು. ಅದರ ಸವಿಯನ್ನು ಕ್ಷಣಕಾಲವೂ ಕಳೆದುಕೊಳ್ಳಬಾರದು ಎಂಬ ಹಿರಿಯಾಸೆಯಿಂದ ಅದನ್ನು ನನ್ನ ನಾಲಗೆಯಲ್ಲಿಟ್ಟುಕೊಂಡು ಬಾಯಲ್ಲಿ ಭದ್ರಪಡಿಸಿಕೊಂಡಿದ್ದೇನೆ. ನಿನ್ನ ದಿವ್ಯ ನಾಮಸ್ಮರಣೆಯನ್ನು ನನ್ನ ನಾಲಗೆಯಿಂದ ಅನವತರವೂ ನಡಸುತ್ತಿದ್ದೇನೆ. ಅಲ್ಲಿಗೇ ಬಿಡಲಿಲ್ಲ. ಅದನ್ನು ಮತ್ತು ಅದರ ಮೂಲವಾದ ನಿನ್ನನ್ನು ನನ್ನ ಅಂತರಂಗದಲ್ಲಿ ಸೇರಿಸಿಕೊಂಡೆ. ಮತ್ತು ಅಲ್ಲಿ ಭದ್ರಪಡಿಸಿಕೊಂಡೆ. ನನ್ನ ಹೄದಯಾಂತರಾಳದಲ್ಲಿ ನೆಲಸಿರುವ ನಿನ್ನಲ್ಲಿ ನನ್ನನ್ನೂ ಸೇರಿಸಿಬಿಟ್ಟಿದ್ದೇನೆ. ಆದ್ದರಿಂದ, ನೀನು ಅಲ್ಲಿ ಭದ್ರವಾಗಿರುತ್ತೀಯೆ. ನಿನ್ನೊಳಗೆ ನನ್ನನ್ನು ಸೇರಿಸಿದ್ದರಿಂದ ನನ್ನನ್ನೂ ಭದ್ರಪಡಿಸಿಕೊಂಡಿದ್ದೇನೆ. ಹಾಗೆಯೇ ನನ್ನೊಳಗೆ ನೀನು ಇದ್ದುಕೊಂಡು, ನನ್ನ ಕೈಬಿಡದಂತೆ ಜಾಗರೂಕತೆಯಿಂದ ನೋಡಿಕೊಳ್ಳುತ್ತಾ ಉದ್ಧರಿಸುತ್ತಿದ್ದೀಯೆ. ನೀನು ನನಗೆ ಜನ್ಮದಾತ, ನನ್ನ ಇಂದ್ರಿಯಗಳಿಗೆ ಒಡೆಯ, ನನ್ನ ಪ್ರಾಣರಕ್ಷಕ”.

೬.ಎನ್ನುಡೈಯ ವಿಕ್ಕಿರಮ ಮೊನ್ಱೊೞಿಯಾಮಲೆಲ್ಲಾಮ್

ಎನ್ನುಡೈಯ ನೆಂಜಕಮ್ ಪಾಲ್ ಶುವರ್ ವೞಿಯೆೞುದಿಕ್ಕೊಣ್ಡೇನ್

ಮನ್ನಡಙ್ಗ ಮೞುವಲಙ್ಗೈಕ್ಕೊಣ್ಡ ವಿರಾಮನಮ್ ಬೀ,

ಎನ್ನಿಡೈವನ್ ತೆಮ್ ಪೆರುಮಾನಿನಿಯೆಙ್ಗುಪ್ಪೋಹಿನ್ಱದೇ

ಎನ್ನುಡೈಯ=ನನ್ನ, ವಿಕ್ಕಿರಮಮ್=ವಿಕ್ರಮಗಳು, ಒನ್ಱು=ಒಂದಾದರೂ, ಒೞಿಯಾಮಲ್=ಬಿಡದ ಹಾಗೆ, ಎಲ್ಲಾಮ್=ಎಲ್ಲವನ್ನೂ, ಎನ್ನುಡೈಯ=ನನ್ನ, ನೆಂಜಕಮ್=ಮನಸ್ಸೆಂಬ, ಪಾಲ್=ಹಾಲಿನಂತೆ ಶುದ್ಧವಾದ, ಶುವರ್=ಗೋಡೆಯ, ವೞಿ=ಮೂಲಕ, ಎೞುದಿಕ್ಕೊಣ್ಡೇನ್=ಬರೆದಿಟ್ಟುಕೊಂಡೆನು, ಮನ್=ಕ್ಷತ್ರಿಯರು\(ರಾಜರು\), ಅಡಙ್ಗ=ಅಡಗಿಹೋಗುವಂತೆ, ಮೞು=ಗಂಡುಕೊಡಲಿಯನ್ನು\(ಪರಶುವನ್ನು\) ವಲಮ್=ಬಲಗೈಯಲ್ಲಿ, ಕೊಣ್ಡ=ಧರಿಸಿದ, ಇರಾಮನ್=ರಾಮನಾದ, ನಮ್ಬೀ=ಪವಿತ್ರನೇ, ಎನ್ನಿಡೈಯ್=ನನ್ನ ಬಳಿಗೆ, ವನ್ದು=ಬಂದು, ಪೆರುಮಾನ್=ಭಗವಂತನೇ, ಇನಿ=ಇನ್ನು, ಪೋಹಿನ್ಱದೇ=ಹೋಗುವುದೇ ಆದರೂ, ಎಙ್ಗು=ಎಲ್ಲಿಗೇ?

ನನ್ನ ವಿಕ್ರಮಗಳನ್ನು ಒಂದಾದರೂ ಬಿಡದ ಹಾಗೆ ಎಲ್ಲವನ್ನೂ ನನ್ನ ಮನಸ್ಸೆಂಬ ಹಾಲಿನಂತೆ ಶುದ್ಧವಾದ\(ಬಿಳಿಯ\) ಗೋಡೆಯ ಮೇಲೆ ಬರೆದಿಟ್ಟುಕೊಂಡೆನು. ಕ್ಷತ್ರಿಯರು \(ರಾಜರು\) ಅಡಗಿಹೋಗುವಂತೆ ಗಂಡುಗೊಡಲಿಯನ್ನು ಬಲಗೈಯಲ್ಲಿ ಧರಿಸಿದ ರಾಮಾವತಾರದ ಪವಿತ್ರನೇ ನನ್ನ ಬಳಿಗೆ ಬಂದು, ಭಗವಂತನೇ ಇನ್ನು ಹೋಗುವುದೇ ಆದರೂ ಎಲ್ಲಿಗೇ?\(೬\)

ಆೞ್ವಾರರು ಹೇಳುತ್ತಾರೆ:” ಭಗವಂತ, ನನ್ನ ಮನಸ್ಸು ಹಾಲಿನಂತೆ ಶುದ್ಧವಾಗಿತ್ತು. ಶುದ್ಧವಾದ ಬಿಳಿಯ ಗೋಡೆಯಂತೆ ಕಳಂಕವಿಲ್ಲದೆ ಇತ್ತು. ಅದರ ಮೇಲೆ ನಿನ್ನ ಪವಿತ್ರವಾದ ನಾಮಗಳನ್ನೂ ನಿನ್ನ ವಿಕ್ರಮಗಳನ್ನೂ ಬರೆದು ಇಟ್ಟುಕೊಳ್ಳಲಿಲ್ಲ. ಅದಕ್ಕೆ ಬದಲಾಗಿ ನನ್ನ ವಿಕ್ರಮಗಳನ್ನೆಲ್ಲಾ ಒಂದನ್ನೂ ಬಿಡದಂತೆ

೧೭೯

ಎಲ್ಲವನ್ನೂ ಬರೆದು ಇಟ್ಟುಕೊಂಡೆ. ನನ್ನ ಅಹಂಕಾರ ಎಂಥಾದ್ದು ಕಂಡೆಯಾ? ನನ್ನ ಅಜ್ಞಾನ ಎಷ್ಟು ಅಗಾಧವಾಗಿ ಬೆಳೆದಿದೆ ಕಂಡೆಯಾ? ಭಗವಂತ, ನೀನು ಹಿಂದೆ, ಅಹಂಕಾರದಿಂದ ಮತ್ತರಾದ ದರ್ಪಿಷ್ಟರಾದ ಕ್ಷತ್ರಿಯರನ್ನೆಲ್ಲಾ ನಿರ್ಮೂಲ ಮಾಡಿಬಿಡುತ್ತೇನೆಂದು ಫಣ ತೊಟ್ಟೆ. ನಿನ್ನ ಆಯುಧವಾದ ಗಂದುಗೊಡಲಿಯನ್ನು ಬಲಗೈಯಲ್ಲಿ ಹಿಡಿದು ಹದಿನೆಂಟು ಸಲ ಭೂಪ್ರದಕ್ಷಿಣೆ ಮಾಡಿ, ಕ್ಷತ್ರಿಯ ಕುಲಕ್ಕೇ ಯಮಸ್ವರೂಫನಾದೆಯಲ್ಲವೇ? ಆ ಪರಶುಧಾರಿ ರಾಮನಾಗಿ ಅವತರಿಸಿ ಬಂದ ಪರಿಪೂರ್ಣನೇ, ನಿನ್ನ ಗಂಡುಗೊಡಲಿ ನನ್ನನ್ನು ಮುಸುಕಿದ್ದ ಅಹಂಕಾರವನ್ನು ಛೇದಿಸಿತು. ನನ್ನ ಅಂತರಂಗವನ್ನು ಪರಿಶುದ್ಧಗೊಳಿಸಿದೆ. ನೀನು ಅಲ್ಲಿ ಪ್ರವೇಶಿಸಿ ಕೃಪೆ ತೋರಿದ್ದೀಯೆ. ನನ್ನನ್ನು ಬಿಟ್ಟು ಅಗಲಬೇಡ. ಇಲ್ಲಿಂದ ನೀನು ಹೋಗುವುದಾದರೂ ಎಲ್ಲಿಗೆ? ಹೋಗಲೇಬೇಡ.

೭.ಪರುಪ್ಪತ್ತುಕ್ಕಯಲ್ ಪೊಱಿತ್ತ ಪಾಣ್ಡಿಯರ್ ಕುಲಪತಿ ಪೋಲ್

ತಿರುಪ್ಪೊಲಿನ್ದ ಶೇವಡಿಯೆನ್ ಶೆನ್ನಿಯಿನ್ ಮೇಱ್ ಪೊಱಿತ್ತಾಯ್

ಮರುಪ್ಪೊಶಿತ್ತಾಯ್ ಮಲ್ಲಡರ್ ತಾಯೆನ್ಱೆನ್ಱುನ್ ವಾಶಕಮೇ

ಪರುಪ್ಪತ್ತು=ಪರ್ವತದ ಮೇಲೆ, ಕಯಲ್=ಮೀನನ್ನು, ಪೊಱಿತ್ತ=ನಾಟಿದ, ಪಣ್ಡಿಯರ್ ಕುಲಪತಿ=ಪಾಂಡ್ಯರ ರಾಜನ, ಪೋಲ್=ಹಾಗೆ, ತಿರು=ಸೊಬಗನ್ನು, ಪೊಲಿನ್ದ=ಪ್ರಸರಿಸುವ, ಶೇ=ಕೆಂದಾವರೆಯ, ಅಡಿ=ಪಾದಗಳನ್ನು, ಎನ್=ನನ್ನ, ಶೆನ್ನಿಯಿನ್ ಮೇಲ್=ತಲೆಯ \(ನೆತ್ತಿಯ\)ಮೇಲೆ, ಪೊಱಿತ್ತಾಯ್=ನಾಟಿದೆ, ಎನ್ಱು=ಎಂದೂ, ಮರುಪ್ಪು=ಆನೆಯ ದಂತಗಳನ್ನು, ಒಶಿತ್ತಾಯ್=ಮುರಿದಿಟ್ಟೆ, ಎನ್ಱು=ಎಂದೂ, ಮಲ್=ಮಲ್ಲರನ್ನು, ಅಡರ್ ತ್ತಾಯ್=ಅಡಗಿಸಿದೆ, ಎನ್ಱು=ಎಂದೂ, ಉನ್=ನಿನ್ನ, ವಾಚಕಮೇ=ದಿವ್ಯ ನಾಮಗಳೇ, ಉರು=ಮಿಗಿಲಾಗಿ, ಪೊಲಿನ್ದ=\(ಉಚ್ಚರಿಸಿ\)ಪ್ರಸರಿಸುತ್ತಿರುವ, ನಾವಿನೇನೈ=ನಾಲಗೆಯವನನ್ನು, ಉನಕ್ಕೂ=ನಿನಗೆ, ಉರಿತ್ತು=ಸೇರಿದವನನ್ನಾಗಿ, ಆಕ್ಕಿನೈಯೇ=ಮಾಡಿಕೊಂಡೆಯಲ್ಲಾ.

ಪರ್ವತದ ಮೇಲೆ ಮೀನನ್ನು ನಾಟಿದ ಪಾಂಡ್ಯರಾಜನ ಹಾಗೆ, ಸೊಬಗನ್ನು ಪ್ರಸರಿಸುವ ಕೆಂದಾವರೆಉಅ ಪಾದಗಳನ್ನು ನನ್ನ ನೆತ್ತಿಯ ಮೇಲೆ ನಾಟಿದೆ ಎಂದೂ, ಆನೆಯ ದಂತಗಳನ್ನು ಮುರಿದಿಟ್ಟೆ ಎಂದೂ, ಮಲ್ಲರನ್ನು ಅಡಗಿಸಿದೆ ಎಂದೂ ನಿನ್ನ ದಿವ್ಯ ನಾಮಗಳನ್ನೇ ಮಿಗಿಲಾಗಿ ಪ್ರಸರಿಸುತ್ತಿರುವ ನಾಲಗೆಯವನನ್ನು ನಿನ್ನವನನ್ನೇ ಆಗಿ ಮಾಡಿಕೊಂಡೆಯಲ್ಲಾ.\(೭\)

ಪಾಂಡ್ಯರ ರಾಜನಾದ ಮಲಯಧ್ವಜನು ತನ್ನ ದೇಶದ ಜನದ ಎಂದರೆ ತನ್ನ ಪ್ರಜೆಗಳ ಹಿತಕ್ಕಾಗಿಯೇ ದುಡಿದ. ಅವನ ರಾಜ್ಯದಲ್ಲಿ ದಟ್ಟವಾದ ಕಾಡುಗಳು ಆವರಿಸಿದ್ದವು. ಅವುಗಳ ಮೂಲಕ ಜನ ಹಾದು ಹೋಗಲು ಜನರಿಗೆ ಭಯಪಡುತ್ತಿದ್ದರು. ರಾಜನು ಇದನ್ನು ಅರಿತುಕೊಂಡು ಆ ಕಗ್ಗಾಡನ್ನೆಲ್ಲಾ ಕಡಿಸಿಹಾಕಿದ. ಜನರಿಗೆ ಅಡ್ಡಿ ಆತಂಕಗಳಿಲ್ಲದಂತೆ

೧೮೦

ಮಾಡಿದ. ತನ್ನ ಕೀರ್ತಿಯು ನಾಡಿನಲ್ಲಿ ಎಲ್ಲೆಲ್ಲಿಯೂ ದೂರದೂರದವರೆಗೆ ಬೆಳಗಲಿ ಎಂಬ ಹೆಬ್ಬಯಕೆಯಿಂದ ಮಲಯಪರ್ವತದ ಉತ್ತುಂಗ ಶಿಖರದ ಮೇಲೆ ತನ್ನ ಧ್ವಜವಾದ ಮೀನಿನ ಲಾಂಛನವುಳ್ಳ ಧ್ವಜವನ್ನು ನೆಡಿಸಿದ್ದನು. ಆದ್ದರಿಂದಲೇ ಅವನಿಗೆ ಆ ಹೆಸರು “ಮಲಯಧ್ವಜ”ಎಂದು.

ಅದೇ ರೀತಿಯಲ್ಲಿ ಭಗವಂತನೂ ಆೞ್ವಾರರ ವಿಷಯದಲ್ಲಿ ನಡೆದುಕೊಂಡದ್ದು. ಆೞ್ವಾರರು ತಮ್ಮ ಜನ್ಮ ಜನ್ಮಾಂತರಗಳಲ್ಲಿ ಮಾಡಿ ಕೂಡಿಟ್ಟಿದ್ದ ಮಹಾಪಾಪಗಳ ಕಗ್ಗಾಡನ್ನು ಭಗವಂತನು ನಿರ್ಮೂಲಗೊಳಿಸಿದನು. ತನ್ನ ಕೆಂದಾವರೆಯ ಪಾದಗಳನ್ನು ಆೞ್ವಾರರ ನೆತ್ತಿಯಮೇಕೆ ಇರಿಸಿ ತನ್ನ ಪರಮಕಾರುಣ್ಯದ ಕುರುಹನ್ನು ಅಲ್ಲಿ ನೆಟ್ಟು ನಿಲ್ಲಿಸಿದನು.

ಭಗವಂತನ ದಿವ್ಯಾದ್ಭುತ ಲೀಲೆಗಳನ್ನು ವರ್ಣಿಸುವ ಅವನ ನಾಮಗಳನ್ನು ಎಡೆಬಿಡದೆ ಆೞ್ವಾರರು ತಮ್ಮ ನಾಲಗೆಯಲ್ಲಿ ಉಚ್ಚರಿಸುತ್ತಾ ಇರುವವರು. ಇದಕ್ಕೆ ಪ್ರತಿಫಲವೋ ಎಂಬಂತೆ ಭಗವಂತನು ಅವರನ್ನು ತಮ್ಮವನನ್ನಾಗಿ ಮಾಡಿಕೊಂಡನು. ಭಗವಂತನ ಕೃಪೆಯೆಷ್ಟಿರಬೇಕು\!

೮.

ಅನನ್ತನ್ ಪಾಲುಙ್ಗರುಡನ್ ಪಾಲುಮೈದುನೊಯ್ ದಾಹ ವೈತ್ತು, ಎನ್

ಮನನ್ತುಳ್ಳೇ ವನ್ದುವೈಹಿ ವಾೞಚ್ಚೆಯ್ದಾಯೆಮ್ ಪಿರಾಮ್

ನಿನೈನ್ದೆನುಳ್ಳೇ ನಿನ್ಱು ನೆಕ್ಕೂಕ್ಕಣ್ಹಳಶುಮ್ ಪೊೞುಹ

ನಿನೈನ್ದಿರುನ್ದೇ ಶಿರಮನ್ ದೀರ್ ನ್ದೇನ್ ನೇಮಿನೆಡಿಯವನೇ

ನೇಮಿ=ಚಕ್ರಾಯುಧವನ್ನು ಧರಿಸಿದ,. ನೆಡಿಯವನೇ=ಸರ್ವಾಧಿಕನೇ, ಎಮ್ ಬಿರಾನ್=ನನ್ನ ಸ್ವಾಮಿಯೇ, ಅನನ್ತನ್=ಅನಂತನ, ಪಾಲುಮ್=ಭಾಗವನ್ನೂ, ಗರುಡನ್ ಪಾಲುಮ್=ಗರುಡನ ಭಾಗವನ್ನೂ, ಐದು ನೊಯ್ದಾಹ =ಅತ್ಯಲ್ಪವಾಗಿ, ವೈತ್ತು=ಭಾವಿಸಿ, ಎನ್ ಮನಮ್ ತನ್=ನನ್ನ ಮನಸ್ಸಿನ, ಉಳ್ಳೇ=ಅಂತರಂಗದಲ್ಲಿ, ವನ್ದುವೈಹಿ=ಬಂದುನಿಂತು, ವಾೞ=ಬಾಳುವಂತೆ, ಶೆಯ್ದಾಯ್=ಕೃಪೆ ಮಾಡಿದೆಯಲ್ಲಾ, ಎನ್=ನನ್ನ, ಉಳ್ಳೇ=ಅಂತರಂಗದಲ್ಲಿ, ನಿನೈನ್ದು=ನೆನೆದು, ನಿನ್ಱು=ನಿಂತು, ನೆಕ್ಕೂ=ಮನಸ್ಸು ಶಿಥಿಲಗೊಂಡು, ಕಣ್ ಹಳ್=ಕಣ್ಣುಗಳಲ್ಲಿ, ಅಶುಮ್ಬು=ಕಣ್ಣೀರು, ಒೞುಹ=ಹರಿಯುತ್ತಿರಲು, ನಿನೈನ್ದು=ನೆನೆಯುತ್ತಾ, ಇರುನ್ದೇ=ಇರುತ್ತಲೇ, ಶಿರಮಮ್=ಆಯಾಸವನ್ನು, ತೀರ್ ನ್ದೇನ್=ಕಳೆದೆನು.

ಚಕ್ರಾಯುಧವನ್ನು ಧರಿಸಿದ ಸರ್ವಾಧಿಕನೇ, ನನ್ನ ಸ್ವಾಮಿಯೇ, ಅನಂತನ ಭಾಗವನ್ನೂ 

೧೮೧

ಗರುಡನ ಭಾಗವನ್ನೂ ಅತ್ಯಲ್ಪವೆಂದು ಭಾವಿಸಿ ನನ್ನ ಮನಸ್ಸಿನ ಅಂತರಂಗದಲ್ಲಿ ಬಂದುನಿಂತು ನನ್ನನ್ನು ಬಾಳುವಂತೆ ಕೃಪೆಮಾಡಿದೆಯಲ್ಲಾ. ನನ್ನ ಅಂತರಂಗದಲ್ಲಿ ನೆನೆದು ನಿಂತು ಮನಸ್ಸು ಶಿಥಿಲಗೊಂಡು ಕಣ್ಣುಗಳಲ್ಲಿ ನೀರು ಹರಿಯುತ್ತಿರಲು ನಿನ್ನನ್ನುನೆನೆಯುತ್ತಲೇ ಆಯಾಸವನ್ನು ಕಳೆದೆನು.\(೮\)

ಆೞ್ವಾರರು ಹೇಳುತ್ತಾರೆ:” ಭಗವಂತ, ನನ್ನ ವಿಷಯದಲ್ಲಿ ನಿನ್ನ ಕೃಪೆ ಎಷ್ಟು ಅಪಾರ\! ನಿನಗೆ ನಿತ್ಯಸೇವೆ ಮಾಡುವವರು, ಬಹಳ ಆಪ್ತ ಕಿಂಕರರು ಇಬ್ಬರು- ಅನಂತನೂ ಗರುಡನೂ. ಅವರ ಸೇವೆಯನ್ನು ನೀನುನನಗಾಗಿ ತೃಣೀಕರಿಸಿದೆಯಲ್ಲಾ\! ಅವರನ್ನು ಬಿಟ್ಟುನನ್ನ ಮನಸ್ಸಿನ ಅಂತರಂಗದಲ್ಲಿ ಬಂದು ನೆಲೆಸಿದೆಯಲ್ಲಾ\! ಇದರಿಂದ ನನಗೆ ಚೈತನ್ಯವುಂಟಾಯಿತು. ನಾನು ಬಾಳುವಂತಾಯಿತು.

ಇದಕ್ಕೆ ಮುಂಚಿತವಾಗಿ, ನಿನ್ನನ್ನು ನನ್ನ ಮನಸ್ಸಿನಲ್ಲಿ ನೆನೆನೆನೆದು ಮನಸ್ಸು ಶಿಥಿಲಗೊಂಡಿತ್ತು. ಕಣ್ಣುಗಳಲ್ಲಿ ನೀರು ಪ್ರವಾಹದಂತೆ ಹರಿಯುತ್ತಿತ್ತು. ಆಯಾಸವಂತು ಹೇಳತೀರದಷ್ಟು ಆಗಿತ್ತು. ಆದರೆ, ನೀನು ಅಲ್ಲಿ ಪ್ರಸನ್ನನಾದ ಕೂಡಲೇ ನನ್ನ ಆಯಾಸ ಹಾಗೆಯೇ ಮಾಯವಾಯಿತು”.

೯. ಪನಿಕ್ಕಡಲಿಱ್ ಪಳ್ಳಿಕೋಳೈಪ್ಪೞಹವಿಟ್ಟೋಡಿ ವನ್ದೂ, ಎನ್

ಮನಕ್ಕಡಲಿಲ್ ವಾೞವಲ್ಲ ಮಾಯಮಣಾಳ ನಮ್ಬೀ

ತನಿಕ್ಕಡಲೇ ತನಿಚ್ಚುಡರೇ ತನಿಯುಲಹೇ ಯೆನ್ಱೆನ್ಱು

ಉನಕ್ಕಿಡಮಾಯಿರುಕ್ಕವೆನ್ನೈಯುನಕ್ಕೂರಿತ್ತಾಕ್ಕಿನೈಯೇ

ಪನಿ=ತಂಪಾದ, ಕಡಲಿಲ್=ಕಡಲಿನಲ್ಲಿ, ಪಳ್ಳಿಕೋಳೈ=ಪವಡಿಸಿರುವುದನ್ನು, ಪೞಹವಿಟ್ಟು=ಮರೆತುಬಿಟ್ಟು, ಓಡಿವನ್ದೂ=ಓಡಿಬಂದು, ಎನ್=ನನ್ನ, ಮನಕ್ಕಡಲಿಲ್=ಮನಸ್ಸೆಂಬ ಕಡಲಿನಲ್ಲಿ, ವಾೞವಲ್ಲ=ಜೀವಿಸಬಲ್ಲ, ಮಾಯಮ್=ಆಶ್ಚರ್ಯಾದ್ಭುತ ಶಕ್ತಿಯುಳ್ಳವನೂ, ಮಣಾಳ=ಪತಿಯೂ, ಆದ, ನಮ್ಬೀ=ಗುಣಪರಿಪೂರ್ಣನೇ, ತನಿಕ್ಕಡಲೇ=ಅನುಪಮವಾದ ಕಡಲೇ, ಎನ್ಱು=ಎಂದೂ, ತನಿ ಶುಡರ್=ಅದ್ವಿತೀಯವಾದ ತೇಜಸ್ಸು\(ಜ್ಯೋತಿ\), ಎನ್ಱು=ಎಂದೂ, ತನಿಯುಲಹೇ=ಅಸದೃಶವಾದ ಲೋಕವೇ, ಎನ್ಱು=ಎಂದೂ, ಉನಕ್ಕೂ=ನಿನಗೆ, ಇಡಮ್=ಸ್ಥಾನವು, ಆಯ್=ಆಗಿ, ಇರುಕ್ಕ=ಇರಲಾಗಿ, ಎನ್ನೈ=ನನ್ನನ್ನು, ಉನಕ್ಕೂ=ನಿನಗೆ, ಉರಿತ್ತು=ಉತ್ಕೃಷ್ಟವಾದದ್ದೆಂದು ಆಕ್ಕಿನೈಯೇ=ಮಾಡಿಕೊಂಡೆಯಲ್ಲಾ.

ತಂಪಾದ ಕಡಲಿನಲ್ಲಿ ಪವಡಿಸಿರುವುದನ್ನು ಮರೆತುಬಿಟ್ಟು, ಓಡಿಬಂದು ನನ್ನ ಮನಸ್ಸೆಂಬ ಕಡಲಿನಲ್ಲಿ ಜೀವಿಸಬಲ್ಲ ಆಶ್ಚರ್ಯಾದ್ಭುತ ಶಕ್ತಿಯುಳ್ಳವನೂ, ಪತಿಯೂ ಆದ ಗುಣಪರಿಪೂರ್ಣನೇ, ಅನುಪಮವಾದ ಕಡಲೇ ಎಂದೂ, ಅದ್ವಿತೀಯವಾದ ಜ್ಯೋತಿಯೇ ಎಂದೂ ಅಸದೃಶವಾದ ಲೋಕವೇ ಎಂದು ನಿನಗೆ ವಾಸಸ್ಥಾನವಾಗಿ ಇರುವಾಗ, ನನ್ನನ್ನು ನಿನಗೆ ವಾಸಕ್ಕೆ ತಕ್ಕವನೆಂದು ಮಾಡಿಕೊಂಡೆಯಲ್ಲಾ\!\(೯\)

೧೮೨

ಆೞ್ವಾರರು ಹೇಳುತ್ತಾರೆ:” ಭಗವಂತ, ಕ್ಷೀರಸಾಗರವೆಂಬ ತಂಪಾದ ಕಡಲಿನಲ್ಲಿ ಆದಿಶೇಷನ ಮೇಲೆ ಯೋಗನಿದ್ರೆಯಲ್ಲಿ ಮಲಗಿರುವವನು ನೀನು. ನಿನ್ನ ನಿತ್ಯವಾಸಸ್ಥಳವೆನಿಸಿದ ಅದನ್ನುಮರೆತು, ನನ್ನ ಬಳಿಗೆ ಓಡಿಬಂದೆಯಾ ಸ್ವಾಮಿ. ಇಲ್ಲಿ ನನ್ನ ಮನಸ್ಸೆಂಬ ಕಡಲಲ್ಲಿ ವಾಸಮಾಡುತ್ತಿದ್ದೀಯಲ್ಲಾ, ನಿನ್ನ ಆಶ್ಚರ್ಯಾದ್ಭುತ ಶಕ್ತಿಯನ್ನು ಏನೆನ್ನೋಣ. ಲಕ್ಷ್ಮೀಪತಿಯೇ, ಸಕಲ ಸದ್ಗುಣ ಪರಿಪೂರ್ಣನೇ, ನಿನಗೆ ವಾಸಕ್ಕೆಂದು ಅನುಪಮವಾದ ಒಂದು ಕಡಲೇ, ಕ್ಷೀರಸಾಗರವೇ ಇರುವಾಗ ಅದ್ವಿತೀಯವಾದ ಒಂದು ಜ್ಯೋತಿಸ್ಥಾನವಾದ ಸೂರ್ಯಮಂಡಲವೇ ಇರುವಾಗ, ಅಸದೃಶವಾದ ಶ್ರೀವೈಕುಂಠವೇ ಒಂದು ಲೋಕವಿರುವಾಗ, ಅಲ್ಲಿಯ ಸೌಖ್ಯವನ್ನೂ ಸೌಲಭ್ಯವನ್ನೂ ಎಲ್ಲವನೂ ಮರೆತುಬಿಟ್ಟು ಅತ್ಯಲ್ಪವಾದ ನನ್ನನ್ನು ನಿನ್ನ ವಾಸಕ್ಕೆ ಯೋಗ್ಯನೆಂದು ಆರಿಸಿಕೊಂಡೆಯಲ್ಲಾ. ಭಗವಂತ ನಿನ್ನ ಸೌಶೀಲ್ಯ ಎಂಥಾದ್ದು\! ನನ್ನ ಕೃತಜ್ಞತೆಯ ಕುರುಹಾಗಿ ನಿನ್ನ ಪಾದಕ್ಕೆ ಅಡ್ಡಬಿದ್ದೆ”.

೧೦. ತಡವರೈ ವಾಯ್ ಮಿಳಿರ್ ನ್ದು ಮಿನ್ನುನ್ದವಳನೆಡುಙ್ಗೊಡಿಪ್ಪೋಲ್

ಶುಡರೊಳಿಯಾಯ್ ನೆಂಜಿನುಳ್ಳೇ ತೋನ್ಱು ಮೆನ್ ಶೋದಿನಮ್ಬೀ

ವಡತಡಮುಮ್ ವೈಹುನ್ದಮುಮ್ ಮದಿಳ್ ತುವರಾವತಿಯುಮ್

ಇಡವಹೈ ಕಳಿಕೞ್ ನ್ದಿಟ್ಟೆನ್ ಬಾಲಿಡವಹೈಕೊಣ್ಡನೈಯೇ

ತಡವರೈವಾಯ್=ಬಹುದೊಡ್ಡ ಬೆಟ್ಟದಲ್ಲಿ, ಮಿಳಿರ್ ನ್ದು=ಪ್ರಕಾಶಿಸಿ, ಮಿನ್ನುಮ್=ಹೊಳೆಯುವ, ಧವಳಮ್=ಶುದ್ಧವಾದ, ಬಿಳಿಯ ಬಣ್ಣದ, ನೆಡು=ದೊಡ್ಡ, ಕೊಡಿ=ಧ್ವಜದ, ಪೋಲ್=ಹಾಗೆ, ಶುಡರ್=ಜ್ಯೋತಿಯ, ಒಳಿ=ತೇಜಸ್ಸು, ಆಯ್=ಆಗಿ, ಎನ್=ನನ್ನ, ನೆಂಜಿನ್=ಮನಸ್ಸಿನ, ಉಳ್ಳೇ=ಒಳಗಡೆ, ತೋನ್ಱುಮ್=ತೋರುವ, ಶೋದಿ=ಜ್ಯೋತಿಸ್ವರೂಪಿಯಾದ, ನಮ್ಬೀ=ಪರಿಪೂರ್ಣನೇ, ವಡತಡಮುಮ್=ಉತ್ತರದಿಕ್ಕಿನಲ್ಲಿರುವ ಕ್ಷೀರಸಾಗರವೂ, ವೈಹುನ್ದಮುಮ್=ಶ್ರೀವೈಕುಂಠವೂ, ಮದಿಳ್=ಕೋಟೆಗಳನ್ನುಳ್ಳ, ತುವರಾವತಿಯುಮ್=ದ್ವಾರಕೆಯನ್ನೂ, ಇಡವಹೈಹಳ್=ಇತರ ಎಲ್ಲಾ ಸ್ಥಳಗಳನ್ನೂ, ಇಹಳ್ ತ್ತಿಟ್ಟು=ನಿರ್ಲಕ್ಷಿಸಿ, ಎನ್ ಪಾಲ್=ನನ್ನಲ್ಲಿ, ಇಡವಹೈ=ವಾಸಮಾಡಲು, ಕೊಣ್ಡನೈಯೇ=ಆರಿಸಿಕೊಂಡೆಯಲ್ಲಾ.

ಬಲುದೊಡ್ಡ ಬೆಟ್ಟದಲ್ಲಿ ಪ್ರಕಾಶಿಸಿ ಹೊಳೆಯುವ ಶುದ್ಧಬಿಳಿಯ ಬಣ್ಣದ ದೊಡ್ಡ ಧ್ವಜದ ಹಾಗೆ ಜ್ಯೋತಿಯ ತೇಜಸ್ಸಾಗಿ ನನ್ನ ಮನಸ್ಸಿನ ಅಂತರಂಗದಲ್ಲಿ ತೋರುವ ಜ್ಯೋತಿಸ್ವರೂಪನಾದ ಪರಿಪೂರ್ಣನೇ, ಕ್ಷೀರಸಾಗರವನ್ನೂ ಶ್ರೀವೈಕುಂಠವನ್ನೂ ಕೋಟೆಗಳುಳ್ಳ ದ್ವಾರಕೆಯನ್ನೂ ಇತರ ಎಲ್ಲಾ ಸ್ಥಳಗಳನ್ನೂ ನಿರ್ಲಕ್ಷಿಸಿ ನನ್ನಲ್ಲಿ ವಾಸಮಾಡಲು ಆರಿಸಿಕೊಂಡೆಯಲ್ಲಾ.\(೧೦\)

೧೮೩

ಆೞ್ವಾರರು ಹೇಳುತ್ತಾರೆ:” ಭಗವಂತ, ಬಹಳ ಎತ್ತರವಾದ ಬೆಟ್ಟದ ಮೇಲೆ ಅದರ ತುದಿಯಲ್ಲಿ ಎತ್ತರವಾಗಿ ದೊಡ್ಡದೊಂದು, ಧವಳ ಧ್ವಜವನ್ನು ನೆಟ್ಟರೆ, ಅದು ಎಲ್ಲರ ಕಣ್ಣಿಗೂ ಕಾಣಿಸುವ ಹಾಗೆ ಪಳಪಳ ಹೊಳೆಯುತ್ತಿರುವುದಲ್ಲವೇ? ನೀನು ನಿತ್ಯವಾಸ ಮಾಡುತ್ತಾ ಪಳಗಿದ್ದ ಕ್ಷೀರಸಾಗರವನ್ನೂ ಶ್ರೀವೈಕುಂಠವನ್ನು ಸುಭದ್ರವಾದ ದ್ವಾರಕೆಯನ್ನೂ, ಮತ್ತು ಇತರ ಪವಿತ್ರಕ್ಷೇತ್ರಗಳನ್ನೂ ನಿರ್ಲಕ್ಷಿಸಿದೆ. ಅಲ್ಪನಾದ ನನ್ನ ಮನಸ್ಸಿನ ಅಂತರಂಗದಲ್ಲಿ ಜ್ಯೋತಿಸ್ವರೂಪನಾಗಿ ಬೆಳಗುತ್ತಿದ್ದೀಯೆ. ನಿನ್ನ ವಾತ್ಸಲ್ಯ ನನ್ನ ಮೇಲೆ ಎಷ್ಟು ಎನ್ನಲಿ?

೧೧. ವೇಯರ್ ತಙ್ಗಳ್ ಕುಲತ್ತುದಿತ್ತ ವಿಟ್ಟುಶಿತ್ತನ್ ಮನತ್ತೇ

ಕೋಯಿಲ್ ಕೊಣ್ಡ ಕೋವಲನೈಕ್ಕೊೞುಙ್ಗುಳಿರ್ ಮುಹಿಲ್ ವಣ್ಣನೈ

ಆಯರೇಟ್ರೈ ಯಮರರ್ ಕೋಐಯನ್ದಣರ್ ತಮಮುದತ್ತಿನೈ

ಶಾಯೈಪೋಲ ಪ್ಪಾಡವಲ್ಲಾರ್ ತಾಮು ಮಣುಕ್ಕರ್ ಹಳೇ

ವೇಯರ್ ತಙ್ಗಳ್=ವೇದಪಂಡಿತರ, ಕುಲತ್ತು=ವಂಶದಲ್ಲಿ, ಉದಿತ್ತ=ಉದಯಿಸಿದ, ವಿಟ್ಟುಚಿತ್ತನ್=ವಿಷ್ಣುಚಿತ್ತನ, ಮನತ್ತೇ=ಮನಸ್ಸನೇ, ಕೋಯಿಲ್ ಕೊಣ್ಡ=ದೇವಾಲಯವನ್ನಾಗಿ ಆರಿಸಿಕೊಂಡ, ಕೋವಲನೈ=ಗೋವಳನನ್ನು, ಕೊೞು=ಸಮೃದ್ಧಿಯನ್ನೂ, ಕುಳಿರ್= ತಂಪನ್ನೂ ಹೊಂದಿರುವ, ಮುಹಿಲ್=ಕಾರ್ಮುಗಿಲಿನ, ವಣ್ಣನೈ=ಬಣ್ಣದವನನ್ನು, ಆಯರ್=ಗೋವಳರ, ಏಟ್ರೈ=ವೃಷಭನನ್ನು, ಅಮರರ್=ಅಮರರ, ಕೋವೈ=ಅಧಿಪತಿಯನ್ನು, ಅನ್ದಣರ್ ತಮ್=ಮಹರ್ಷಿಗಳ, ಅಮುದತ್ತಿನೈ=ಅಮೃತನನ್ನು, ಪಾಡವಲ್ಲಾರ್=ಹಾಡಬಲ್ಲವರು, ಶಾಯೈಪೋಲ=ನೆರಳಿನ ಹಾಗೆ, ತಾಮುಮ್=ತಾವೂ ಸಹ, ಅಣುಕ್ಕರ್ ಹಳೇ=ಆತ್ಮೀಯರೇ\(ಆಗುತ್ತಾರೆ\).

ವೇದಪಂಡಿತರ ವಂಶದಲ್ಲಿ ಉದಯಿಸಿದ ವಿಷ್ಣುಚಿತ್ತನ ಮನಸ್ಸನ್ನೇ ದೇವಾಲಯವನ್ನಾಗಿ ಅರಿಸಿಕೊಂಡ ಗೋವಳನನ್ನು, ಸಮೃದ್ಧಿಯನ್ನೂ ತಂಪನ್ನೂ ಹೊಂದಿರುವ ಕಾರ್ಮುಗಿಲಿನ ಬಣ್ಣದವನನ್ನು, ಗೋವಳರ ವೃಷಭನನ್ನೂ, ಅಮರರ ಅಧಿಪತಿಯನ್ನು ಮಹರ್ಷಿಗಳ ಅಮೃತವಾದವನನ್ನು ಹಾಡಬಲ್ಲವರು, ನೆರಳಿನ ಹಾಗೆ ತಾವೂ \(ಭಗವಂತನ\) ಆತ್ಮೀಯರೇ ಆಗುತ್ತಾರೆ.\(೧೧\)

ವಿಷ್ಣುಚಿತ್ತರು ವೇಯರ್ ವಂಶದಲ್ಲಿ ಹುಟ್ಟಿದವರು. ವಂಶಪಾರಂಪರ್ಯವಾಗಿ ಆ ವಂಶವೇಡಪಂಡಿತರನ್ನು ಉಂಟುಮಾಡಿದ ಪ್ರಖ್ಯಾತವಂಶ ಅದು. ಪರಂಪರಾಗತವಾಗಿ ಆ ಸಂಸ್ಕಾರ ವಿಷ್ಣುಚಿತ್ತರಲ್ಲಿಯೂ ಬಂದಿತ್ತು. ಅವರು ವೇದವನ್ನು ಗುರುಮುಖವಾಗಿ ಕಲಿತವರಲ್ಲ. ಇಷ್ಟಾಗಿ ಅವರು ರಾಜಾವಲ್ಲಭದೇವನ ಆಸ್ಥಾನದಲ್ಲಿ ಪರತತ್ತ್ವ ನಿರ್ಣಯವನ್ನು ಮಾಡಿದಾಗ, ಅವರು ವೇದಗಳಿಂದ ಪುಷ್ಕಳವಾಗಿ ಆಧಾರಗಳನ್ನು ಉದ್ಧರಿಸಿ ಜಯಗಳಿಸಿದರು ಮತ್ತು

೧೮೪

ಅದಕ್ಕಾಗಿ ಕಟ್ಟಿಟ್ಟಿದ್ದ ವಿದ್ಯಾಶುಲ್ಕವನ್ನು ಗೆದ್ದರು.

ಶ್ರೀವಿಲ್ಲಿಪುತ್ತೂರಿನ ದೇವಾಲಯದಲ್ಲಿ ಸ್ವಾಮಿ ವಟಪತ್ರಶಾಯಿಯ ಸೇವೆಯನ್ನು ಒಮ್ಮನದಿಂದ ನಡಸುತ್ತಾ, ಭಗವಂತನ ದಿವ್ಯನಾಮಗಳನ್ನು ಎಡೆಬಿಡದೆ ಅನುಸಂಧಾನ ಮಾಡುತ್ತಾ, ವಿಷ್ಣುಚಿತ್ತರು ಕಾಲ ಕಳೆದರು. ಇದರಿಂದ ಅವರ ಮನಸ್ಸು ಕಳಂಕರಹಿತವಾಯಿತು. ಪವಿತ್ರ ದೇವಾಲಯವೇ ಆಯಿತು. ಭಗವಂತನು ಅವರ ಪಾಪರಹಿತವಾದ ಮನಸ್ಸನ್ನು ಮೆಚ್ಚಿಕೊಂಡು ಅಲ್ಲಿಬಂದು ನೆಲಸಿದನು. ತಮ್ಮ ಮನಸ್ಸಿನ ಅಂತರಂಗದಲ್ಲಿ ನೆಲಸಿದ ಭಗವಂತನು ಅತಿ ವಿಲಕ್ಷಣವಾದ ತೇಜಃಪೂರ್ಣವಾದ ಜ್ಯೋತಿಸ್ವರೂಪನೆಂದೂ ಕ್ಷೀರಸಾಗರದಲ್ಲಿ ಪವಡಿಸಿರುವ ಶ್ರೀಮನ್ನಾರಾಯಣನೇ ಎಂದೂ ಅವರು ಕಂಡುಕೊಂಡಿದ್ದರು.

ವಿಷ್ಣುಚಿತ್ತರಿಗೆ ಶ್ರೀಕೃಷ್ಣಾವತಾರಿಯಾದ ಭಗವಂತನಲ್ಲಿ ಅಮಿತ ವಿಶ್ವಾಸ. ಗೊಲ್ಲರ ವಂಶದಲ್ಲಿ ಹುಟ್ಟಿ ಬೆಳೆದರೂ ಅವನು ಧರ್ಮಸಂಸ್ಥಾಪನೆ ಮಾಡುವುದಕ್ಕಾಗಿ ಹುಟ್ಟಿದ “ಗೋಪಾಲನೇ”ಎಂದು ಅವರ ನಂಬಿಕೆ. ಅವನು ಗೋವಳರ “ವೃಷಭ”ನು. ಅವರಿಗೆ ಬಂದ ಎಲ್ಲ ಎಡರುಗಳಲ್ಲೂ ರಕ್ಷಕನಾಗಿ ನಿಂತು, ಎದುರಾಳಿಗಳಲ್ಲಿ ನಾಶಮಾಡಿ, ಅವರ ಒಡೆಯನೇ ಆಗಿದ್ದನು. ಅವನು “ಕಾರ್ಮುಗಿಲಿನ ಬಣ್ಣದವನು”. ಸಮೃದ್ಧವಾಗಿ ಮಳೆನೀರನ್ನು ತುಂಬಿಕೊಂಡು ಲೋಕದ ಪಶುಪಕ್ಷಿ ಪ್ರಾಣಿಗಳಿಗೆ ತಂಪನ್ನು ಉಂಟುಮಾಡುವ ಹಾಗೆಯೇ ಕಾರ್ಮುಗಿಲಿನ ವಿಶಿಷ್ಟವಾದ ಕಾಂತಿಯಿಂದ ಶೋಭಿಸುವ ಭಗವಂತ ತನ್ನ ಆಶ್ರಿತರನ್ನು ಅಭಯಶಾಂತಿಗಳಿಂದ ರಕ್ಷಿಸಿ ಕಾಪಾಡುತ್ತಾನೆ. ಭೂಲೋಕವಾಸಿಗಳಿಗೆ ಮಾತ್ರವೇ ಅಲ್ಲದೆ ಮಹರ್ಷಿಗಳಿಗೂ ದೇವಲೋಕದವರಿಗೂ ಅವನು ಅಮೃತಸಮಾನನು.

ಆೞ್ವಾರರು ಹೇಳುತ್ತಾರೆ:” ಭಗವಂತನ ವಿಷಯವನ್ನು ಕುರಿತು ತಾವು ವಿವರಿಸಿದ ಪಾಶುರಗಳನ್ನು ಹಾಡಬಲ್ಲವರು ಭಗವಂತನಿಗೆ ಆತ್ಮೀಯರೇ ಆಗುತ್ತಾರೆ. ಅದಕ್ಕೆ ತಕ್ಕ ಒಂದು ಉಪಮಾನವನ್ನು ಇಲ್ಲಿ ತೊಡಿಸಿದ್ದಾರೆ. ವಸ್ತುವಿದ್ದಲ್ಲಿ ಅದರ ನೆರಳು ಇರುತ್ತದೆ. ವಸ್ತುವಿಗೆ ಅದು ಅಂಟಿಕೊಂಡಿರುತ್ತದೆ. ವಸ್ತುವನ್ನು ಬಿಟ್ಟುಹೋಗುವ ಸಂಭವವೇ ಅದಕ್ಕೆ ಬರುವುದಿಲ್ಲ. ಹಾಗೆಯೇ ಭಗವಂತನನ್ನು ಭಕ್ತನು ನಿಕಟವಾಗಿ ಅಂಟಿಕೊಂಡಿರುತ್ತಾನೆ. ಭಗವಂತನನ್ನು ಎಡೆಬಿಡದೆ ಅವನೊಡನೆ ಇರುತ್ತಾನೆ. ಭಗವಂತನು ಅವಿನಾಶಿ. ಆದ್ದರಿಂದ, ಅವನನ್ನು ಆಶ್ರಯಿಸಿರುವ ಭಕ್ತನೂ ನಿತ್ಯನೇ ಆಗುತ್ತಾನೆ.

ಭಗವಂತನನ್ನು ಭಕ್ತಿಯಿಂದ ಅನನ್ಯವಾಗಿ ಆಶ್ರಯಿಸಿದ ಫಲವಾಗಿ, ಮನುಷ್ಯನು ಜನ್ಮಜನ್ಮಾಂತರಗಳ ಪಾಪಗಳೆಲ್ಲವನ್ನೂ ಕಳೆದು, ಪರಿಶುದ್ಧನಾಗಿ, ಹುಟ್ಟು-ಸಾವಿನ ರೋಗವನ್ನು ಗೆದ್ದು, ಭಗವಂತನನ್ನು ಸೇರಿ, ಅವನಲ್ಲಿ ಒಂದಾಗಲು ಸಾಧ್ಯವಾಗುತ್ತದೆ ಎಂಬುದೇ ವಿಷ್ಣುಚಿತ್ತರ ತಿರುಮೊೞಿಗೆ ಫಲಶ್ರುತಿ.

ಅಡಿಯ ನಡೆ: ಶೆನ್ನಿ, ಪಱಹೈ, ಎಮ್ಮಾನಾ, ಕಡಲ್, ಪೊನ್, ಉನ್, ಪರುಪ್ಪ, ಅನನ್ತನ್, ಪನಿ, ತಡವರೈ, ವೇಯರ್, \(ಮಾರ್ಹೞಿ\)

ಪೆರಿಯಾೞ್ವಾರ್ ತಿರುಮೊೞಿ ಮುಗಿಯಿತು.



