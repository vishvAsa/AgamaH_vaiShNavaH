ಶ್ರೀಃ

ಶ್ರಿಯೈ ನಮಃ

“ನಾಲಾಯಿರ ದಿವ್ಯಪ್ರಬಂಧಂ”

\(ಮುದಲಾಯಿರಮ್\)



ಪೆರಿಯಾೞ್ವಾರ್ ತಿರುಮೊೞಿ

\(ತಮಿಳು ಮೂಲ, ಕನ್ನಡದಲ್ಲಿ ಪ್ರತಿಪದಾರ್ಥ, ತಾತ್ಪರ್ಯ ಮತ್ತು ವಿವರಣೆಯೊಡನೆ\)

ಸಂಪುಟ 2

ಭಾಗ 4: ನಾಲ್ಕನೆಯ ದಶಕ.

















ವಿಷಯ ಸೂಚಿ

 ಪಾಶುರಗಳು  ಪುಟ

೧. ಮೊದಲ ತಿರುಮೊೞಿ-ಕದಿರಾಯಿರಮಿರವಿ ೧೦ ೧

೨. ಎರಡನೆಯ “- ಅಲಮ್ಬಾವೆರುಟ್ಟಾ ೧೦ ೧೮

೩. ಮೂರನೆಯ”- ಉರುಪ್ಪಿಣಿ ನಙ್ಗೈ ೧೧ ೩೧

೪. ನಾಲ್ಕನೆಯ “- ನಾವಕಾರಿಯಮ್ ೧೧ ೪೩ 

೫. ಐದನೆಯ”- ಆಶೈವಾಯ್ಚ್ಚೆನ್ಱು ೧೦ ೫೯

೬. ಆರನೆಯ”- ಕಾಶುಙ್ಕರೈಯುಡೈ ೧೦ ೭೨

೭. ಏಳನೆಯ”- ತಙ್ಗೈಯೈಮೂಕ್ಕೂಮ್ ೧೧ ೮೧

೮. ಎಂಟನೆಯ”- ಮಾದವತ್ತೋನ್ ೧೦ ೯೫

೯. ಒಂಭತ್ತನೆಯ”- ಮರವಡಿಯೈ ೧೧ ೧೦೭

೧೦. ಹತ್ತನೆಯ”- ತುಪ್ಪುಡೈಯಾರೈ ೧೦ ೧೨೨-೧೩೩

 ಒಟ್ಟು ೧೦೪















ಶ್ರೀಃ

ಶ್ರಿಯೈ ನಮಃ

ನಾಲ್ಕನೆಯ ದಶಕ

ಮೊದಲ ತಿರುಮೊೞಿ –ಕದಿರಾಯಿರಮಿರವಿ

ಕದಿರಾಯಿರಮಿರವಿ ಕಲನ್ದೆಱಿತ್ತಾಲೊತ್ತ ನೀಣ್ ಮುಡಿಯನ್

ಎದಿರಿಱ್ ಪೆರುಮೈಯಿರಾಮನೈ ಯಿರುಕ್ಕುಮಿಡಮ್ ನಾಡುದಿರೇಲ್

ಅದಿರುಕ್ಕವಿಱ್ ಪೊರುಕೋಳ್ ಇರಣಿಯನಾಹಮ್ ಪಿಳನ್ ದರಿಯಾಯ್,

ಉದಿರಮಳೈನ್ದ ಕೈಯೋಡಿರುನ್ದಾನೈ ಉಳ್ಳವಾ ಕಣ್ಡಾರುಳರ್

ಕದಿರ್= \(ಅಸಂಖ್ಯಾತವಾದ\) ಕಿರಣಗಳುಳ್ಳ, ಆಯಿರಮ್= ಸಾವಿರ, ಇರವಿ= ಸೂರ್ಯರುಗಳು, ಕಲನ್ದು= ಒಟ್ಟಿಗೆ ಕೂಡಿ, ಎರಿತ್ತಾಲ್= ಜ್ವಲಿಸಿದರೆ, \(ಹೇಗೋ ಅದಕ್ಕೆ\), ಒತ್ತ \(ಸಮನಾದ\), ನೀಳ್= ಬಹಳ ಉನ್ನತವಾದ, ಮುಡಿಯನ್= ಶಿರಸ್ಸು \(ರೂಪ\)ವುಳ್ಳವನೂ, ಎದಿರ್= ಪೋಟಿ, ಇಲ್= ಇಲ್ಲದ,ಪೆರುಮೈ= ಹಿರಿಮೆಯುಳ್ಳವನೂ, ಆದ, ಇರಾಮನೈ= ರಾಮನನ್ನೂ, ಅವನು, ಇರುಕ್ಕುಮ್= ರಿಉವ, ಇಡಮ್= ಸ್ಥಳವನ್ನೂ, ನಾಡುದಿರೇಲ್= ಹುಡುಕುವಿರಾದರೆ, ಅದಿರುಮ್= ಘಲ್ಘಲಿಸುವ, ಕೞಿಲ್= ಕಾಲಿನ ಗೆಜ್ಜೆಗಳನ್ನು, ಪೊರು= ಹೋರಾಡುವಂಥ, \(ಶಕ್ತಿಪೂರ್ಣವಾದ\), ತೋಳ್=ತೋಳುಗಳುಳ್ಳ, ಇರಣಿಯನ್= ಹಿರಣ್ಯಕಶಿಪುವಿನ, ಆಹಮ್= ಎದೆಯನ್ನು, ಪಿಳನ್ದ= ಸೀಳಿಹಾಕಿದ, ಅರಿ= ನರಹರಿ, ಆಯ್= ಆಗಿ, ಉದಿರಮ್= \(ಅವನ\)ರಕ್ತವನ್ನು, ಅಳೈನ್ದ= ಅಳೆದ, ಕೈಯೋಡು= ಕೈಗಳಿಂದ, ಇರುನ್ದಾನೈ= ಇದ್ದವನನ್ನು\(ಆಗಿ\), ಉಳ್ಳ= ವಾಸ್ತವವಾಗಿ, ಆ= ಆತ್ಮದಲ್ಲಿ \(ಆಶ್ಚರ್ಯಪಟ್ಟು\), ಕಣ್ಡಾರ್= ಕಂಡುಕೊಂಡವರು, ಉಳರ್= ಇದ್ದಾರೆ.

ಅಸಂಖ್ಯಾತವಾದ ಕಿರಣಗಳುಳ್ಳ ಸಾವಿರ ಸೂರ್ಯರುಗಳು ಒಟ್ಟಿಗೆ ಕೂಡಿ ಜ್ವಲಿಸಿದರೆ ಹೇಗೋ ಅದಕ್ಕೆ ಸಮನಾದ ಉನ್ನತವಾದ ಶಿರಸ್ಸು \(ರೂಪ\) ವುಳ್ಳವನೂ, ಪೋಟಿ\(ಸಾಟಿ\)ಯಿಲ್ಲದ ಹಿರಿಮೆಯುಳ್ಳವನೂ ಆದ ಶ್ರೀರಾಮನನ್ನೂ ಅವನಿರುವ ಸ್ಥಳವನ್ನೂ ಹುಡುಕುವಿರಾದರೆ, ಘಲ್ಘಲಿಸುವ ವೀರನಾದದ ಕಾಲ್ಗೆಜ್ಜೆಗಳನ್ನು ಹೋರಾಡುವಂಥ ಶಕ್ತಿಪೂರ್ಣವಾದ ತೋಳುಗಳನ್ನೂ ಉಳ್ಳ ಹಿರಣ್ಯಕಶಿಪುವಿನ ಎದೆಯನ್ನು ಬಗೆದ \(ಸೀಳಿದ\) ನರಹರಿಯಾಗಿ ಅವನ ರಕ್ತವನ್ನಳೆದ ಕೈಗಳಿಂದ ಇದ್ದವನನ್ನಾಗಿ ವಾಸ್ತವವಾಗಿ ಆತ್ಮದಲ್ಲಿ ಆಶ್ಚರ್ಯದಿಂದ ಕಂಡುಕೊಂಡವರು ಇದ್ದಾರೆ.

ರಾಮನೇನು? ನರಹರಿಯೇನು? ರಾಮನೇ ನರಹರಿ; ನರಹರಿಯೇ ರಾಮ, ಇಬ್ಬರೂ ಒಂದೇ. ಎರಡು ಅವತಾರಗಳೂ ಒಬ್ಬನೇ ಭಗವಂತನವು. ಹಾಗೆಯೇ ಒಂದೊಂದು ಅವತಾರವು ಒಬ್ಬ ಭಗವಂತನ ರೂಪವಿಶೇಷವೇ. ಭಗವಂತ ಒಬ್ಬನೇ.ಉಳಿದವರು ಅವನನ್ನು ನಾನಾರೂಪಗಳಲ್ಲಿ ಕಂಡು ಅರಿತು ಹೇಳುತ್ತಾರೆ. ಈ ವೇದವಾಕ್ಯದ ಸತ್ಯವನ್ನು ಆೞ್ವಾರರೂ ಇಲ್ಲಿ ಸಾರಿದ್ದಾರೆ.

ಶ್ರೀರಾಮನೋ ಅಪ್ರತಿಮ ತೇಜಸ್ವಿ . ಸಾವಿರ ಸೂರ್ಯರು ಏಕಕಾಲದಲ್ಲಿ ತೊಳಗಿ ಬೆಳಗಿದರೆ, ಅವರ ತೇಜಸ್ಸಿನ ಒಟ್ಟು ರಾಶಿಯೆಲ್ಲಾ ಶ್ರೀರಾಮನ ದಿವ್ಯ ತೇಜಸ್ಸಿಗೆ ಸಮನಾಗದು. ರಮನು ಶಾಂತಮೂರ್ತಿ, ಸತ್ಯಪರಾಕ್ರಮ. ಅವನಿಗೆ ಸಾಟಿ ದೈವವೇ ಇಲ್ಲ. ಸಾಮಾನ್ಯರ ನಡುವೆ ಸಾಮಾನ್ಯನಂತೆ ಇದ್ದು ನಡೆದುಕೊಂಡು ,ಸತ್ಯವಾಕ್ಯಪರಿಪಾಲನೆ ಮಾಡುತ್ತಾ ತನ್ನ ಹಿರಿಮೆಯನ್ನು ಶಾಶ್ವತವಾಗಿ ನೆಲೆಗೊಳಿಸಿದವನು ಶ್ರೀರಾಮ.

ನರಹರಿಯಾದರೋ ಮಹಾ ಉಗ್ರರೂಪಿ; ಅಷ್ಟೇ ಶಾಂತನೂ ಹೌದು. ದುಷ್ಟನಾದ ಹಿರಣ್ಯಕಶಿಪುವಿಗೆ ಉಗ್ರಯಮಸ್ವರೂಪಿಯೇ. ಅವನನ್ನು ತನ್ನ ತೊಡೆಯ ಮೇಲೆಯೇ ಇಟ್ಟುಕೊಂಡು ತನ್ನ ಉಗುರುಗಳಿಂದಲೇ ಅವನ ಹೊಟ್ಟೆ ಬಗೆದು, ಅವನ ಹುಟ್ಟನ್ನು ಅಡಗಿಸಿದ ಕರಾಳ ಮೂರ್ತಿ\! ಆಗಲೇ ಭಕ್ತನಾದ ಪ್ರಹ್ಲಾದನಿಗೆ ಅಭಯವನ್ನಿತ್ತ ಮಹಾಕೃಪಾಸಿಂಧುವೂ ಆ ನರಹರಿಯೇ.

ಭಗವಂತ ತೇಜಸ್ವಿಗಳಲ್ಲೆಲ್ಲಾ ಪರಮತೇಜಸ್ವಿ. ಶ್ರೀರಾಮಚಂದ್ರನಂತೆ. ಪರಾಕ್ರಮಿಗಳಲ್ಲಿ ನರಹರಿಯಂತೆ ಅಮೊತ ಪರಾಕ್ರಮಿ. ಹೀಗೆಯೇ ಭಗವಂತನ ಒಂದೊಂದು ಅವತಾರದಲ್ಲೂ ಒಂದೊಂದು ಗುಣದ ಪಾರಮ್ಯವನ್ನು ನಾವು ಕಂಡುಕೊಳ್ಳಲು ಸಾಧ್ಯ.

ಆೞ್ವಾರರೆನ್ನುತ್ತಾರೆ: “ಶ್ರೀರಾಮನನ್ನೂ, ಅವನೆಲ್ಲಿರುವನೆಂಬುದನ್ನೂ ಹುಡುಕುವಿರೇನು? ಆ ರಾಮನೇ ಹಿಂದೊಂದು ಕಾಲದಲ್ಲಿ ಸ್ವಯಂ ನರಹರಿಯಾಗಿ ಹಿರಣ್ಯಕಶಿಪುವಿನ ರಕ್ತವನ್ನು ತನ್ನ ಕೈಗಳಿಂದಲೇ ಅಳೆದು ಸೂರೆಗೊಂಡವನು. ರಾಮನೂ ನರಹರಿಯೂ ಒಂದೇ ಎಂದು ವಾಸ್ತವವಾಗಿ ಕಂಡುಕೊಂಡವರಿದ್ದಾರೆ. ಅವರು \(ಆ ಭಗವಂತನು\) ತಂತಮ್ಮ ಹೃದಯದಲ್ಲಿಯೇ ನೆಲೆಸಿದ್ದಾರೆಂದೂ ಪ್ರತ್ಯಕ್ಷವಾಗಿ, ಅನುಭವಪೂರ್ವಕವಾಗಿ ಕಂಡುಕೊಂಡವರಿದ್ದಾರೆ. ಅಂಥವರ ಅನುಭವವನ್ನೂ ಜ್ಞಾನವನ್ನೂ ಅವರಂತೆ ನಡೆಯುತ್ತಾ, ಗಳಿಸಿದಲ್ಲಿಯೇ ಕಂಡುಕೊಳ್ಳಿ

೩

ನಾನ್ದಕಮ್ ಶಙ್ಗು ಕಣ್ಡು ನಾಣೊಲಿಚ್ಚಾರ್ಙ್ಗಮ್ ತಿರುಚ್ಚಕ್ಕಿರಮ್,

ಏನ್ದು ಪೆರುಮೈಯಿರಾಮನೈ ಯಿರುಕ್ಕುಮಿಡಮ್ ನಾಡುದಿರೇಲ್

ಕಾನ್ದಳ್ ಮುಹಿೞ್ ವಿರಱ್ ಶೀತೈಕ್ಕಾಹಿ ಕಡುಂಜಿಲೈಶೆನ್ಱಿಱುಕ್ಕ

ವೇನ್ದರ್ ತಲೈವನ್ ಜನಕರಾಜನ್ಱನ್ ವೇೞ್ ವಿಯಿಱ್ ಕಣ್ಡಾರುಳರ್

ನಾನ್ದಕಮ್= ನಂದಕವೆಂಬ ಖಡ್ಗವನ್ನೂ, ಶಙ್ಗು= ಪಾಂಚಜನ್ಯವೆಂಬ ಶಂಖವನ್ನೂ, ಶಣ್ಡು= ಕೌಮೋದಕೀ ಎಂಬ ಗದೆಯನ್ನೂ, ನಾಣ್=ಬಿಲ್ಲಿನ ಹುರಿ, ಒಲಿ= ಠೇಂಕಾರ ಮಾಡುವ, ಚಾರ್ಙ್ಗಮ್= ಶಾರ್ಙ್ಗವೆಂಬ ಬಿಲ್ಲನ್ನೂ, ತಿರು=ಶ್ರೇಷ್ಠವಾದ \(ಪವಿತ್ರವಾದ\), ಚಕ್ಕಿರಮ್= ಸುದರ್ಶನವೆಂಬ ಚಕ್ರವನ್ನೂ, ಏನ್ದು= ಕೈಯಲ್ಲಿ ಧರಿಸಿದ, ಪೆರುಮೈ= ಹಿರಿಮೆಯನ್ನುಳ್ಳ, ಇರಾಮನೈ=ರಾಮನನ್ನು\(ಅವನು\), ಇರುಕ್ಕುಮ್= ಇರುವ, ಇಡಮ್= ಸ್ಥಳವನ್ನು, ನಾಡುದಿರ್= ಹುಡುಕುವಿರಾ, ಏಲಸ್ವಾಗತ. ಕಾನ್ದಳ್ ಮುಹಿೞ್ =ಕೆಂದಾವರೆ ಮುಕುಳ\(ಮೊಗ್ಗು\)ದಂತೆ, ವಿರಲ್= ಮಾಟವಾದ ಬೆರಳುಗಳುಳ್ಳ, ಶೀತೈಕ್ಕಾಹಿ= ಸೀತೆಗೋಸ್ಕರವಾಗಿ, ವೇನ್ದರ್= ರಾಜರುಗಳ, ತಲೈವನ್= ರಾಜನಾದ, ಜನಕರಾಜನ್ ತನ್= ಜನಕ ಮಾಹಾರಾಜನ, ವೇೞ್ ವಿಯಿಲ್= ಯಜ್ಞದಲ್ಲಿ, ಶೆನ್ಱು= ಹೋಗಿ, ಕಡು=ಬಹಳ ಕಷ್ಟಕೊಡುವ, ಶಿಲೈ= ಬಿಲ್ಲನ್ನು, ಇೞುಕ್ಕ= ಮುರಿಯುವುದನ್ನು \(ಮುರಿದದ್ದನ್ನು\), ಕಣ್ಡಾರ್= ಕಣ್ಣಾರಕಂಡವರು, ಉಳರ್= ಇದ್ದಾರೆ.

ನಂದಕವೆಂಬ ಖಡ್ಗವನ್ನೂ ಪಾಂಚಜನ್ಯವೆಂಬ ಶಂಖವನ್ನೂ ಕೌಮೋದಕೀ ಎಂಬ ಗದೆಯನ್ನೂ ಬಿಲ್ಲಿನ ಹುರಿ ಠೇಂಕಾರ ಮಾಡುವ ಶಾರ್ಙ್ಗವೆಂಬ ಬಿಲ್ಲನ್ನೂ, ಪವಿತ್ರವಾದ ಸುದರ್ಶನವೆಂಬ ಚಕ್ರವನ್ನೂ ಕೈಯಲ್ಲಿ ಧರಿಸಿದ ಹಿರಿಮೆಯನ್ನುಳ್ಳ ರಾಮನನ್ನೂ ಅವನಿರುವ ಸ್ಥಳವನ್ನೂ ಹುಡುಕುವಿರಾ? \(ನಿಮಗೆ\) ಸ್ವಾಗತ ಕೆಂದಾವರೆಯ ಮೊಗ್ಗಿನಂತೆ \(ಅಂದವಾದ ಮತ್ತು ಮಾಟವಾದ\) ಬೆರಳುಗಳುಳ್ಳ ಸೀತೆಗೋಸ್ಕರವಾಗಿ, ರಾಜರ ರಾಜನಾದ ಜನಕಮಹಾರಾಜನ ಯಜ್ಞದಲ್ಲಿ ಹೋಗಿ, ಕಡು ಕಷ್ಟಕೊಡುವ ಬಿಲ್ಲನ್ನು ಮುರಿದಿದ್ದನ್ನು ಕಣ್ಣಾರ ಕಂಡವರು ಇದ್ದಾರೆ.\(2\)

ಶಂಖ, ಚಕ್ರ,ಗದೆ ಮತ್ತು ಖಡ್ಗ- ಇವು ಪಂಚಾಯುಧಗಳು. ಕ್ರಮವಾಗಿ ಪಾಂಚಜನ್ಯ, ಸುದರ್ಶನ, ಶಾರ್ಙ್ಗ, ಕೌಮೋದಕಿ, ನಂದಕ- ಈ ಹೆಸರುಗಳುಳ್ಳ ಪಂಚಾಯುಧಗಳು ಮಹಾವಿಷ್ಣುವಿನವು. ನಾರಾಯಣ ಎಂಬ ಮಹಾವಿಷ್ಣು ಧರಿಸಿರುವ ದಿವ್ಯಾಯುಧಗಳು ಇವೇ.

೪

ಶ್ರೀರಾಮನಾದರೋ ನರರೂಪಿ. ಸಾಮಾನ್ಯ ಮಾನವನಂತೆ ಹುಟ್ಟಿ,ಬೆಳೆದು ಹಾಗೆಯೇ ನಡೆದುಕೊಂಡ ಮಹಾಪ್ರಭು ರಾಮ. ಅವನ ಆಯುಧವೆಂದರೆ ಒಂದೇ ಬಿಲ್ಲು. ಅದಕ್ಕಾಗಿಯೇ ಅವನನ್ನು “ಕೋದಂಡರಾಮ” ಎನುತ್ತಾರೆ. ಶ್ರೀರಾಮನಿಗೆ ಏಕಪತ್ನಿಯಂತೆ ಏಕಾಯುಧವೇ.

ಆೞ್ವಾರರು ಮಹಾವಿಷ್ಣುವಿನ ಅವತಾರ ಸ್ವರೂಪಿಯಾದ ಶ್ರೀಆಮನನ್ನು ಕಾಣುವವರಿಗೂ ಅವನಿರುವ ಸ್ಥಳವನ್ನು ಹುಡುಕುವವರಿಗೂ ಸುಸ್ವಾಗತ ಕೋರುತ್ತಾರೆ. ಜನಕ ಮಹಾರಾಜನ ಯಜ್ಞಶಾಲೆಯನ್ನು ಪ್ರವೇಶಿಸಿ, ಅಲ್ಲಿದ್ದ ಶಿವಧನುಸ್ಸನ್ನು ಶ್ರೀರಾಮ ಮುರಿದಿದ್ದನ್ನು ನೋಡಿದವರಿದ್ದಾರೆ. ಆದ್ದರಿಂದನ ಅಸಾಧಾರಣ ಸಾಮರ್ಥ್ಯವನ್ನೂ ಅವನ ವಿಶಿಷ್ಟ ಅವತಾರ ಸ್ವರೂಪವನ್ನೂ ನಂಬತಕ್ಕದ್ದೇ. ಕಂಡವರ ಅನುಭವವನ್ನು ತಿಳಿದು, ಅವರ ಉಪದೇಶವನ್ನು ಪಡೆದು, ರಾಮನನ್ನು ಕಂಡು, ಸೇವೆ ಮಾಡಿ ಕೃತಾರ್ಥರಾಗತಕ್ಕದ್ದು.

ಕೊಲೈಯಾನೈಕೊಮ್ಬುಪಱಿತ್ತುಕ್ಕೂಡಲರ್ ಶೇನೈಪೊರುದೞಿಯ

ಶಿಲೈಯಾಲ್ ಮರಾಮರಮೆಯ್ದ ಸತೇವನೈಚ್ಚಿಕ್ಕೆನ ನಾಡುದಿರೇಲ್

ತಲೈಯಾಲ್ ಕುರಕ್ಕಿನನ್ತಾಙ್ಗಿಚ್ಚೆನ್ಱು ತಡವರೈ ಕೊಣ್ಡಡೈಪ್ಪ,

ಅಲೈಯಾರ್ ಕಡಱ್ ಕರೈ ವೀಟ್ರಿರುತ್ತಾನೈ ಅಙ್ಗುತ್ತೈಕಣ್ಡಾರುಳರ್

ಕೊಲೈ= ಕೊಲ್ಲುವುದಕ್ಕಾಗಿಯೇ \(ನುಗ್ಗಿಬಂದ\), ಯಾನೈ= ಆನೆಯ ಕೊಮ್ಬು=ದಂತಗಳನ್ನು, ಪಱಿತ್ತು= ಮುರಿದು ಹಾಕಿ, ಕೂಡಲರ್= ಕೂಡಬಾರದವರ, ಶೇನೈ=ಸೇನೆಯನ್ನು, ಅೞಿಯ= ಸಾಯುವಂತೆ, ಪೊರುದು= ಯುದ್ಧಮಾಡಿ\(ಹೋರಾಡಿ\), ಶಿಲೈಯಾಲ್= ಬಿಲ್ಲಿನಿಂದ, ಮರಾಮರಮ್=ಸಾಲವೃಕ್ಷಗಳನ್ನು, ಎಯ್ದ= \(ಬಾಣವನ್ನು ಬಿಟ್ಟು\) ಕೆಡವಿದ, ತೇವನೈ=ದೇವನನ್ನು, ಚಿಕ್ಕೆನ= ಕಷ್ಟಪಟ್ಟು, ನಾಡುದಿರ್= ಹುಡುಕುವಿರಾ? ಏಲ್= \(ನಿಮಗೆ\) ಸುಸ್ವಾಗತ, ಕುರಙ್ಗು= ವಾನರರ, ಇನಮ್= ಕುಲವೆಲ್ಲ, ತಡ= ಬಹಳ ದೊಡ್ಡದಾದ, ಅರೈ= ಬಂಡೆಗಳನ್ನು, ತಲೈಯಾಲ್= ತಲೆಯ ಮೇಲೆ, ರೌಙ್ಗಿ= ಹೊತ್ತು, ಕೊಣ್ಡು= ತೆಗೆದುಕೊಂಡು, ಶೆನ್ಱು= ಹೋಗಿ, ಅಡೈಪ್ಪ= ತುಂಬಿದ\(ಅಡಕಿದ\), ಅಲೈ= ಅಲೆಗಳು, ಆರ್= ತುಂಬಿರುವ, ಕಡಲ್= ಕಡಲಿನ, ಕರೈ= ದಡದಲ್ಲಿ, ವೀಟ್ರಿರುನ್ದಾನೈ= ತಂಗಿದ್ದವನನ್ನು

೫

ಅಙ್ಗುತ್ತೈ= ಆ ಸ್ಥಳದಲ್ಲಿಯೇ, ಕಣ್ಡಾರ್= ಕಂಡವರು, ಉಳರ್= ಇದ್ದಾರೆ. 

ಕೊಲ್ಲುವುದಕ್ಕಾಗಿಯೇ ನುಗ್ಗಿ ಬಂದ ಆನೆಯ ದಂತಗಳನ್ನು ಮುರಿದು ಹಾಕಿ ಕೂಡಬಾರದವರಾದ ಮಲ್ಲರ ಸೇನೆಯು ನಾಶವಾಗುವಂತೆ ಹೋರಾಡಿ, ಬಿಲ್ಲಿನಿಂದ ಬಾಣವನ್ನು ಬಿಟ್ಟು ಸಾಲವೃಕ್ಷಗಳನ್ನು ಉರುಡಿಸಿದ ದೇವನನ್ನು ಕಷ್ಟಪಟ್ಟು ಹುಡುಕುವಿರಾ? ನಿಮಗೆ ಸ್ವಾಗತ. ಕಪಿಗಳ ಕುಲವೆಲ್ಲ ದೊಡ್ಡದೊಡ್ಡ ಬಂಡೆಗಳನ್ನು ತಲೆಯ ಮೇಲೆ ಹೊತ್ತು ತೆಗೆದುಕೊಂಡು ಹೋಗಿ ಅಡಕಿದ, ಅಲೆಗಳು ತುಂಬಿದ ಕಡಲಿನ ಕರೆಯಲ್ಲಿ ತಂಗಿದ್ದವನನ್ನು ಆ ಸ್ಥಳದಲ್ಲಿಯೇ ಕಂಡವರು ಇದ್ದಾರೆ.\(3\)

ಆನೆಯ ದಂತವನ್ನು ಮುರಿದದ್ದೂ, ಕೂಡಬಾರದವರಾದ ಎಂದರೆ ಕಡು ಶತ್ರುಗಳಾದ ಮಲ್ಲರ ಸೇನೆಯನ್ನು ನಿರ್ಮೂಲಗೊಳಿಸಿದ್ದೂ ಕೃಷ್ಣಾವತಾರದ ಪ್ರಸಂಗಗಳು. ಒಂದೇ ಬಾಣದಿಂದ ಏಳು ಸಾಲವೃಕ್ಷಗಳನ್ನು ಹೊಡೆದುಹಾಕಿದ್ದು ರಾಮಾವತಾರದ ಪ್ರಸಂಗ. ಎರಡನ್ನೂ ಒಟ್ಟು ಮಾಡಿ ಹೇಳಿರುವುದರ ಅಭಿಪ್ರಾಯ ಎರಡು ಅವತಾರಗಳೂ ಒಬ್ಬನೇ ದೈವದ ಲೀಲಾವಿಶೇಷಗಳು ಎಂದು ಮನವರಿಕೆ ಮಾಡಿಕೊಡುವುದಕ್ಕೆ ಅಲ್ಲದೆ, ಇದನ್ನು ಮೇಲಿಂದ ಮೇಲೆ ಹೇಳಿ ಮನಸ್ಸಿನಲ್ಲಿ ಉಳಿಯಬಹುದಾದ ಸಂಶಯಗಳನ್ನು ತೊಡೆದುಹಾಕುವುದಕ್ಕಾಗಿ.

ಪ್ರಸಂಗದಲ್ಲಿ ಬರುವ ಆನೆ,ಕುವಲಯಾಪೀಡ ಎಂಬುದು ಅದೋ ಬಹಳ ಬಲಿಷ್ಠವಾದ ರೋಷದ ಪ್ರಾಣಿ. ಅದಕ್ಕೆ ಶಿಕ್ಷಣ ಕೊಟ್ಟದ್ದು ಹಾಗೆ. ಅದರ ಮಾವಟಿಗನು ಕಂಸನ ಆಪ್ತರಲ್ಲಿ ಒಬ್ಬ. ಕಂಸನ ಆಜ್ಞಾನುವರ್ತಿಯಾಗಿ, ಕುವಲಯಾಪೀಡವನ್ನು ಹತ್ತಿಹೋಗಿ ಹೆಬ್ಬಾಗಿಲಿನಲ್ಲೇ ಕೃಷ್ಣನ ಮೇಲೆ ರೋಷದಿಂದ ಅದನ್ನು ನುಗ್ಗಿಸಿ ಅವನನ್ನು ಕೊಂದುಬಿಡುವುದು ಉದ್ದೇಶ.ಆದರೆ ಅದು ಸಫಲವಾಗಲಿಲ್ಲ. ಅದಕ್ಕೆ ಬದಲಾಗಿ ಕುವಲಯಾಪೀಡವು ತನ್ನದಂತವನ್ನು ಕಳೆದುಕೊಂಡು, ಸತ್ತಿತು. ಮಾವಟಿಗನಿಗೂ ಅದೇ ಗತಿ ಬಂತು.

ಮಲ್ಲರಲ್ಲಿ ಮುಖ್ಯವಾದವರು ಐವರು. ಅವರೂ ಕಂಸನ ಆಪ್ತರು. ನುರಿತ ಮಲ್ಲರು.ಕಂಸನಿಂದ ಪ್ರೇರಿತರಾಗಿ, ಬಾಲಕರಾದ ಬಲರಾಮಕೃಷ್ಣರ ಮೇಲೆ ಮಲ್ಲಯುದ್ಧಕ್ಕೆ ತೊಡಗಿ, ಅವರಿಬ್ಬರಿಂದ ಎಲ್ಲರೂ ಹತರಾದರು. ಬಾಹುಬಲವನ್ನು ಕಣ್ಣಾರ ಕೈಯಾರ ತೋರಿಸಿ, ಅಪ್ರತಿಮ ವೀರನೆನ್ನಿಸಿಕೊಂಡವನು ಕೃಷ್ಣ.

ರಾಮನಾದರೋ ತನ್ನ ತೋಳಿನ ಸಾಮರ್ಥ್ಯವನ್ನು ಕೈಚಳಕವನ್ನೂ ತನ್ನ ಕೋದಂಡದಲ್ಲಿ ತೊಟ್ಟ ಬಾಣದ ಪ್ರಯೋಗದಿಂದ ಜಗತ್ತಿಗೇ ವಿಸ್ಮಯವನ್ನುಂಟು ಮಾಡಿದನು. ಒಂದು ಬಾಣದಿಂದಲೇ ಏಳು ಸಾಲವೃಕ್ಷಗಳನ್ನು ಮುರಿದುಹಾಕಿದನು.

ಈ ವಿಸ್ಮಯಕಾರಕ ಸಾಮರ್ಥ್ಯವನ್ನು ತೋರಿಸತಕ್ಕ ಭಗವಂತನನ್ನು ಅವನಿರುವ ಸ್ಥಳವನ್ನೂ ದೃಢನಿಶ್ಚಯದಿಂದ ಶ್ರದ್ಧಾಭಕ್ತಿಗಳಿಂದ ಕಂಡುಕೊಳ್ಳಲು ಆಶೆಯುಳ್ಳವರೆಲ್ಲರನ್ನೂ ಆೞ್ವಾರರು ಸ್ವಾಗತಿಸುತ್ತಾರೆ.

ಅಡಗಲಾರದ, ಭೋರ್ಗರೆಯುವ ಅಲೆಗಳುಳ್ಳ ಕಡಲನ್ನು ಅಡಗಿಸಲೆಂದು

೬

ಶ್ರೀರಾಮನು ಆ ಕಡಲ ಕರೆಯಲ್ಲೇ ಮೂರುದಿನಗಳ ಕಾಲ ದರ್ಭಶಯನ ಮಾಡಿದ ಬಳಿಕ,ನಮ್ರನಾಗಿ ಬಂದ ಸಮುದ್ರರಾಜನ ಪ್ರಾರ್ಥನೆಯಂತೆ, ಕಪಿಗಳಿಂದ ಸಮುದ್ರಕ್ಕೆ ಸೇತುವೆ ಕಟ್ಟಿಸಿದ ಅದ್ಭುತಕಾರಿಯೆನಿಸಿದ. ಆ ಸ್ಥಳದಲ್ಲೇ, ರಾಮನನ್ನು ಕಂಡವರು ಇದ್ದಾರೆ\! ಎಂದ ಬಳಿಕ,ಅವರ ಮಾತನ್ನು ನಂಬಬೇಕು. ಅದರಂತೆ ನಡೆದುಕೊಳ್ಳಬೇಕು. ಹೀಗೆ, ಭಗವಂತನ ದಿವ್ಯಸಂದರ್ಶನ ತಪ್ಪದೆ ಲಭಿಸುವುದು.

೪. ತೋಯಮ್ ಪರನ್ದ ನಡುವು ಶೂೞವಿಲ್ ತೊಲ್ಲೈ ವಡಿವುಕೊಣ್ಡ

ಮಾಯಕ್ಕೂೞವಿಯದನೈ ನಾಡುಱಿಲ್ ವಮ್ಮಿನ್ ಶುವಡುರೈಕ್ಕೇನ್

ಆಯರ್ ಮಡಮಹಳ್ ಪಿನ್ನೈಕ್ಕಾಹಿ ಅಡಲ್ ವಿಡೈಯೇ ೞಿನೈಯುಮ್

ವೀಯಪ್ಪೊರುದು ವಿಯರ್ತ್ತು ನಿನಱಾನೈ ಮೆಯ್ ಮ್ಮೈಯೇ ಕಣ್ಡಾರುಳರ್

ತೊಲ್ಲೈ= ಬಹು ಪುರಾತನಕಾಲದಲ್ಲಿ, ಪರನ್ದ= ಎಲ್ಲೆಲ್ಲಿಯೂ ಹರಡಿರುವ, ತೋಯಮ್= ನೀರಿನ, ನಡುವು= ನಡುವೆ, ಶೂೞವಿಲ್= ಅವತಾರದಲ್ಲಿ,ವಡಿವುಕೊಣ್ಡ= ರೂಪವೆತ್ತಿದ, ಮಾಯಮ್= ವಿಸ್ಮಯಕಾರಿಯಾದ, ಕುೞವಿ= ಶಿಶುವಾದ, ಅದನೈ= ಅದನ್ನು, ನಾಡುಱಿಲ್= ಹುಡುಕುವಿರಾದರೆ, ವಮ್ಮೀನ್= ಬನ್ನಿರಿ; ಶುವಡು= ಉಪಾಯವನ್ನು, ಗುರುತನ್ನು, ಉರೈಕ್ಕೇನ್= ಹೇಳುತ್ತೇನೆ. ಅಯರ್= ಗೋವಳರ, ಮಡಮ್= ಚೆಲುವೆಯಾದ, ಮಹಳ್= ಮಗಳಾದ, ಪಿನ್ನೈಕ್ಕೂ= ನಪ್ಪಿನ್ನೈತಾಯಿ\(ಸತ್ಯಳಿಗಾಗಿ\) ಆಹಿ=ಆಗಿ, ಅಡಲ್= ಬಲಿಷ್ಠವಾದ, ವಿಡೈ= ವೃಷಭಗಳು, ಏೞಿನೈಯುಮ್=ಏಳನ್ನೂ, ವೀಯ=ಅಳೆಯುವಂತೆ, ಪೊರುದು=ಹೋರಾಡಿ, ವಿಯರ್ತ್ತು= ಬೆವರಿ, ನಿನ್ ಱಾನೈ= ನಿಂತವನನ್ನು, ಮೆಯ್ ಮ್ಮೈಯೋ= ಸತ್ಯವಗಿಯೇ, ಕಣ್ಡಾರ್=ನೋಡಿದವರು, ಉಳರ್=ಇದ್ದಾರೆ.

ಬಹು ಪುರಾತನಕಾಲದಲ್ಲಿ ಎಲ್ಲೆಲ್ಲಿಯೂ ಹರಡಿರುವ ನೀರಿನ ನಡುವೆ ಅವತರಿಸಿ ರೂಪವೆತ್ತಿದ ವಿಸ್ಮಯಕಾರಿಯಾದ ಶಿಶುವನ್ನು ಹುಡುಕುವಿರಾದರೆ ಬನ್ನಿರಿ;ಉಪಾಯವನ್ನು \(ಗುರುತನ್ನು\)ಹೇಳುತ್ತೇನೆ. ಚೆಲುವೆಯಾದ ಗೋವಳರ ಮಗಳಾದ ಸತ್ಯಳಿಗಾಗಿ \(ನಪ್ಪಿನ್ನೈರಾಯಿ\) ಬಲಿಷ್ಠವಾದ ಏಳು ವೃಷಭಗಳನ್ನೂ ಅಳಿಯುವಂತೆ ಹೋರಾಡಿ ಬೆವೆತು ನಿಂತಿರುವವನನ್ನು ನಿಶ್ಚಯವಾಗಿಯೂ ಕಂಡವರಿದ್ದಾರೆ.\(4\)

ಮಹಾಪ್ರಳಯದ ತರುವಾಯ ಬಹುಕಾಲ ಎಲ್ಲೆಲ್ಲಿಯೂ ನೀರು ಹರಡಿಕೊಂಡಿರುವುದು. ಆ ನೀರಿನ ನಡುವೆ ಎಳೆಯ ಮಗುವಾಗಿ ಅವತರಿಸಿ, ವಿಸ್ಮಯಕಾರಿಯಾಗಿ ನಂದಗೋಪನ ಸೋದರಮಾವನ ಮಗಳು /ಕೃಷ್ಣನ ಸೋದರಮಾವನ ಮಗಳು.\(ನೀಳೆ\).

ಶ್ರೀಭೂದೇವಿ ಮನೋಹರಃ- \(ನಿಳಾ\) ಆದರೆ ಸತ್ರಾಜಿತಾಖ್ಯನ ಮಗಳು ಸತ್ಯೆ- ಸತ್ಯಭಾಮ \(ಆಂಡಾಳ್\) ಕೃಷ್ಣನ ಪತ್ನಿಯರಲ್ಲಿ ಅಷ್ಟಮಹಿಷಿಗಳು ಹೆಚ್ಚೆಂದೂ ಅದರಲ್ಲೂ ಭಕ್ತರೂಪಾ=ರುಕ್ಮಿಣಿ. ಪ್ರೇಮ-ಸತ್ಯಭಾಮೆ ಇಬ್ಬರೇ ಹೆಚ್ಚೆಂದು ಭಾಗವತದಲ್ಲಿ ವಿದಿತ. ಆದರೆ ಉತ್ತರ ಭಾರತದಲ್ಲಿ ರಾಧಾಕೃಷ್ಣರನ್ನೇ \(............\) ಅನ್ನುತ್ತಾರೆ.

೭

ಆಲದ ಎಲೆಯ ಮೇಲೆ ಮಲಗಿರುವವನು ಭಗವಂತ. ಸೃಷ್ಟಿಯೆಲ್ಲವನ್ನೂ ಲಯಗೊಳಿಸಿದ ಬಳಿಕವೂ ಉಳಿಯುವವನು ಅವನೊಬ್ಬನೇ. ಅವನೇ ಸತ್ಯಾ. ಅವನೇ ಶಾಶ್ವತ. ಅವನೇ ಅನಂತ. ಅವನೇ ಸರ್ವಶಕ್ತ. ಯಾವ ಸಮಯದಲ್ಲಿ \(ಯಾವ ರೂಪಬೇಕೆಂದರೆ ಅದನ್ನು ಧರಿಸಬಲ್ಲ\) ಅವತಾರರೂಪಿಯಾಗಬಲ್ಲ. ಆ ಭಗವಂತನ ಎಲ್ಲ ಅವತಾರಗಳ ಉದ್ದೇಶವೂ ಒಂದೇ. ದುಷ್ತಶಿಕ್ಷಣ, ಶಿಷ್ಟ ರಕ್ಷಣ ಭೂಭಾರ ಹರಣ.

ಆೞ್ವಾರರು ಹೇಳುತ್ತಾರೆ: “ಅನಂತನೂ ಶಾಶ್ವತವೂ ಆದ ಸ್ವಾಮಿಯನ್ನು ಹುಡುಕುವವರೇ, ಇಲ್ಲಿ ಬನ್ನಿ. ನಿಮಗೆ ಒಂದು ಉಪಾಯವನ್ನು ತಿಳಿಸುತ್ತೇನೆ. ಅದನ್ನು ಗಮನದಲ್ಲಿಟ್ಟುಕೊಂಡು ನೀವು ನಡೆದಿರಾದರೆ, ನಿಮ್ಮ ಗುರಿಯನ್ನು ಮುಟ್ಟುವುದರಲ್ಲಿ ಸಂದೇಹವಿಲ್ಲ. ಭಗವಂತನನ್ನು ಒಂದಲ್ಲ ಒಂದು ಅವತಾರ ರೂಪದಲ್ಲಿ ಕಂಡವರಿದ್ದಾರೆ. ಅವನ ಲೀಲಾವಿನೋದಗಳನ್ನು ಕಣ್ಣಾರ ಕಂಡು ನಲಿದಾಡಿದವರಿದ್ದಾರೆ. ಅವರ ದಾರಿಯನ್ನು ನೀವೂ ಹಿಡಿದಿರದರೆ, ನಿಮಗೂ ಆ ಶಾಶ್ವತನ ದರ್ಶನ ಲಭಿಸುವುದು.” ಭಗವಂತನಿಗಾಗಿ ಕಾತುರಗೊಂಡರೆ, ಅವನು ತಪ್ಪದೆ ಲಭಿಸುವನು.

ಶ್ರೀಕೃಷ್ಣನು ಏಳು ಗೂಳಿಗಳ ಎದುರು ಒಬ್ಬನೇ ನಿಂತು, ಹೋರಾಡಿ, ಅವುಗಳನ್ನು ಪಳಗಿಸಿ, ಬಿಗಿದು, ಅದರ ವೀರ್ಯಶುಲ್ಕವಾದ “ಸತ್ಯೆ” ಎಂಬ ಚೆಲುವೆಯನ್ನು ಮದುವೆಯಾದನು. ಆ ಪರಿ ಹೋರಾಡುವಾಗ ಭಗವಂತ ಬಹಳವಾಗಿ ಬೆವತು ನಿಂತನಲ್ಲಾ ಎಂಬ ಕೋಮಲ ಅನುಕಂಪವನ್ನು ಆೞ್ವಾರರು ಇಲ್ಲಿ ವ್ಯಕ್ತಪಡಿಸುತ್ತಾರೆ.

೫. ನೀರೇಱುಶೆಂಜಡೈ ನೀಲಕಣ್ಡನುಮ್ ನಾನ್ಮುಹನುಮ್ ಮುಱೈಯಾಲ್

ಶೀರೇಱು ವಾಶಕಂಶೆಯ್ಯನಿನ್ಱ ತಿರುಮಾಲೈ ನಾಡುರಿರೇಲ್

ವಾರೇಱು ಕೊಙ್ಗೈಯುರುಪ್ಪಿಣಿಯೈ ವಲಿಯಪ್ಪಿಡಿತ್ತುಕ್ಕೊಣ್ಡು

ತೇರೇಟ್ರಿ, ಶೇನೈನಡುವು ಪೋರ್ ಶೆಯ್ಯಚ್ಚಿಕ್ಕನಕ್ಕಣ್ಡಾರುಳರ್

ನೀರ್= \(ಭಗವಂತನ ಶ್ರೀಪಾದತೀರ್ಥವಾದ\) ಗಂಗೆಯನ್ನು, ಏಱು=ಏರಿಸಿಕೊಂಡಿರುವ, ಶೆಮ್= ಕೆಂಪಾದ, ಜಡೈ= ಜಡೆಯುಳ್ಳ, ನೀಲಕಣ್ದನುಮ್= ನೀಲಕಂಟ್ಅನಾದ ಪರಶಿವನೂ, ನಾನ್ಮುಹನುಮ್= ನಾಲ್ಮುಖನೂ, ಮುಱೈಯಾಲ್= ತಂತಮ್ಮ ಸಂಬಂಧವನ್ನರಿತವರಾಗಿ, ಶೀರ್= ಉತ್ಕೃಷ್ಟವಾದ, ಏಯಿ= ಏರುಕಂಠದಿಂದ, ವಾಶಕಂ= ಸ್ತೋತ್ರವನ್ನು

೮

ಶೆಯ್ಯ=ಮಾಡುವಂತೆ, ನಿನ್ಱ= ನಿಂತಿರುವ, ತಿರುಮಾಲೈ= ಲಕ್ಷ್ಮೀಪತಿಯನ್ನು, ನಾಡುದಿರ್= ಹುಡುಕುತ್ತಿರುವಿರಾ?, ಏಲ್= ಸ್ವಾಗತ, ವಾರ್= ಕುಪ್ಪಸವನ್ನು ಏಱು= ಬಿಗಿಸಿರುವ, ಕೊಙ್ಗೈ= ಸ್ತನಗಳವಳಾದ, ಉರುಪಿಣಿಯೈ= ರುಕ್ಮಿಣೀಯನ್ನು, ವಲಿಯ= ಬಲವಂತದಿಂದ, ಪಿಡಿತ್ತುಕ್ಕೊಣ್ಡು= ಹಿಡಿದೆತ್ತಿಕೊಂಡು, ಶೇರ್= ರಥವನ್ನು, ಏಟ್ರಿ= ಹತ್ತಿಸಿಕೊಂಡು, ಶೇನೈ= ಸೇನೆಯ, ನಡುವು=ನಡುವೆ, ಪೋರ್= ಯುದ್ಧವನ್ನು, ಶೆಯ್ಯ=ಮಾಡುತ್ತಿರುವಾಗ, ಚಿಕ್ಕನ=ದೃಢವಾಗಿ, ಕಣ್ಡಾರ್= ಕಂಡವರು, ಉಳರ್=ಇದ್ದಾರೆ.

ಗಂಗೆಯನ್ನು ಏರಿಸಿರುವ ಕೆಂಜಡ್ಯ ನೀಲಕಂಠನಾದ ಪರಶಿವನೂ, ನಾಲ್ಮುಖನೂ ತಂತಮ್ಮಾ ಸಂಬಂಧವನ್ನರಿತವನಾಗಿ, ಉತ್ಕೃಷ್ಟವಾದ ಏರುಕಂಠದಿಂದ ಸ್ತೋತ್ರಮಾಡುವ ಹಾಗೆ ನಿಂತಿರುವ ಲಕ್ಷ್ಮೀಪತಿಯನ್ನು ಹುಡುಕುತ್ತಿರುವಿರಾ? ನಿಮಗೆ ಸ್ವಾಗತ. ಕುಪ್ಪಸವನ್ನು ಬಿಗಿದಿರುವ ಸ್ತನಗಳ ರುಕ್ಮಿಣಿಯನ್ನು ಬಲವಂತದಿಂದ ಹಿಡಿದೆತ್ತಿಕೊಂಡು ರಥವನ್ನು ಹತ್ತಿಸಿಕೊಂಡು ಸೇನೆಯ ನಡುವೆ ಯುದ್ಧವನ್ನು ಮಾಡುತ್ತಿರುವಾಗ ದೃಢರಾಗಿ ಕಂದವರು ಇದ್ದಾರೆ.

ಗಂಗೆಯನ್ನು ತನ್ನ ಜಡೆಯಲ್ಲಿ ಕಟ್ಟಿಹಾಕಿದ್ದರಿಂದ ಮಹೆಶ್ವರನಿಗೆ “ಗಂಗಾಧರ” ಎಂಬ ಹೆಸರಾಗಿದೆ. ಭಗೀರಥನ ಪ್ರಾರ್ಥನೆಯಂತೆ ಬಹುರಭಸದಿಂದ ಭೂಮಿಗೆ ಇಳಿಯುತ್ತಿದ್ದ ದೇವಗಂಗೆಯನ್ನು ತದೆದಿಡುವ ಸಮರ್ಥ್ಯ ಮಹೆಶ್ವರನಿಗೆ ಒಬ್ಬನಿಗೇ ಸಾಧ್ಯವೆಂದು ಇದರಿಂದ ವಿದಿತವಾಯಿತು. ಸಮುದ್ರಮಥನದಲ್ಲಿ ಉದ್ಭವಿಸಿದ ಭಯಂಕರವಾದ ಹಾಲಾಹಲವೆಂಬ ವಿಷವನ್ನು ಅದು ಹರಡದಂತೆ, ತಾನೇ ನುಂಗಿಬಿಟ್ಟವನು ಮಹೇಶ್ವರನು. ಆ ವಿಷವು ಹೊಟ್ಟೆಗೆ ಸೇರದೆ ಮಹೇಶ್ವರನ ಕಂಠದಲ್ಲೇ ನಿಂತಿತು. ಆದ್ದರಿಂದ ಮಹೇಶ್ವರನು “ನೀಲಕಂಠ” \(ವಿಷಕಂಠ\) ನೆನ್ನಿಸಿಕೊಂಡನು.

ಬ್ರಹ್ಮನಿಗೆ ನಾಲ್ಕು ಮುಖಗಳು. ಆದ್ದರಿಂದ ಬ್ರಹ್ಮನನ್ನು “ಚತುರ್ಮುಖ” ಎಂದೂ “ನಾಲ್ಮುಖ”ಎಂದೂ ಹೆಸರಾಗಿದೆ.

ಲಕ್ಷ್ಮೀಪತಿಯಾದ ನಾರಾಯಣನೇ ಪರಮಪುರುಷನೆಂದೂ “ಪರಮ”ನೆಂದೂ, ಆದ್ದರಿಂದ ಅವನನ್ನು “ಶೇಷಿ”ಯಂದೂ, ಉಳಿದ ಎಲ್ಲರೂ “ಶೇಷ”ರೆಂದೂ ಹೇಳುವುದು ಒಂದು ತಾತ್ತ್ವಿಕ ಧಾಟಿ. ಇದೇ “ಶೇಷ-ಶೇಷೀ” ಭಾವ ಎಂಬುದು. ಶ್ರೀಮನ್ನಾರಾಯಣನೇ ಶಾಶ್ವತವಾದವನು, ಅವನನ್ನು ಮಿಕ್ಕೆಲ್ಲರೂ ಆಶ್ರಯಿಸಬೇಕು. ಈ ಕಾರಣದಿಂದ ಬ್ರಹ್ಮನೂ, ಮಹೇಶ್ವರನೂ ನಾರಾಯಣನನ್ನೂ ಏರುಕಂಠದಿಂದ ಹೊಗಳುವುದು.

ತಾತ್ವಿಕರ ದೃಷ್ಟಿಯಲ್ಲಿ ಹಯಗ್ರೀವ, ಚತುರ್ಮುಖ ಬ್ರಹ್ಮರೂ ಅವತಾರಗಳಲ್ಲ-ನಿತ್ಯ-ತತ್ವಾನ್ವೆಷಣೆಗಳಿಗೆ ಅವರ ಕರಣೆ ಒದಗಲು ತತ್ವದಲ್ಲಿ ನಿಶ್ಚಲತೆ ಒದಗಿ, ಪರತತ್ತ್ವವು-ದರ್ಶನದಲ್ಲಿ ದೃಢಗೊಳ್ಳಬಹುದು. \(ಹಯಶಿರೋಪಾಖ್ಯಾನ-ನಾಥಮುನಿಗಳ ಪ್ರವಚನ\)

ಇಲ್ಲಿ ಕೃಷ್ಣನ ವೃತ್ತಾಂತ ಬಂದಿದೆ. ಶಿಶುಪಾಲನಿಗೆ ರುಕ್ಮಿಣೀಯನ್ನು ಕೊಟ್ಟು ಮದುವೆ ಮಾಡಬೇಕೆಂದು ಎಲ್ಲವೂ ಸಿದ್ಧವಾಗಿ, ರುಕ್ಮಿಣಿ ತನ್ನ ಕುಲದೈವದ ಪೂಜೆಗೆಂದು ಊರಹೊರಗಿನ ದೇವಾಲಯಕ್ಕೆ ಬಂದು, ಅಲ್ಲಿಂದ ಹೊರಕ್ಕೆ ಹೊರಟಾಗ ಬಲಾತ್ಕಾರವಾಗಿ ಅವಳನ್ನು ಕೃಷ್ಣನು ತನ್ನ ರಥದಲ್ಲಿ ಕುಳ್ಳಿರಿಸಿಕೊಂಡು ವೇಗವಾಗಿ ಹೊರಟನು. ದಾರಿಯಲ್ಲಿ ಅವನ ರಥವನ್ನು ಅಡ್ಡಗಟ್ಟಿ ಯುದ್ಧಕ್ಕೆ ನಿಂತ ದೊಡ್ಡ

೯

ಶತ್ರು ಸೈನ್ಯವನ್ನು ಕೃಷ್ಣನೊಬ್ಬನೆ ಎದುರಿಸಿ ಹೋರಾಡಿದನು. ಅವನ ಸಾಮರ್ಥ್ಯವನ್ನು ಕಣ್ಣಾರೆ ಕಂಡವರಿದ್ದಾರೆ ಎನ್ನುತ್ತಾರೆ ಆೞ್ವಾರರು. ಇತರರೂ ಅವರ ಮಾರ್ಗವನ್ನು ಅನುಸರಿಸಿ ನಡೆದು ಕೃತಾರ್ಥರಾಗಬೇಕೆಂಬುದೇ ಆೞ್ವಾರರ ಆಶಯ.

೬.ಪೊಲ್ಲಾವಡಿವುಡೈಪ್ಪೇಯ್ ಚ್ಚಿತುಂಜಪ್ಪುಣರ್ ಮುಲೈವಾಯ್ ಮಡುಕ್ಕ

ವಲ್ಲಾನೈ, ಮಾಮಣಿ ವಣ್ಣನೈ ಮರುವುಮಿಡಮ್ ನಾಡುದಿರೇಲ್

ಪಲ್ಲಾಯಿರಮ್ ಪೆರುನ್ದೇವಿಮಾರೊಡು ಪಾಪಮೆಱಿತುವರೈ

ಎಲ್ಲಾರುಮ್ ಶೂೞಚ್ಚಿಜೂಸನತ್ತೆಯಿರುನ್ದಾನೈಕ್ಕಣ್ಡಾರುಳರ್

ಪೊಲ್ಲಾ= ಕೆಟ್ಟ \(ದುಷ್ಟ\) ವಡಿವು= ರೂಪವನ್ನು, ಉಡೈ= ಉಳ್ಳ, ಪೇಯ್ ಚ್ಚಿ= ರಾಕ್ಷಸಿಯು, ತುಂಜ= ಮಡಿಯುವಂತೆ, ಪುಣರ್= ಮಾಡುವುದಕ್ಕಾಗಿ, ಮುಲೈ= \(ಅವಳ\)ಮೊಲೆಗೆ, ವಾಯ್=ಬಾಯಿ ಹಚ್ಚಿ, ಮಡುಕ್ಕವಲ್ಲಾನೈ=\(ಹಾಲು\) ಕುಡಿಯಬಲ್ಲವನನ್ನು, ಮಾ= ಅದ್ವಿತೀಯವಾದ, ಮಣಿ=ಇಂದ್ರನೀಲಮಣಿಯ, ವಣ್ಣನೈ=ಬಣ್ಣದವನನ್ನು, ಮರುವುಮ್= ಅವನೊಡನೆ ಒಂದಾಗುವ\(ಅವನನ್ನು ಸೇರುವ\), ಇಡಮ್= ಸ್ಥಳವನ್ನು, ನಾಡುದಿರ್= ಹುಡುಕುವಿರಾ? ಏಲ್= \(ನಿಮಗೆ\)ಸ್ವಾಗತ, ಪಲ್= ಹಲವು, ಆಯಿರಮ್=ಸಾವಿರ, ಪೆರು= ಹಿರಿಮೆಯ, ದೇವ್ಮಾರೋಡು= ದೇವಿಯರೊಡನೆ, ಪೌವ= ಸಮುದ್ರವು, ಎಱಿ= ಬಡಿಯುವ, ತುವರೈ= ದ್ವಾರಕೆಯಲ್ಲಿ, ಎಲ್ಲಾರುಮ್= ಅಷ್ಟು ಜನರೂ, ಶೂೞ= ಕೂಡಿ, ಜ್ಞಾಸನತ್ತೇ= ಸಿಂಹಾಸನದ ಮೇಲೆ, ಇರುನ್ದಾನೈ= ಕುಳಿತಿದ್ದವನನ್ನು, ಕಣ್ಡಾರ್= ಕಂಡವರು, ಉಳರ್= ಇದ್ದಾರೆ.

ದುಷ್ಟ ರೂಪವನ್ನುಳ್ಳ ರಾಕ್ಷಸಿಯು ಮಡಿಯುವಂತೆ ಮಾಡುವುದಕ್ಕಾಗಿ ಅವಳ ಮೊಲೆಗೆ ಬಾಯಿಹಚ್ಚಿ ಹಾಲು ಕುಡಿಯ ಬಲ್ಲವನನ್ನು ಅದ್ವಿತೀಯವಾದ ಇಂದ್ರನೀಲಮಣಿಯ ಬಣ್ಣದವನನ್ನು ಸೇರುವ ಸ್ಥಳವನ್ನು ಹುಡುಕುತ್ತಿರುವಿರಾ? ನಿಮಗೆ ಸ್ವಾಗತ. ಹಲವು ಸಾವಿರ ಸಂಖ್ಯೆಯ ದೇವಿಯರೊಡನೆ ಸಮುದ್ರವು ಅಪ್ಪಳೀಸುವ ದ್ವಾರಕೆಯಲ್ಲಿ ಅಷ್ಟು ಜನರೂ ಕೂಡಿ ಸಿಂಹಾಸನದ ಮೇಲೆ ಆಸೀನನಾದವನನ್ನು ಕಂಡವರು ಇದ್ದಾರೆ.

೧೦

ದುಷ್ಟ ರೂಪಿಣಿಯಾದ ರಾಕ್ಷಸಿ ಪೂತನಿ. ಅವಳೂ ಕಂಸನಿಂದ ಪ್ರೇರಿತಳಾಗಿ ಬಹಳ ಎಳೆಯ ಮಕ್ಕಳನ್ನೆಲ್ಲಾ ಅವಕ್ಕೆ ವಿಷದ ಹಾಲನ್ನೂಡಿಸಿ ಕೊಲ್ಲುತ್ತಾ ಬಂದಳು. ಗೋಕುಲದಲ್ಲಿ ಶ್ರೀಕೃಷ್ಣನನ್ನು ಎತ್ತಿಕೊಂಡು ಹಾಲನ್ನೂಡಿಸಲು ಯತ್ನಿಸಿದಾಗ ಅವಳ ಮೊಲೆಗೆ ಬಾಯಿಹಚ್ಚಿ ವಿಷದ ಹಾಲಿನೊಡನೆ ಅವಳ ಪ್ರಾಣವನ್ನೂ ಹೀರಿದ ಅದ್ಭುತಕಾರಿ ಕೃಷ್ಣ.

ಕೃಷ್ಣನ ಮೈಬಣ್ಣ ವಿಶಿಷ್ಟ ರೀತಿಯದು. ಇಂದ್ರನೀಲಮಣಿಯ ಬಣ್ಣದ್ದು. ಆದ್ದರಿಂದ ಅವನು “ಮಣಿವಣ್ಣನು”

ನರಕಾಸುರನನ್ನು ವಧಿಸಿದ ಬಳಿಕ ಅವನು ಸೆರೆಯಲ್ಲಿಟ್ಟಿದ್ದ ಹದಿನಾರು ಸಾವಿರ ರಾಜಪುತ್ರಿಯರನ್ನು ಸೆರೆಯಿಂದ ಪಾರುಮಾಡಿದನು ಕೃಷ್ಣ. ಆ ರಾಜಪುತ್ರಿಯರು ತಮ್ಮನ್ನು ಬಂಧನದಿಂದ ಬಿಡಿಸಿದವನನ್ನೇ ಕೃತಜ್ಞತೆಯಿಂದ ವರಿಸಿದರು. ಅವರೆಲ್ಲರನ್ನೂ ಕೃಷ್ಣನು ದ್ವಾರಕೆಗೆ ಕರೆತಂದು ಯಥೋಕ್ತವಾಗಿ ಅಲ್ಲಿ ಮದುವೆಯಾದನು.

ದ್ವಾರಕೆಯನ್ನು ಸಮುದ್ರಮಧ್ಯದಲ್ಲಿ ಕಟ್ಟಿದ್ದರಿಂದ, ಅದನ್ನು ಸಮುದ್ರದ ಅಲೆಗಳು ಬಿಡದೆ ಅಪ್ಪಳಿಸುತ್ತಲೇ ಇರುತ್ತವೆ.

೭.ವೆಳ್ಳೈವಿಳಿಶಙ್ಗು ವೆಂಜುಡರ್ ತಿರುಚ್ಚಕ್ಕರಮ್ ಏನ್ದಕೈಯನ್

ಉಳ್ಳವಿಡಮ್ ವಿನವಿಲ್ ಉಮಕ್ಕಿಱೈವಮ್ಮಿನ್ ಶುವಡುರೈಕ್ಕೇನ್

ವೆಳ್ಳೈಪ್ಪುರವಿಕ್ಕೂರಕ್ಕೂ ವೆಲ್ ಕ್ಕೊಡಿತ್ತೇರ್ಮಿಶೈ ಮುನ್ಬುನಿನ್ಱು

ಕಳ್ಳಪ್ಪಡೈತ್ತುಣೈಯಾಹಿ ಪ್ಪಾರಕತಙ್ಕೈಶೆಯ್ಯಕ್ಕಣ್ಡಾರುಳರ್

ವೆಳ್ಳೈ ವಿಳಿ= ಬಿಳುಪಿನಲ್ಲಿ ಬಿಳುಪೆನ್ನಿಸಿದ, ಶಙ್ಗು= ಶಂಖವನ್ನೂ, ವೆಮ್=ತೀಕ್ಷ್ಣವಾದ, ಶುಡರ್= ಪ್ರಕಾಶವನ್ನುಳ್ಳ, ತಿರು= ಪವಿತ್ರವಾದ, ಚಕ್ಕರಮ್= ಚಕ್ರವನ್ನು, ಏನ್ದ= ಧರಿಸಿರುವ, ಕೈಯನ್= ಕೈಯವನಾದ ಸ್ವಾಮಿಯು, ಉಳ್ಳ= ಇರುವ, ವಿಡಮ್= ಸ್ಥಳವನ್ನು, ವಿನವಿಲ್= ಕೇಳುವಿರಾದರೆ, ವಮ್ಮೀನ್= ಬನ್ನಿ, ಉಮಕ್ಕು= ನಿಮಗೆ, ಇಱೈ=ಉತ್ತರವನ್ನೂ, ಶುವಡು= ಉಪಾಯವನ್ನೂ\(ಗುರುತನ್ನೂ\) ಉರೈಕ್ಕೇನ್= ಹೇಳುತ್ತೇನೆ. ವೆಳ್ಳೈ= ಬಿಳಿಯ ಬಣ್ಣದ, ಪುರವಿ= ಕುದುರೆಗಳನ್ನೂ, ಕುರಕ್ಕು= ಕಪಿಯ, ವೆಲ್=ಬಿಳಿಯ, ಕೊಡಿ= ಧ್ವಜವನ್ನೂ ಉಳ್ಳ, ತೇರ್= ತೇರಿನ

೧೧

ಮಿಶೈ= ಮುಂಭಾಗದಲ್ಲಿ, ಮುನ್ಬು= ಮುಂದುಗಡೆ ನಿನ್ಱು=ನಿಂತುಕೊಂಡು, ತುಣೈ= ಸಹಾಯಕನು \(ಜೊತೆಗಾರ\), ಆಹಿ=ಆಗಿ, ಕಳ್ಳಮ್=ವಂಚನೆ, ಮೋಸಗಳಿಂದ ಕೂಡಿದ, ಪಡೈ= ಸೈನ್ಯವುಳ್ಳ, ಪಾರದಮ್= ಮಹಾಭಾರತ ಯುದ್ಧವನ್ನು, ಶೆಯ್ಯ=ನಡಸುತ್ತಿರುವುದನ್ನು, ಕಣ್ಡಾರ್= ಪ್ರತ್ಯಕ್ಷವಾಗಿ ಕಂಡವರು, ಉಳರ್= ಇದ್ದಾರೆ.

ಅಚ್ಚ ಬಿಳುಪಾದ ಶಂಖ್ಹವನ್ನೂ ತೀಕ್ಷ್ಣವಾದ ಪ್ರಕಾಶವನ್ನುಳ್ಳ ಪವಿತ್ರವಾದ ಚಕ್ರವನ್ನೂ ಕೈಗಳಲ್ಲಿ ಧರಿಸಿರುವ ಸ್ವಾಮಿ ಇರುವ ಸ್ಥಳವನ್ನು ಕೇಳುವಿರಾದರೆ ಬನ್ನಿ. ನಿಮಗೆ ಉತ್ತರವನ್ನೂ ಉಪಾಯವನ್ನೂ |\(ಹೆಗ್ಗುರುತನ್ನು\) ಹೇಳುತ್ತೇನೆ. ಬಿಳಿಯಬಣ್ಣದ ಕುದುರೆಗಳನ್ನೂ ಕಪಿಯ ಲಾಂಛನದ ಬಿಳಿಯ ಧ್ವಜವನನ್ನೂ ಉಳ್ಳ ರಥದ ಮುಂಭಾಗದಲ್ಲಿ ಮುಂದುಗಡೆಯೇ ನಿಂತುಕೊಂಡು \(ರಥಿಕನಿಗೆ\)ಸಹಾಯಕನಾಗಿ ವಂಚನೆ ಮೋಸಗಳಿಂದ ತುಂಬಿದ ಸೈನ್ಯವುಳ್ಳ ಮಹಾಭಾರತಯುದ್ಧವನ್ನು ನಡಸುತ್ತಿರುವುದನ್ನು ಪ್ರತ್ಯಕ್ಷವಾಗಿ ಕಂಡವರು ಇದ್ದಾರೆ.\(7\)

“ದೇವರು ಹೇಗಿದ್ದಾನೆ? ಅವನೆಲ್ಲಿದ್ದಾನೆ” ಎಂಬುದು ಜನರ ಸಾಮಾನ್ಯವಾದ ಪ್ರಶ್ನೆ. “ನಿಮ್ಮ ಪ್ರಶ್ನೆಗಳಿಗೆ ಉತ್ತರವನ್ನೂ, ದೇವರನ್ನು ಕಂಡುಕೊಳ್ಳುವ ಉಪಾಯವನ್ನೂ ಎಂದರೆ ಹೆಗ್ಗುರುತನ್ನು ತಿಳಿಸುತ್ತೇನೆ, ಬನ್ನಿ”- ಹೀಗೆ ಆೞ್ವಾರರು ಅವರನ್ನು ಆದರದಿಂದ ಕರೆಯುತ್ತಾರೆ. ಅಧರ್ಮ ನಡೆಯುವ ಕಡೆಗಲಲ್ಲೆಲ್ಲಾ ದುಷ್ಟರಿರುವ ಕಡೆಗಳಲೆಲ್ಲಾ ಅಧರ್ಮವನ್ನು ನಿರ್ಮೂಲ ಮಾಡುವುದಕ್ಕೂ ದುಷ್ಟರನ್ನು ನಿಗ್ರಹಿಸುವುದಕ್ಕೂ ಸಿದ್ಧವಾಗಿ ದೇವರಿದ್ದಾನೆ. ಒಂದು ಕೈಯಲ್ಲಿ ಶಂಖ್ಹವನ್ನೂ ಇನ್ನೊಂದು ಕೈಯಲ್ಲಿ ಚಕ್ರವನ್ನೂ ಹಿಡಿದು ಕಾದು ನಿಂತಿದ್ದಾನೆ. ಶಂಖದಿಂದ ದುಷ್ಟರಿಗೆ ಅಧರ್ಮಿಗಳಿಗೆ ಎಚ್ಚರಿಕೆ ಕೊಡುವುದಕ್ಕೆ. ಚಕ್ರದಿಂದ ಅವರನ್ನು ತರಿದು ಹಾಕುವುದಕ್ಕೆ. ಹೀಗೆ ಭಗವಂತನನ್ನು ಕಾಣಲು ಆಗದೆಂದರೆ, ಮಹಾಭಾರತ ಯುದ್ಧ ನಡೆದ ಕಾಲದಲ್ಲಿ ಅವನಿದ್ದ ರೀತಿಯನ್ನು ನೆನಪಿಗೆ ತಂದುಕೊಳ್ಳಬಹುದು. ಆಗ, ಬಿಳಿಯ ಬಣ್ಣದ ಕುದುರೆಗಳನ್ನು ಹೂಡಿದ್ದ, ಕಪಿಧ್ವಜವನ್ನು ಹಾರಿಸಿದ್ದ ಅರ್ಜುನನ ರಥದ ಮುಂಭಾಗದಲ್ಲಿ ಮುಂದುಗಡೆಯೇ ಅವನಿಗೆ ಸಾರಥಿಯಾಗಿ ಸಹಾಯಕನಾಗಿ ನಿಂತು ವಂಚನೆ ಮೋಸಗಳಿಂದ ತುಂಬಿದ್ದ ಸೈನ್ಯವನ್ನು ನಿರ್ಮೂಲನಗೊಳಿಸಿ ಧರ್ಮರಕ್ಷಣೆ ಮಾಡಿದ್ದನ್ನು ಕಣ್ಣಾರ ಕಂಡವರು ಇದ್ದಾರೆ. ಅವರ ಮಾತನ್ನು ನಂಬಿ, ದೇವರಲ್ಲೂ ನಂಬುಗೆಯಿಟ್ಟು ನಡೆದುಕೊಂಡರೆ, ಅವನು ನಮಗೂ ನಿಜವಾಗಿಯೂ ಬೆಂಬಲ ನೀಡುತ್ತಾನೆ. ನಮ್ಮ ಸಂಕಟವನ್ನು ನಿವಾರಿಸುತ್ತಾನೆ. ಕಪಟ ವಂಚನೆಗಳಿಂದ ನಮ್ಮನ್ನು ಪಾರು ಮಾಡುತ್ತಾನೆ. ಇದು ಸತ್ಯ- ಎನ್ನುತ್ತಾರೆ ಆೞ್ವಾರರು.

೧೨

೮.ನಾೞಿಹೈಕೂಱಿಟ್ಟುಕ್ಕಾತ್ತು ನಿನ್ಱ ಅರಶರ್ಹಳ್ ತಮ್ ಮುಹಪ್ಪೇ

ನಾೞಿಹೈಪೋಹಪ್ಪಡೈ ಪೊರುದವನ್ ದೇವಕಿತನ್ ಶಿಱುವನ್

ಆೞಿಕೊಣ್ಡನ್ ಱಿರವಿಮಱೈಪ್ಪ ಚಯದ್ದಿರತನ್ ತಲೈಯೈ

ಪಾೞಿಲುರುಳಪ್ಪಡೈಪೊರುದವನ್ ಪಕ್ಕಮೇ ಕಣ್ಡಾರುಳರ್

ನಾೞಿಹೈ= ಕಾಲವನ್ನು, ಕೂಱು= ವಿಭಾಗ, ಇಟ್ಟು= ಮಾಡಿಕೊಂಡು, ಕಾತ್ತು= ಕಾವಲಾಗಿ, ನಿನ್ಱ= ನಿಂತ, ಅರಶರ್ಹಳ್ ತಮ್= ರಾಜರುಗಓಳ, ಮುಹಪ್ಪೇ= ಎದುರಲ್ಲಿಯೇ, ನಾೞಿಹೈ= ಹೊತ್ತು, ಪೋಹ= ಹೋಗುವಂತೆ, ಪಡೈ= ತನ್ನ ಆಯುಧವನ್ನು, ಪೊರುದವನ್= ಜೋಡಿಸಿದವನೂ, ದೇವಕಿ ತನ್ =ದೇವಕಿಯ, ಶಿಱುವನ್=ಮಗನೂ\(ಇರುವುದೆಲ್ಲಿ ಎಂದರೆ\), ಅನ್ಱು= ಆ ದಿವಸ, ಆೞಿ= ಚಕ್ರಾಯುಧವನ್ನು, ಕೊಣ್ಡು= ಎತ್ತಿಕೊಂಡು, ಇರವಿ= ಸೂರ್ಯನನ್ನು, ಮಱೈಪ್ಪ= ಮರೆಮಾಡಲು, ಚಯತ್ತಿರತನ್= ಜಯದ್ರಥನ ,ತಲೈಯೈ= ತಲೆಯನ್ನು, ಪಾೞಿಲ್= ಸ್ನಾನಘಟ್ಟದಲ್ಲಿ \(ನದಿಯ ತೀರದಲ್ಲಿ\), ಉರುಳ= ಬೀಳುವಂತೆ, ಪಡೈ= ಆಯುಧವನ್ನು, ಪೊರುದವನ್= ಪ್ರಯೋಘಿಸಿದವನ, ಪಕ್ಕಮೇ= ಮಗ್ಗುಲಲ್ಲೇ, ಕಣ್ಡಾರ್= ಕಂಡವರು, ಉಳರ್= ಇದ್ದಾರೆ.

ಕಾಲವನ್ನು ವಿಭಾಗಮಾಡಿಟ್ಟುಕೊಂಡು ಕಾವಲಾಗಿ ನಿಂತ ರಾಜರುಗಳ ಎದುರಲ್ಲಿಯೇ ಹೊತ್ತು ಹೋಗುವಂತೆ ತನ್ನ ಆಯುಧವನ್ನು ಜೋಡಿಸಿದವನೂ ದೇವಕಿಯ ಮಗನೂ\(ಇರುವುದೆಲ್ಲಿ ಎಂದರೆ\), ಆ ದಿವಸ ಚಕ್ರಾಯುಧವನ್ನು ಎತ್ತಿಕೊಂಡು ಸೂರ್ಯನನ್ನು ಮರೆಮಾಡಲು, ಜಯದ್ರಥನ ತಲೆಯನ್ನು ಸ್ನಾನಘಟ್ಟದಲ್ಲಿ\(ನದಿಯತೀರದಲ್ಲಿ\) ಬೀಳುವಂತೆ ಆಯುಧವನ್ನು ಪ್ರಯೋಗಿಸಿದವನ ಮಗ್ಗುಲಲ್ಲೇ ಕಂಡವರು ಇದ್ದಾರೆ.\(8\)

ಮಹಾಭಾರತ ಯುದ್ಧದ ಹದಿಮೂರನೆಯ ದಿನ. ಅರ್ಜುನನ ಮಗ ಅಭಿಮನ್ಯು ಚಕ್ರವ್ಯೂಹದಲ್ಲಿ ನುಗ್ಗಿ ಬಹಳ ಪರಾಕ್ರಮದಿಂದ ಯುದ್ಧಮಾಡಿದ. ಬಳಿಕ ಹಿಂದಿರುಗಿ ಬರುವುದನ್ನು ತಿಳಿಯದಯೇ, ಹಲವಾರು ನುರಿತವೀರರಿಂದ ಸುತ್ತುವರಿಯಲ್ಪಟ್ಟು ಏಕಾಂಗಿಯಾಗಿಯೇ ಅವನು ಯುದ್ಧ ಮಾಡುತ್ತಾ ಜಯದ್ರಥನಿಂದ ಹತನಾದ ದಿನ ಅದು. ಈ ವಿಷಯ ಅರ್ಜುನನಿಗೆ ತಡವಾಗಿ ತಿಳಿಯಿತು. ಅಂದು ಅವನು ನಿವಾತ

೧೩

ಕವಚರನ್ನು ಅಡಗಿಸಲು ಬಹಳ ದೂರ ಹೋಗಲೇಬೇಕಾಗಿತ್ತು. ಹೋಗಿದ್ದ ಮಗನ ಮರಣವಾರ್ತೆಯನ್ನು ತಿಳಿದ ಕೂಡಲೇ ಅರ್ಜುನನಿಗೆ ಬಹಳ ಸಂಕಟವಾಯಿತು. ಕಡುಕೋಪ ಬಂತು. ಆ ಕ್ಷಣದಲ್ಲಿ ಶಪಥ ಮಾಡಿಬಿಟ್ಟ, “ನನ್ನ ಮಗನನ್ನು ಕೊಂದವನ ತಲೆಯನ್ನು ನಾಳೆಯದಿನ ಸೂರ್ಯಾಸ್ತದೊಳಗೆ ತೆಗೆದುಬಿಡುತ್ತೇನೆ. ಇಲ್ಲವಾದರೆ, ಅಗ್ನಿಪ್ರವೆಶ ಮಾಡುತ್ತೇನೆ.”ಇದರಿಂದ ದುರ್ಯೋಧನನ ಕಡೆಯವರಿಗೆಲ್ಲ ಸಂತೋಷವಾಯಿತು. ಹೇಗಾದರೂ ಮಾಡಿ ಆ ರಾತ್ರಿ ಮತ್ತು ಮರುದಿನದ ಸೂರ್ಯಸ್ತದವರೆಗೆ ಜಯದ್ರಥನನ್ನು ಅರ್ಜುನನಿಂದ ಕಾಪಾಡಿಬಿಟ್ಟರೆ ಅರ್ಜುನ ತಾನಾಗಿ ಸಾಯುವನು. ಇದರಿಂದ ತಮಗೆ ಮೇಲಾಗುವುದುದೆಂದು ಯೋಚಿಸಿದರು. ಒಂದು ಆಳವಾದ ಕಂದಕದಲ್ಲಿ ಜಯದ್ರಥನನ್ನು ಬಚ್ಚಿಟ್ಟರು. ಆ ರಾತ್ರಿ ಮತ್ತು ಮರುದಿನದ ಸಂಜೆಯವರೆಗೆ ಕಾಲವನ್ನು ತಮ್ಮತಮ್ಮಲ್ಲಿ ಹಂಚಿಟ್ಟುಕೊಂಡು ದ್ರ್ಯೋಧನಾದಿಗಳುಕ್ ಕಾವಲು ನಿಂತರು. ರಾತ್ರಿ ಕಳೆಯಿತು. ಬೆಳಕು ಹರಿಯಿತು. ಹಾಗೆಯೇ ಹೊತ್ತು ಕಳೆಯುತ್ತಾ ಬಂತು. ಅರ್ಜುನನಿಗೆ ಜಯದ್ರಥನ ಸುಳಿವು ಸಿಕ್ಕಲೇ ಇಲ್ಲ. ಆಗ ಅವನ ಸಾರಥಿಯೂ ಬೆಂಬಲಿಗನೂ ಆದ ಕೃಷ್ಣನು ಒಂದು ಚಮತ್ಕಾರವನ್ನು ನಡಸಿದ. ತನ್ನ ಚಕ್ರಾಯುಧವನ್ನು ಸೂರ್ಯನಿಗೆ ಅಡ್ಡವಾಗಿ ಇರಿಸಿದ. ಎಲ್ಲರಿಗೂ ಸೂರ್ಯಸ್ಯವಾದಂತೆಯೇ ತೋರಿತು. ಅರ್ಜುನನು ತನ್ನ ಶಪಥವನ್ನು ಸಾಧಿಸಲಾರದೆ ಅಗ್ನಿಪ್ರವೇಶಕ್ಕೆ ಅಣಿಮಾಡಿಕೊಳ್ಳೂತ್ತಿದ್ದ. ಸಮ್ಜೆಯಾಯಿತಲ್ಲ ಇನ್ನು ತನಗೇನು ಭಯ ಎಂದು ಜಯದ್ರಥನು ತನ್ನ ಗೋಪ್ಯಸ್ಥಳದಿಂದ ಅರ್ಜುನನ ಅಗ್ನಿಪ್ರವೆಶವನ್ನು ನೋಡಿ ನಲಿಯಲು ಹೊರಕ್ಕೆ ಬಂದ. ಕೂಡಲೇ ಕೃಷ್ಣನು ಅರ್ಜುನನಿಗೆ ಆಜ್ಞೆಮಾಡಿದನು: “ಬೇಗ ಅಸ್ತ್ರವನ್ನು ತೊಡು. ಜಯದ್ರಥನ ತಲೆಯನ್ನು ಛೇದಿಸುವಂತೆಯೂ ಅದನ್ನು ಹಾಗೆಯೇ ಎತ್ತಿಕೊಂಡು ಹೋಗುವಂತೆಯೂ ನದಿಯ ತೀರದಲ್ಲಿ ಸಾಯಂಕಾಲದ ಅರ್ಘ್ಯವನ್ನು ಕೊಡಲೋಸ್ಕರ ಸಿದ್ಧವಾಗಿದ್ದ ಅವನ ತಂದೆಯ ಬೊಗಸೆಯಲ್ಲಿ ಅದನ್ನು ಹಾಕುವಂತೆಯೂ ಅದನ್ನು ಅಭಿಮಂತ್ರಿಸು.” ಅರ್ಜುನ ಹಾಗೆಯೇ ಸಿದ್ಧನಾದ ಕೂಡಲೇ ಕೃಷ್ಣನು ತನ್ನ ಚಕ್ರಾಯುಧವನ್ನು ಹಿಂದಕ್ಕೆ ತೆಗೆದುಕೊಂಡುಬಿಟ್ಟನು. ಆಗ ಸೂರ್ಯ ಮುಳುಗುವುದಕ್ಕೆ ಎರಡು ಘಳೀಗೆ ಉಳಿದಿತ್ತು. ಎಲ್ಲರೂ ಕಂಡು ಬೆರಗಾದರು. ಆ ವೇಳೆಗೆ ಅರ್ಜುನನ ಅಂಬು ಜಯದ್ರಥನ ತಲೆಯನ್ನು ಕತ್ತರಿಸಿಕೊಂಡು ಹೋಗಿ ಸರಿಯಾಗಿ ಅವನ ತಂದೆಯ ಬೊಗಸೆಯಲ್ಲಿ ಹಾಕಿತು. ಹಿಂದುಮುಂದು ನೋಡದೆ ಅದನ್ನು ಅವನು ಕೆಳಕ್ಕೆ ಕೆಡವಿದನು. “ನನ್ನ ಮಗನ ತಲೆಯನ್ನು ಯಾರು ನೆಲಕ್ಕೆ ಬೀಳಿಸುತ್ತಾರೋ ಅವನ ತಲೆ ಸಾವಿರ ಹೋಳಾಗಲಿ” ಎಂಬ ಅವನ ಮಾತು ಅವನಿಗೇ ಫಲಿಸಿತು. ಶ್ರೀಕೃಷ್ಣನ ಈ ಚಮತ್ಕಾರದಿಂದ ಅರ್ಜುನ ಉಳಿದುಕೊಂಡ. ಇದು ಈ ಪಾಶುರದಲ್ಲಿ ಬರುವ ಸಂದರ್ಭದ ಕತೆ.

ಮಹಾಭಾರತದ್ದು ನಿಜ ಆದರೂ ಕೋಟಿಸೂರ್ಯ/ಸಹಸ್ರ ಸೂರ್ಯರಂತೆ ಪ್ರಕಾಶಮಾನವಾದ ಚಕ್ರದಿಂದ ಕತ್ತಲಾಯಿತೆಂಬುದು ಸೋಜಿಗ. “ದೈವಸಂಕಲ್ಪ ಗುಪ್ತಗಾಮಿನಿ ಎಂಬುದಕ್ಕೆ ನಿದರ್ಶನ- ಅಭಿಮನ್ಯುವಿನ ಸಾವು.

ಮಮಪ್ರಾಣಾಹಿ ಪಾಂಡವಾಃ ಎಂಬುದನ್ನು ನರ-ನಾರಾಯಣಾವತಾರಿಕರು ಕೃಷ್ನಾರ್ಜುನರು ಎಂಬುದನ್ನು ದೃಢಪಡಿಸಿದೆ ಈ ನಿದರ್ಶನ.

ಆೞ್ವಾರರು ಹೇಳುತ್ತಾರೆ ವಿಸ್ಮಯಕಾರಕ ಚಾತುರ್ಯಗಳನ್ನು ತೋರಿಸುವ ಭಗವಂತನನ್ನು ಹುಡುಕುವಿರಾದರೆ, ಅವನು ಅರ್ಜುನನ ಮಗ್ಗುಲಲ್ಲೇ ಇರುವುದನ್ನು ಕಂಡವರು ಇದ್ದಾರೆ. ಅವರ ಮಾರ್ಗವನ್ನು ಅನುಸರಿಸಿ ಅವರಂತೆ

೧೪

ನೀವೂ ಭಗವಂತನನ್ನು ನೋಡಬಲ್ಲಿರಿ.

೯.ಮಣ್ಣುಮ್ ಮಲೈಯುಮ್ ಮಱಿಕಡಲ್ ಹಳುಮ್ ಮಟ್ರುಮ್ ಯಾವುಮೆಲ್ಲಾಮ್

ತಿಣ್ಣಮ್ ವಿೞುಙ್ಗಿಯುಮಿೞಾನ್ದ ದೇವನೈಚಿಕ್ಕೆನ ನಾಡುದಿರೇಲ್

ಎಣ್ಣಱಾಕರಿಯದೋರೇನಮಾಹಿಯಿರುನಿಲಮ್ ಪುಕ್ಕಿಡನ್ದೂ

ವಣ್ಣಕ್ಕರುಙ್ಗುವಿಲ್ ಮಾದರೋಡು ಮಣನ್ದಾನೈಕ್ಕಣ್ಡಾರುಳರ್

ಮಣ್ಣುಮ್= ಭೂಮಿಯನ್ನು, ಮಲೈಯುಮ್= ಪರ್ವತಗಳನ್ನು, ಮಱ=ಕೆಳಗು ಮೇಲಾಗುವ, ಕಡಲ್ ಹಳುಮ್= ಸಾಗರಗಳನ್ನೂ, ಮಟ್ರುಮ್= ಮತ್ತು\(ಮಿಕ್ಕ\), ಯಾವುಮ್= ಯಾವಯಾವುದು ಇದೆಯೋ, ಎಲ್ಲಾಮ್=ಅವೆಲ್ಲವನ್ನೂ, ತಿಣ್ಣಮ್=ನಿಶ್ಚಯವಾಗಿ, ವಿೞಿಙ್ಗಿ= ನುಂಗಿ ಹಾಕಿ, ಉಮಿೞ್ ನ್ದ= \(ಸಮಯ ಬಂದಾಗ\) ಹೊರಹಾಕಿದ, ದೇವನೈ= ದೇವನನ್ನು, ಚಿಕ್ಕೆನ= ದೃಢವಾಗಿ, ನಾಡುದಿರ್= ಹುಡುಕುತ್ತಿರುವಿರಾ? ಏಲ್= ಸ್ವಾಗತ, ಎಣ್ಣಱಾಕ್ಕೂ= ಯೋಚನೆಗೆ, ಅರಿಯದು= ಅಸಾಧ್ಯವಾದ, ಓರ್= ಒಂದು, ಓನಮ್ ಆಹಿ= ವರಾಹನಾಗಿ, ಪುಹುನ್ದು= ನೀರಿನಲ್ಲಿ ಒಳಹೊಕ್ಕು, ಇರುನಿಲಮ್= ನೀರಿನಲ್ಲಿ ಅಡಗಿರುವ ವಿಶಾಲವಾದ ಭೂಮಿಯನ್ನು, ಇಡನ್ದು= ಅದರ ಸ್ಥದಲ್ಲಿ ಇಟ್ಟು, ವಣ್ಣಮ್=ಸೊಬಗಿನಿಂದ ಕೂಡಿದ, ಕರು= ಕಪ್ಪಗಿರುವ, ಕುೞಲ್= ತಲೆಗೂದಲಿನ, ಮಾದರೋಡು= ಭೂದೇವಿಯೊಡನೆ, ಮಣನ್ದಾನೈ= ಲಗ್ನವಾದವನನ್ನು, ಕಣ್ಡಾರ್= ಕಂಡವರು, ಉಳರ್= ಇದ್ದಾರೆ.

ಭೂಮಿಯನ್ನು ಪರ್ವತಗಳನ್ನು ಕೆಳಗುಮೇಲಾಗುವ ಕಡಲುಗಳನ್ನು ಮತ್ತುಮಿಕ್ಕ ಏನೇನಿದೆಯೋ ಅದೆಲ್ಲವನ್ನು ನಿಶ್ಚಯವಾಗಿ ನುಂಗಿಬಿಟ್ಟು, \(ಸಮಯವೊದಗಿದಾಗ\) ಅವುಗಳನ್ನೆಲ್ಲಾ ಹೊರಹಾಕಿದ ದೇವರನ್ನು ದೃಢವಾಗಿ ಹುಡುಕುವಿರಾ? ನಿಮಗೆ ಸ್ವಾಗತ. ಯೋಚನೆಗೆ ಅಸಾಧ್ಯವಾದ ಒಂದು ವರಾಹ ರೂಪವನ್ನು ತಳೆದು ನೀರಿನಲ್ಲಿ ಒಳಹೊಕ್ಕು ನೀರಿನಲ್ಲಿ ಅಡಗಿರುವ ವಿಶಾಲವಾದ ಭೂಮಿಯನ್ನು ಅದರ ಸ್ಥಾನದಲ್ಲಿಟ್ಟು, ಸೊಬಗಿನ ಕರಿಯ ತಲೆಗೂದಲಿನ ಭೂದೇವಿಯೊಡನೆ ಲಗ್ನವಾದವನನ್ನು ಕಂಡವರು ಇದ್ದಾರೆ.\(9\)

ದೇವರು ಎಂಥವನು? ದೇವರನ್ನು ನೋಡಬಹುದೇ? ಈ ಪ್ರಶ್ನೆಗಳಿಗೆ ಇಲ್ಲಿ ಉತ್ತರ ದೊರಕುತ್ತದೆ. ದೇವರು ಅಪ್ರತಿಮ ಸಮರ್ಥ. ಅವನು ಸೃಷ್ಟಿಕರ್ತನೂ

೧೫

ಹೌದು, ಲಯಕರ್ತನೂ ಹೌ. ಲಯಕರ್ತನಾಗಿ ಭೂಮಿಯನ್ನು ಪರ್ವತಗಳನ್ನೂ ಭಯಂಕರ ರೂಪದಲ್ಲಿ ಕೆಳಗುಮೇಲಾಗಿ ಉರುಳುವ ಕಡಲುಗಳನ್ನೂ ಮಿಕ್ಕ ಎಲ್ಲವನ್ನೂ ಚಿಕ್ಕದು ದೊಡ್ಡದು ಎನ್ನದೆ ತಾನೇನುಂಗಿ ಬಿಡುತ್ತಾನೆ. ಎಲ್ಲವನ್ನೂ ತನ್ನ ಹೊಟ್ಟೆಯಲ್ಲಿ ಅಡಕಮಾಡಿ ಇಟ್ಟುಕೊಂಡಿರುತ್ತಾನೆ. ಆಗ ಎಲ್ಲೆಲ್ಲೂ ನೀರೇ ನೀರಾಗಿ ಇರುತ್ತದೆ. ನಿದ್ದೆ ಎಂಬುದನರಿಯೆ, ಸುಖಲೇಪವಿಲ್ಲೆನಗೆ ಸಜ್ಜನರ, ಭಕ್ತರ ನಿದ್ರೆಯ್ ಪರಮಾತ್ಮನಿಗೆ ಆರೋಪಿತ- ಎನ್ನುವರು. ಮನುಷ್ಯರಿಗೆ ಸುಷುಪ್ತಾವಸ್ಥೆಯಲ್ಲಿ ಆತ್ಮ-ಪರಮಾತ್ಮರ ಏಕೀಕರಣವೆನ್ನುವರು. ಪ್ರಳಯದಲ್ಲೂ ಮಾರ್ಕಂಡೇಯರಿಗೆ ದರ್ಶನ.ಇಂತೆಂದು ತಿಳಿಸುವನು.

ಬಹುಕಾಲ ಆ ಸ್ಥಿತಿಯೇ ಇರುವುದು. ಆಗ ದೇವರು ನೀರಿನ ಮೇಕೆ ಸಣ್ಣ ಶಿಶುವಿನ ರೂಪದ ತಳೆದು ಆಲದೆಲೆಯ ಮೇಲೆ ಮಲಗಿ ಯೋಗ ನಿದ್ರೆಯಲ್ಲಿರುತ್ತಾನೆ. ಅನಂತರ, ದೇವರು ಮತ್ತೆ ಸೃಷ್ಟಿ ಮಾಡಬೇಕೆಂಬ ಸಂಕಲ್ಪ ಮಾಡುತ್ತಾನೆ. ಆಗ, ಭಗವಂತ ತಾನು ಅಡಗಿಸಿ ಇಟ್ಟುಕೊಂಡಿರುವ ಸಮಸ್ತವಸ್ತುಗಳನ್ನೂ ಮತ್ತೆ ಹೊರಕ್ಕೆ ಹಾಕುತ್ತಾನೆ. ಇದೆಲ್ಲ ಭಗವಂತನಿಗೆ ಲೀಲೆ\! ಇದಕ್ಕೆ ನಿದರ್ಶನವೋ ಎಂಬಂತೆ ಇದೆ ಭಗವಂತನ ಆದಿವರಾಹ ಅವತಾರ. ಯಾರೂ ಎಣಿಸಲಾಗದಂಥ ವರಾಹರೂಪವನ್ನು ಭಗವಂತ ತಳೆದ. ಹಿರಣ್ಯಾಕ್ಷನೆಂಬ ದುಷ್ಟರಾಕ್ಷಸನನ್ನು ವಿಸ್ತಾರವಾದ ಈ ಭೂಮಿಯನ್ನು ಅಪಹರಿಸಿಕೊಂಡು ನೀರಿನೊಳಕ್ಕೆ ಇಳಿದು ಅದರಲ್ಲಿ ಎಲ್ಲಿಯೋ ಭೂಮಿಯನ್ನು ಅಡಗಿಸಿಬೊಟ್ಟನು. ಆಗ ಅವತಾರವೆತ್ತಿದ ಆದಿವರಾಹ ಮೂರ್ತಿ ನೀರಿನೊಳಗೆ ನುಗ್ಗಿ ಅಡಗಿಕೊಂಡಿದ್ದ ಹಿರಣ್ಯಾಕ್ಷನನ್ನು ಕೊಂದು, ಭೂಮಿಯನ್ನು ತನ್ನ ಕೋರೆದಾಡೆಗಳಿಂದ ಎತ್ತಿ ಮೇಲಕ್ಕೆ ತಂದು ಮತ್ತೆ ಅದರ ಸ್ಥಾನದಲ್ಲಿ ನೆಲೆಗೊಳಿಸಿದನು. ಈ ಉಪಕಾರವನ್ನು ಸ್ಮರಿಸಿ ಭೂದೇವಿ ಭಗವಂತನ್ನೇ ವರಿಸಿ ಮದುವೆಯಾದಳು. ಹಾಗೆ, ಭಗವಂತನನ್ನು ಕಣ್ಣಾರ ಕಂಡವರಿದ್ದಾರೆ. ಅವರ ಮಾತನ್ನು ನಂಬಿ, ದೃಢಭಕ್ತಿಯಿಂದ ದೇವರನ್ನು ಹುಡುಕಿದರೆ ದೇವರು ಖಂಡಿತವಾಗಿ ಕಾಣಿಸುವನು. ಇದಕ್ಕೆ ಸಂದೇಹವೇ ಇಲ್ಲ.

೧೦. ಕರಿಯ ಮುಹಿಱ್ ಪುರೈಮೇನಿಮಾಯಾನೈ ಕಣ್ಡ ಶುವಡುರೈತ್ತು

ಪುರವಿ ಮುಹಂಜೆಯ್ದು ಶೆನ್ನೆಲೋಙ್ಗಿ ವಿಳೈಕೞನಿಪ್ಪುದುವೈ

ತಿರುವಿಱ್ ಪೊಲಿ ಮಱೈವಾಣನ್ ಪಟ್ಟರ್ ಪಿರಾನ್ ಶೊನ್ನಮಾಲೈಪತ್ತುಮ್

ಪರವುಮನ ಮುಡೈಪ್ಪತ್ತರುಳ್ಳಾರ್ ಪರಮನಡಿ ಶೇರ್ ವರ್ ಹಳೇ

ಕರಿಯ= ಮಳೆಗಾಲದ, ಮುಹಿಲ್= ಮುಗಿಲಿನ, ಪುರೈ= ಹಾಗೆ, ಮೇನಿ= ಶರೀರವುಳ್ಳ, ಮಾಯನೈ= ಅದ್ಭುತಕಾರಿಯನ್ನು, ಕಣ್ಡ= ಪ್ರತ್ಯಕ್ಷವಾಗಿ ನೋಡಿದ, ಶುವಡು= ಹೆಗ್ಗುರುತನ್ನು, ಉರೈತ್ತು= ವಿವರಿಸಿ, ಪುರವಿ= ಕುದುರೆಯಂತೆ, ಮುಹಂ= ಮುಖವನ್ನು, ಶೆಯ್ದು= ಮಾಡಿಕೊಂಡು, ಶೆನ್ನೆಲ್= ಕೆಂಬತ್ತವು \(ಪೈರು\), ಓಙ್ಗಿ= ಎತ್ತರವಾಗಿ, ವಿಳೈ=ಬೆಳೆಯುವ, ಕೞನಿ= ಗದ್ದೆಗಳ, ಪುದುವೈ= ಶ್ರೀವಿಲ್ಲಿಪುತ್ತೂರಿನ, ತಿರುವಿಲ್= ಸೌಂದರ್ಯ\(ಐಶ್ವರ್ಯ\)ದಲ್ಲಿ, ಪೊಲಿ= ಬೆಳಗುತ್ತಿರುವ, ಮಱೈ= ವೇದವಿದ್ಯೆಯ, ವಾಣನ್=ಉದ್ಯೋಗ ನಡಸುವವರಾದ, ಪಟ್ಟರ್ ಪಿರಾನ್= ಹಿರಿಯಭಟ್ಟರು ವಿಷ್ಣುಚಿತ್ತರು\), ಶೊನ್ನ= ಹೇಳಿದ, ಮಾಲೈ=ಪಾಶುರಮಾಲೆ, ಪತ್ತುಮ್= ಹತ್ತನ್ನೂ, ಪರವುಮ್= ಹರಡುವ \(ಪ್ರಚುರಪಡಿಸುವ\), ಮನಮ್= ಮನಸ್ಸನ್ನು ಉಡೈ= ಉಳ್ಳ, ಪತ್ತರ್= ಭಕ್ತರಾಗಿ, ಉಳ್ಳಾರ್= ಇರುವವರು, ಪರಮನ್= ಪರಮನ, ಅಡಿ= ಪಾದಗಳನ್ನು ಶೇರ್ವರ್ ಹಳೇ= ಸೇರುವವರೇ ಆಗುತ್ತಾರೆ.

ಕಾರ್ಮುಗಿಲಿನ ಹಾಗೆ ದೇಹಕಾಂತಿಯುಳ್ಳ ಅದ್ಭುತಕಾರಿಯನ್ನು ಪ್ರತ್ಯಕ್ಷವಾಗಿ ಕಂಡ ಹೆಗ್ಗೆರುತನ್ನು ವಿವರಿಸಿ, ಕುದುರೆಯಂತೆ ಮುಖಮಾಡಿಕೊಂಡು, ಕೆಂಬತ್ತದ ಪೈರು ಎತ್ತರವಾಗಿ ಬೆಳೆಯುವ ಗದ್ದೆಗಳ ಶ್ರೀವಿಲ್ಲಿಪುತ್ತೂರಿನ ಸೊಬಗು ಸಿರಿಯಲ್ಲಿ ಬೆಳಗುತ್ತಿರುವ ವೇದವಿದ್ಯೆಯ ಉದ್ಯೋಗನಡಸುವ ಹಿರಿಯಭಟ್ಟರು ಹೇಳಿದ ಪಾಶುರಮಾಲೆ ಹತ್ತನ್ನೂ ಹರಡುವ ಇಚ್ಛೆಯುಳ್ಳ ಭಕ್ತರಾಗಿರುವವರು ಪರಮನ ಅಡಿಗಳನ್ನು ಸೇರುವವರೇ ಆಗುತ್ತಾರೆ. \(10\)

ಇದು ಈ ತಿರುಮೊೞಿಗೆ ಫಲಶ್ರುತಿ. ನೀಲಮೇಘಶ್ಯಾಮನೆಂದು ಅನ್ವರ್ಥನಾಮದ ಶ್ರೀಕೃಷ್ಣರೂಪಿಯಾದ ಭಗವಂತನು ಕೃಷ್ಣಾವತಾರದಲ್ಲೂ ಅವನ ಇತರ ಅವತಾರಗಳಲ್ಲೂ ವಿಸ್ಮಯ ತರುವ, ಅದ್ಭುತ ಕಾರ್ಯಗಳನ್ನು ನಡಸಿ ಜಗತ್ತಿಗೆ ತೋರಿಸಿದನಲ್ಲವೇ? ಅವುಗಳಲ್ಲಿ ಒಂದೊಂದೂ ಭಗವಂತನನ್ನು ಕಂಡುಕೊಳ್ಳುವುದಕ್ಕೆ ಹೆಗ್ಗುರುತು ಇದ್ದಂತೆ. ಭಗವದವತಾರಗಳನ್ನೂ ಅವುಗಳ ಹೆಗ್ಗಳಿಕೆಗಳನ್ನೂ ಮೇಲಿಂದ ಮೇಲೆ ಸ್ಮರಿಸುತ್ತಾ, ಹಾಡುತ್ತಾ ಹೊಗಳುತ್ತಾ ಬರುವುದರಿಂದ ಭಗವಂತನಲ್ಲಿ ಭಕ್ತಿಬೇರೂರುವುದು.

ಭಗವಂತನನ್ನೂ ಅವನ ಮಾಳ್ಕೆಯನ್ನೂ ಕಣ್ಣಾರ ಕಂಡು ನಲಿದವರು ಇದ್ದಾರೆ. ಅವನ ಮಗ್ಗುಲಲ್ಲೇ ಇದ್ದು ಸೇವೆ ನಡಸಿದವರಿದ್ದಾರೆ. ಅವನಿಂದ ಒತ್ತಾಸೆಪಡೆದವರಂತೂ ಹೇಳತೀರದಷ್ಟು ಮಂದಿ. ಅವರೆಲ್ಲರೂ ದೃಢಭಕ್ತರೇ. ಅವರ ಮಾತನ್ನು ನಂಬಬೇಕು. ನಂಬಿಕೆ ಹೊರತು ದೃಢವಾದ ಭಕ್ತಿನೆಲೆಗೊಳ್ಳುವುದಕ್ಕೆ ಅವಕಾಶವಿಲ್ಲ.

ಬೇರೂರಿದ ನಂಬಿಕೆಯಿಂದ, ನಿಚ್ಚಳ ಮನದಿಂದ, ಅನನ್ಯಭಕ್ತಿಯಿಂದ ದೇವರನ್ನು ಆಶ್ರಯಿಸಿದರೆ, ದೇವರ ಸಾನ್ನಿಧ್ಯ ಲಭಿಸುವುದು ನಿಶ್ಚಯ. ಆೞ್ವಾರರ ಹತ್ತುಪಾಶುರಗಳಲ್ಲಿ ಮೇಲಿನ ಅವಕಶಗಳೆಲ್ಲವೂ ದೊರಕುತ್ತವೆ. ಆ ಹತ್ತು ಪಾಶುರಗಳಲ್ಲಿಯೂ ದೇವರಿದ್ದಾನೆ. ಅವನನ್ನು ನೋಡಿದವರಿದ್ದಾರೆ. ಅವನನ್ನು ಕಂಡುಕೊಂಡವರಿದ್ದಾರೆ. ಅವನ ಅದ್ಭುತಲೀಲೆಗಳನ್ನು ನೋಡಿ, ತಿಳಿದು, ನಲಿದವರಿದ್ದಾರೆ-“ ಎಂದು ಒತ್ತಿಒತ್ತಿ ಹೇಳುವುದರಿಂದ ದೇವರಿದ್ದಾನೆ ಎಂಬುದರಲ್ಲಿ ನಂಬಿಕೆ ದೃಢಗೊಳ್ಳುತ್ತದೆ.

ದೇವರನ್ನು ಕಂಡ ಭಕ್ತರು ನಡೆದ ಹೆದ್ದಾರಿಯನ್ನೇ ಒಮ್ಮಾನದಿಂದ ಅನುಸರಿಸಿದರೆ, ನಮಗೂ ಭಗವಂತನ ಸಂದರ್ಶನ ಲಭಿಸುವುದರಲ್ಲಿ ಸಂದೇಹವಿಲ್ಲ. ಅಲ್ಲದೆ, ನಾವು ಪಡೆದುಕೊಂಡ ಭಗವದ್ಭಕ್ತಿಯನ್ನು ಆ ಮಾರ್ಗವನ್ನು ಇತರರಲ್ಲಿ ಧೈರ್ಯವಾಗಿ ಹರಡಬಹುದು. ಇತರರನ್ನೂ ಭಗವಂತನತ್ತ

೧೭

ನಡಸಬಹುದು. ಪಾಶುರಗಳಲ್ಲಿ ಹೆಗ್ಗೆರುತುಗಳನ್ನು ಹೇಳಿರುವುದರ ಉದ್ದೇಶವೇ ಇದು.

ಕೆಂಬತ್ತದ ಗದ್ದೆಗಳ ಸೊಬಗಿನ ಸಿರಿಯಿಂದ ಶೋಭಿಸುವ ಶ್ರೀವಿಲ್ಲಿಪುತ್ತೂರಿನಲ್ಲಿ ಸ್ವಾಮಿ ವಟಪತ್ರಶಾಯಿಯ ನಿತ್ಯಸೇವೆ ಮಾಡುವ ವೇದವಿದ್ಯೆಯನ್ನು ಪ್ರಚುರಪಡಿಸುವ, ವಿನಯಸಂಪನ್ನರಾದ, ಹಿರಿಯ ಭಟ್ಟರಾದ ಪೆರಿಯಾೞ್ವಾರರು ಭಕ್ತಿಪರವಶರಾಗಿ ಹಾಡಿರುವ ಈ ಪಾಶುರಮಾಲಿಕೆಯನ್ನು ತಿಳಿದು, ಹರಡುವ ಬಕ್ತರೆಲ್ಲರೂ “ಪರಮ”ನ ಅಡಿಗಳನ್ನು ಸೇರುತ್ತಾರೆ. ಇದೇ ಭಕ್ತಿಯ ಸದಾಶಯ. ಇದೇ ಭಕ್ತಿಯ ಗುರಿ ಮತ್ತು ಇದೇ ಭಕ್ತಿಯ ಅಂತಿಮ ಫಲ.

“ಕುದುರೆಯಂತೆ ಮುಖ ಮಾಡಿಕೊಂಡು” ಎಂಬುದಕ್ಕೆ “ತಲೆಯನ್ನು ತಗ್ಗಿಸಿಕೊಂಡು” ಎಂದರೆ “ನಮ್ರತೆಯಿಂದ ಕೂಡಿ” ಎಂದು ಅರ್ಥ ಬರುತ್ತದೆ.

ಅಡಿಯ ನಡೆ:......................... ನಾನ್ದಕಮ್, ಕೊಲೈ, ತೋಯಮ್, ನೀರೇಱು, ಪೊಲ್ಲಾ, ವೆಳ್ಳೈ, ನಾೞಿಹೈ, ಮಣ್ \(ಅಮಲ್ಬಾ\)

೧೮

**ಶ್ರೀಃ**

**ಶ್ರಿಯೈ ನಮಃ**

**ನಾಲ್ಕನೆಯ ದಶಕ, ಎರಡನೆಯ ತಿರುಮೊೞಿ ಅಲಮ್ಬಾವೆರುಟ್ಟಾ**

೧.ಅಲಮ್ಬಾ ವೆರುಟ್ಟಾಕ್ಕೊನ್ಱು ತಿರಿಯುಮರಕ್ಕರೈ

ಕುಲಮ್ಬಾಱ್ ಪಡುತ್ತು ಕುಲವಿಳಕ್ಕಾಯ್ ನಿನ್ಱ ಕೋನ್ ಮಲೈ

ಶಿಲಮ್ ಬಾರ್ಕ್ಕವನ್ದು ತೆಯ್ವ ಮಹಳಿರ್ ಹಳಾಡುಮ್ ಶೀರ್

ಶಿಲಮ್ ಬಾಱುಪಾಯುನ್ದೆನ್ ಱಿರುಮಾಲಿರುಂಜೋಲೈಯೇ

ಅಲಮ್ಬಾ= ಅಲೆದಾಡಿಸಿ, ವೆರುಟ್ಟಾ= ಹೆದರಿಸ ಬೆದತಿಸಿ, ಕೊನ್ಱು= ಕೊಲ್ಲುವಂಥ, ತಿರಿಯುಮ್= ತಿರುಗಾಡಿಕೊಂಡಿದ್ದ, ಅರಕ್ಕರೈ= ರಾಕ್ಷಸರ, ಕುಲಮ್= ವಂಶವನ್ನು, ಪಾಱ್ ಪಡುತ್ತು= ನಾಶಪಡಿಸಿ, ಕುಲಮ್= \(ತನ್ನ\) ಕುಲದ, ವಿಳಕ್ಕಾಯ್= ಬೆಳಕಾಗಿ \(ದೀಪವಾಗಿ\), ನಿನ್ಱ= ಇರುವ, ಕೋನ್= ಸ್ವಾಮಿಯ, ಮಲೈ= ಬೆಟ್ಟವು, ಶಿಲಮ್ಬು= ಕಾಲಿನ ಗೆಜ್ಜೆಗಳು, ಆರ್ಕ್ಕ= ಸದ್ದುಮಾಡುತ್ತಿರುವಂತೆ, ವನ್ದು= ಬಂದು, ದೆಯ್ ವ ಮಹಳಿರ್ಹಳ್= ದೇವತಾಸ್ತ್ರೀಯರು, ಆಡುಮ್= ಜಲಕ್ರೀಡೆಯಾಡುವ, ಶೇರ್= ಹಿರಿಮೆಯನ್ನುಳ್ಳ, ಶಿಲಂಬಾಱು= ಶಿಲಂಬಾರು ಎಂಬ ನದಿ, ಪಾಯುಮ್= ಹರಿಯುವ, ತೆನ್= ಸುಂದರವಾದ, ತಿರುಮಾಲ್= ಲಕ್ಷ್ಮೀಪತಿಯು, ಇರುಮ್= ಇರುವ, ಶೋಲೈಯೇ= \(ಹೂದೋಟ\), ಶೋಲೈ ಎಂಬುದೇ \(ತಿರುಮಾಲಿರುಂಜೋಲೈಮಲೈ ಎಂಬುದೇ\)

ಹೆದರಿಸಿ ಬೆದರಿಸಿ ಅಲೆದಾಡಿಸಿ ಕೊಂದು ಹಾಕುವ ಸ್ವಭಾವದ ತಿರುಗಾಡಿಕೊಂಡಿರುವ ರಾಕ್ಷಸರ ವಂಶವನ್ನೇ ನಿರ್ಮೂಳಪಡಿಸಿ ತನ್ನ ಕುಲಕ್ಕೆ ದೀಪವಾಗಿ ನೆಲಸಿರುವ ಸ್ವಾಮಿಯ ಬೆಟ್ಟವು ಕಾಲಿನಗೆಜ್ಜೆಗಳು ಸದ್ದುಮಾಡುತ್ತಿರುವಂತೆ ಬಂದು ದೇವತಾಸ್ತ್ರೀಯರು ಜಲಕ್ರೀಡೆಯಾಡುವ ಹಿರಿಮೆಯುಳ್ಳ “ಶಿಲಂಬಾಱು” ಎಂಬ ನದಿ ಹರಿಯುವ ಸೊಬಗಿನ ಲಕ್ಷ್ಮೀಪತಿ ಇರುವ ಹೂದೋಟವೇ- ಎಂದರೆ ಶಿರುಮಾಲಿರುಂಜೋಲೈಮಲೈ ಎಂಬುದೇ.\(೧\)

ಭೂಮ್ಯ ಮೇಲೆ ಪ್ರಕೃತಿ ಮಾತೆ ಎಲ್ಲೆಲ್ಲಿ ಮನೋಹರವಾದ ಸೊಬಗಿನಿಂದ ಮೆರೆಯುವಳೋ ಅಲ್ಲೆಲ್ಲಾ ದೇವತೆಗಳು ಬಂದು ಇದ್ದು ಆನಂದಪಡುವರೆನ್ನುವದು ಪ್ರತೀತಿ. ಕೆಲವು ಪವಿತ್ರಸ್ಥಳಗಳಲ್ಲಂತು ಹೀಗೆ ತಪ್ಪದೆ ನಡೆಯುತ್ತದೆ ಎನ್ನಲಾಗುತ್ತದೆ. ಬೆಟ್ಟ ಕಣೀವೆಗಳ ನಾಡಾದ ದಕ್ಷಿಣಭಾರತದಲ್ಲಿನ ಪ್ರಕೃತಿ ಸೌಂದರ್ಯಕ್ಕೆ ಮೋಹಗೊಂಡು ದೇವತಾಸ್ತ್ರೀಯರು ಅಲ್ಲಿಗೆ ಬಂದು ಮನಬಂದಂತೆ ಆಡಿ ನಲಿದು ಹಿಂತಿರುಗುವರು. ನದಿ ಇರುವ ಕಡೆ ನದಿಯಲ್ಲಿ ಜಲಕ್ರೀಡೆಯಾಡುವುದು, ಹೂದೋಟಗಳಿರುವ ಕಡೆ ಅಲ್ಲಿ \(ತಮ್ಮ ಕಾಲಿನ\) ಗೆಜ್ಜೆಗಳ ಸದ್ದಿನಿಂದಲೂ, ತಮ್ಮ ಕಿಲಕಿಲನಗುವಿನ ಸದ್ದಿನಿಂದಲೂ ಕೂಡಿ ಓಡಾಡಿ, ಕುಣಿದಾಡಿ, ನಲಿಯುವುದು ಸ್ವಾಭಾವಿಕ. \(ಈ ಸ್ವಚ್ಛಂದದ ಪ್ರವೃತ್ತಿಗೆ ಅಡ್ಡಿಬರಲೇಬಾರದೆಂದು ಅವರ ಆಶಯ\) ಆದರೆ ಒಂದು

೧೯

ಕಾಲದಲ್ಲಿ ದಕ್ಷಿಣಭಾರತದಲ್ಲೆಲ್ಲಾ ರಾಕ್ಷಸರ ಹಾವಳಿ ಬಹಳವಾಗಿತ್ತು. ಅವರು ಕಡು ಕ್ರೂರಿಗಳು. ಕಾಮುಕರು. ಕಾಲ್ಗೆಜ್ಜೆಯ ಸದ್ದನ್ನಾಗಲಿ, ನಗುವಿನ ಸದ್ದನ್ನಾಗಲಿ ಕೇಳಿದರೆ ಸಾಕು. ಅಲ್ಲಿರುವವರ ಬೆನ್ನಟ್ಟಿ, ಹೆದರಿಸಿ ಗೋಳುಹೊಯ್ದುಕೊಳ್ಳುವುದು ಆ ರಕ್ಕಸರ ಸ್ವಭಾವ. ತಮ್ಮ ಇಚ್ಛೆಗೆ ಮಣಿಯದವರನ್ನು ಕೊಲ್ಲುವುದಕ್ಕೂ ಹೇಸರು. ಆ ರಕ್ಕಸರು. ಅವರು ತಿರುಗಾಡುವ ಸ್ಥಳಗಳಲ್ಲಿ ತಮಗೆ ಎಲ್ಲಿ ಕಿರುಕುಳವುಂಟಾಗುವುದೋ ಎಂದು ಹೆಸರಿದ ದೇವತಾಸ್ತ್ರೀಯರು ತಮ್ಮ ಕಾಲ್ಗೆಜ್ಜೆಗಳ ಸದ್ದಾಗದಂತೆ ಮಾಡಿಕೊಂಡು ಒಂದೊಂದು ದಿನ ಒಂದೊಂದು ಕಡೆಯಲ್ಲಿ ಜಲಕ್ರೀಡೆ ಮುಂತಾದವುಗಳನ್ನು ನಡಸಿ, ಹೋಗುತ್ತಿದ್ದರು. ಅವರ ಈ ಕಷ್ಟವನ್ನು ನಿವಾರಿಸಲೆಂದೋ ಶ್ರೀರಾಮನು ಅವತಾರ ಮಾಡಿ, ರಾಕ್ಷಸ ಕುಲವನ್ನೇ ನಿರ್ಮೂಲಗೊಳಿಸಿ, ಇಕ್ಷ್ವಾಕು ಕುಲಕ್ಕೆ ಕುಲದೀಪನೆನಿಸಿಕೊಂಡು ಆ ದಿವ್ಯಪ್ರದೇಶಗಳನ್ನೆಲ್ಲಾ ಸುರಕ್ಷಿತಗೊಳಿಸಿದನು. ಅಂಥಪ್ರದೇಶ ಯಾವುದು? ಅದೇ ತಿರುಮಾಲಿರುಂಜೋಳೈಮಲೈ. ಲಕ್ಷ್ಮೀಪತಿಯಾದ ಭಗವಂತನು ನೆಲಸಿರುವ ಹೂದೋಟಗಳ ಬೆಟ್ಟ. ಅಲ್ಲಿ ಹರಿಯುವ ನದಿಗೆ “ಶಿಲಂಬಾಱು”-“ಗೆಜ್ಜೆಸದ್ದಿನ ಗಂಗೆ” ಅಥವಾ “ನೂಪುರಗಂಗೆ” . ಒಂದು ಬಗೆಯಲ್ಲಿ ದೇವತಾಸ್ತ್ರಿಯರಿಗೂ ಅದು ಆವಾಸಸ್ಥಾನ.

“ತಿರುಮಾಲಿರುಂಜೋಲೈಮಲೈ” ಎಂಬುದು ದಕ್ಷಿಣಭಾರತದ ಒಂದು ಪುಣ್ಯಕ್ಷೇತ್ರ. ಮಧುರೆಗೆ ಜನ್ನೆರಡು ಮೈಲಿದೂರದಲ್ಲಿದೆ. ಬೆಟ್ಟದ ಮೇಲೆ ಭಗವಂತನು ಅತಿಶಯವಾದ ಸೌಂದರ್ಯದಿಂದ ಕೂಡಿ “ಅೞಹರ್” ಎಂದೂ “ಮೂಲಲಙ್ಗಾರ್” ಎಂದು ಬೆಳಗುತ್ತಿದ್ದಾನೆ. ಮಹಾಲಕ್ಷ್ಮಿಯನ್ನು ಅಲ್ಲಿ “ಸುಂದರವಲ್ಲಿ” ಎಂದು ಕರೆಯುತ್ತಾರೆ. ಅದರ ಸುಂದರವರ್ಣನೆ ಇಲ್ಲಿದೆ.

೨. ವಲ್ಲಾಳನ್ ತೋಳುಮ್ ವಾಳರಕ್ಕನ್ ಮುಡಿಯುಮ್ ಶಙ್ಗೈ

ಪೊಲ್ಲಾದ ಮೂಕ್ಕೂಮ್ ಪೋಕ್ಕುವಿತ್ತಾನ್ ಪೊರುನ್ದುಮ್ ಮಲೈ

ಎಲ್ಲಾವಿಡತ್ತಿಲುಮೆಙ್ಗುಮ್ ಪರನ್ದು ಪಲ್ಲಾಣ್ಡೊಲಿ

ಶೆಲ್ಲಾನಿಱ್ ಕುಂಜೀರ್ತ್ತೆನ್ ಱಿರುಮಾಲಿರುಂಜೋಲೈಯೇ.

ವಲ್= ಬಲಿಷ್ಠನಾದ, ಆಳನ್= ಅರಸನ, ತೋಳುಮ್= ತೋಳುಗಳನ್ನು, ವಾಳ್= ಖಡ್ಗಧಾರಿಯಾದ, ಅರಕ್ಕನ್= ರಾಕ್ಷಸನ, ಮುಡಿಯುಮ್= ತಲೆಯನ್ನೂ, ತಙ್ಗೈ= \(ಅವನ\) ತಂಗಿಯ, ಪೊಲ್ಲಾದ= ಕೆಟ್ಟ, ಮೂಕ್ಕೂಮ್= ಮೂಗನ್ನೂ, ಪೋಕ್ಕುವಿತ್ತಾನ್= ಹೋಗಿಸಿದವನು, ಪೊರುನ್ದುಮ್= ನೆಲಸಿರುವ, ಮಲೈ= ಬೆಟ್ಟವು, ಎಲ್ಲಾ ವಿಡತ್ತಿಲುಮ್= ಎಲ್ಲಾ ಸ್ಥಳಗಳಲ್ಲೂ, ಎಙ್ಗುಮ್= ಎಲ್ಲೆಲ್ಲಿಯೂ, ಪರನ್ದು= ಹರಡಿಕೊಂಡು, ಪಲ್ಲಾಣ್ಡೊಲಿ= ಮಂಗಳದ ಶಬ್ದ , ಶೆಲ್ಲಾನಿಱ್ಕುಮ್= ಆಗುತ್ತಲೇ \(ಶೀರ್...=ಕೀರ್ತಿಯ\)=ಸೊಬಗಿನ, ತಿರುಮಾಲ್= ಲಕ್ಷ್ಮೀಪತಿಯು, ಇರುಮ್= ನೆಲಸಿರುವ, ಶೋಲೈಯೇ= \(ಹೂತೋಟಗಳಿಂದ ಕೂಡಿದ\) ಜೋಲೈ ಬೆಟ್ಟವೇ.

೨೦

ಬಹಳ ಬಲಶಾಲಿಯಾದ ಅರಸನ ತೋಳುಗಳನ್ನು, ಖಡ್ಗಧಾರಿಯಾದ ರಕ್ಕಸನ ತಲೆಗಳನ್ನೂ \(ಅವನ\) ತಂಗಿಯ ಮೂಗನ್ನು ಹೋಗಿಸಿದವನು ನೆಲಸಿರುವ ಬೆಟ್ಟವು ಎಂದರೆ ಎಲ್ಲೆಲ್ಲಿಯೂ ಎಲ್ಲಾ ಸ್ಥಳಗಲಲ್ಲೂ ಹರಡಿಕೊಂಡು ಮಂಗಳಶಬ್ದವಾಗುತ್ತಲೇ ಇರುವ ಸೊಬಗಿನ ತಿರುಮಾಲಿರುಂಜೋಲೈ ಬೆಟ್ಟವೇ.\(೨\)

ಸಾವಿರ ತೋಳುಗಳುಳ್ಳವನು ಬಾಣಾಸುರ. ಬಹಳ ಪ್ರಬಲನೂ ಪರಾಕ್ರಮಿಯೂ ಆಗಿದ್ದ. ಅವನೊಡನೆ ಹೋರಾಡಿ, ಅವನ ತೋಳುಗಳನ್ನೆಲ್ಲಾ \(ನಾಲ್ಕನ್ನು ಮಾತ್ರ ಉಳಿಸಿ\) ತುಂಡರಿಸಿ ಹಾಕಿದವನು ಭಗವಂತ, ಕೃಷ್ಣಾವತಾರರೂಪಿಯಾಗಿ. ಪರಶಿವನಿಂದ ಖಡ್ಗವನ್ನು ವರವಾಗಿ ಪಡೆದಿದ್ದವನು ರಾವಣಾಸುರ. ಅವನೂ ಅಕುಲಪರಾಕ್ರಮಿಯೇ. ಅವನ ಹತ್ತು ತಲೆಗಳನ್ನೂ ತರಿದು ಹಾಕಿದವನು ಭಗವಂತ, ರಾಮಾವತಾರರೂಪಿಯಾಗಿ. ಆ ರಾವಣನ ತಂಗಿಯಾದ ಶೂರ್ಪನಖಿಯ ಕಿವಿಮೂಗುಗಳನ್ನು ಹೋಗಲಾಡಿಸಿದವನೂ ಶ್ರೀರಾಮನೇ. \(ಎಂದರೆ ಅವನ ಆಜ್ಞೆಯಂತೆ ಲಕ್ಷ್ಮಣ ಅವುಗಳನ್ನು ಛೇದಿಸಿದ್ದು\). ಅಂಥ ಭಗವಂತನು “ಸುಂದರ” ಎಂಬ ಹೆಸರಿನಿಂದ ನೆಲಸಿರುವುದು ದಿವ್ಯ ಸೊಬಗಿಗೆ ಆವಾಸವಾದ ತಿರುಮಾಲಿರುಂಜೋಲೈ ಬೆಟ್ಟದಲ್ಲಿ. ಅಲ್ಲಿ ಭಕ್ತರು ಎಲ್ಲಾ ಕಾಲದಲ್ಲೂ ಭಗವಂತನಿಗೆ ಮಂಗಳವನ್ನು ಹಾಡುವರು. ಆ ಮಂಗಳಧ್ವನಿ ಎಲ್ಲಾ ಕಡೆಗಳಿಗೂ ಹರಡಿ ಹೋಗುತ್ತದೆ.

೩. ತಕ್ಕಾರ್ ಮಿಕ್ಕಾರ್ ಹಳೈ ಚಂಚಲಂಶೆಯ್ಯುಂ ಶಲವರೈ

ತೆಕ್ಕಾ ನೆಱಿಯೇ ಪೋಕ್ಕೂವಿಕ್ಕೂಂ ಶೆಲ್ವನ್ ಪೊನ್ ಮಲೈ

ಎಕ್ಕಾಲಮುಮ್ ಶೆನ್ಱು ಶೇವಿತ್ತಿರುಕ್ಕುಮಡಿಯರೈ

ಅಕ್ಕಾನೆಱಿಯೈ ಮಾಟ್ರುಮ್ ತಣ್ ಮಾಲಿರುಂಜೋಲೈಯೇ.

ತಕ್ಕಾರ್=ತಕ್ಕವರನ್ನೂ, ಮಿಕ್ಕಾರ್ ಹಳೈ= ಮಿಕ್ಕವರನ್ನೂ, ಚಂಚಲಂ ಶೆಯ್ಯುಮ್= ಚಂಚಲಗೊಳಿಸುವ, ಶಲವರೈ= ತೇಜಃಪೂರ್ಣವಾದ ನಡುರಾತ್ರಿಯೂ ಸಹ , ತೆಕ್ಕಾ= ದಕ್ಷಿಣದ, ನೆಱಿಯೇ= ಮಾರ್ಗವಾಗಿಯೇ, ಪೋಕ್ಕೂವಿಕ್ಕೂಂ= ಹೋಗಗೊಳಿಸುವ, ಶೆಲ್ವನ್= ಸುಂದರನ, ಪೊನ್= ಚಿನ್ನದ, ಮಲೈ=ಬೆಟ್ಟವು, ಎಕ್ಕಾಲಮುಮ್= ಯಾವ ಕಾಲದಲ್ಲಾದರೂ, ಶೆನ್ಱು= ಹೋಗಿ, ಶೇವಿತ್ತು= ಸೇವಿಸುತ್ತಾ, ಇರುಕ್ಕುಮ್= ಇರುವಂಥಾ, ಅಡಿಯರೈ= ಭಕ್ತರನ್ನು, ಅಕಾನ್ ನೆಱಿಯೈ= ಆ ಕಾಡುದಾರಿಯಿಂದ, ಮಾಟ್ರುಮ್= ಬದಲಾಯಿಸುವಂತೆ ಮಾಡುವ, ತಣ್= ತಾಪಹರವಾದ, ಮಾಲಿರುಂಜೋಲೈಯೇ= ಮಾಲಿರುಂಜೋಲೈ ಬೆಟ್ಟವೇ ತಕ್ಕವರನ್ನು ಮಿಕ್ಕವರನ್ನು ಚಂಚಲಗೊಳಿಸುವ ತೇಜಃ ಪೂರ್ಣವಾದ ನಡು

೨೧

ರಾತ್ರಿಯೂ ಸಹ ದಕ್ಷಿಣದ ಮಾರ್ಗವಾಗಿಯೇ ಹೋಗಗೊಳಿಸುವ ಸುಂದರನ ಚಿನ್ನದ ಬೆಟ್ಟವು ಯಾವ ಕಾಲದಲ್ಲಾದರೂ ಹೋಗಿ ಸೇವೆ ಮಾಡುತ್ತಾ ಇರುವ ಭಕ್ತರನ್ನು ಆ ಕಾಡುದಾರಿಯಿಂದ ತಿರುಗುವಂತೆ ಮಾಡುವ ತಾಪಹರವಾದ ತಿರುಮಾಲಿರುಂಜೋಲೈ ಬೆಟ್ಟವೇ.\(೩\)

ದಕ್ಷಿಣ ದಿಕ್ಕು ಯಮರಾಜನದು. ಆ ಮಾರ್ಗ ಕಗ್ಗತಲೆಯಮಾರ್ಗ. ಅದು ಬಹಲ ಕಷ್ಟಕೊಡುವ ಕಲ್ಲು ಮುಳ್ಳುಗಳಿಂದ ತುಂಬಿರುವ ಕಾಡುದಾರಿ. ಆ ಮಾರ್ಗವಾಗಿ, ನಟ್ಟಿರುಳಲ್ಲಿ ಹೋಗುವುದೆಂದರೆ ಎಷ್ಟು ದುಸ್ತರ\! ಎಷ್ಟು ಭಯಂಕರ\!

ಯಮರಾಜನ ದಿಕಾದರೂ ಶ್ರೀವೈಷ್ಣವರಿಗೆ ಶ್ರೇಷ್ಠವಾದ “ಆಳ್ವಾರ್ ತಿರುನಗರಿ” ಇರುವುದು ಆ ದಿಕ್ಕಿನಲ್ಲಿಯೇ.

ತಿರುಮಾಲಿರುಂಜೋಲೈ ಬೆಟ್ಟಕ್ಕೂ ದಕ್ಷಿಣಕ್ಕೆ ನಡೆದು ಹೋಗಬೇಕು. ಆದರೆ, ಆ ಮಾರ್ಗವಾಗಿ ಹೋಗುವುದಕ್ಕೆ ಭಯವೇ ಇಲ್ಲ. ಭಕ್ತಿಯಿಂದ ಭಗವಂತನಿಗೆ ಸೇವೆ ಸಲ್ಲಿಸುವ ತಕ್ಕವರನ್ನೇ ಆಗಲಿ, ಸಾಮಾನ್ಯರಾದ ಮಿಕ್ಕವರನ್ನೇ ಆಗಲಿ-ಎಂದರೆ ಯಾರನ್ನಾದರೂ- ಅದು ಚಂಚಲಗೊಳಿಸುತ್ತದೆ. ತೇಜಃಪೂರ್ನವಾದ ಆ ಬೆಟ್ಟದ ಮತ್ತು ಅದರ ಸುಂದರ ಆವರಣ ಭಕ್ತರಲ್ಲಿ ಹೆಚ್ಚು ಆಸಕ್ತಿಯನ್ನು ತುಂಬುತ್ತದೆ. ಅದರ ಪ್ರಕೃತಿಸೌಂದರ್ಯ ಮಿಕ್ಕವರಲ್ಲಿ ಆಕರ್ಷಣೆಯನ್ನು ಹೆಚ್ಚಿಸುತ್ತದೆ. ಅವರೂ ಆ ಬೆಟ್ಟಕ್ಕೆ ಹೋಗುವಂತೆಯೂ ಆ ದಿವ್ಯಸುಂದರನ ಪಾದಸೇವೆ ನಡಸುವಂತೆಯೂ ಮಾಡುತ್ತದೆ. ಅವರನ್ನೂ ಭಕ್ತರನ್ನಾಗಿಸುತ್ತದೆ. ಭಕ್ತರೆಲ್ಲರಿಗೂ “ನಟ್ಟಿರುಳಿನ ಕಾಡುದಾರಿಯನ್ನು” ಎಂದರೆ ಯಮಲೋಕದ ದಾರಿಯನ್ನು ತಪ್ಪಿಸಿ, ಭಯ,ಶಿಕ್ಷೆ, ಫಲಿತಾಂಶ ಎಂಬ ತಾಪವನ್ನು ಹರಿಸುವ ತಂಪಾದ, ಶಾಂತಿಪೂರ್ಣವಾದ ಆನಂದಮಯವಾದ ಭಗವಂತನ ದಾರಿಯತ್ತ ಅವರು ತಿರುಗುವಂತೆ ಮಾಡುತ್ತದೆ. ತಿರುಮಾಲಿರುಂಜೋಲೈ ಬೆಟ್ಟದ ಹಿರಿಮೆ ಅದು.

೪. ಆನಾಯರ್ ಕೂಡಿ ಅಮೈತ್ತವಿೞವೈ, ಅಮರರ್ ತಙ್

ಕೋನಾರ್ ಕ್ಕೊೞಿಯಕ್ಕೋವರ್ತ್ತನತ್ತು ಚ್ಚೆಯ್ ದಾನ್ ಮಲೈ

ವಾನಾಟ್ಟಿಲ್ ನಿನ್ಱು ಮಾಮಲರ್ಕ್ಕಱ್ ಪಹತ್ತೊತ್ತಿೞಿ

ತೇನಾಱು ಪಾಯುನ್ತೆನ್ ಱಿರುಮಾಲಿರುಂಜೋಳೈಯೇ.

ಆನ್= ಪಶುಗಳಿಗೆ ಯಜಮಾನರೆನಿಸಿದ, ಆಯರ್= ಗೋವಳರು, ಕೂಡಿ= ಕಲೆತು, ಅಮೈತ್ತ= ಸಿದ್ಧಪಡಿಸಿದ, ವಿೞವೈ= ಸಮಾರಾಧನೆಯನ್ನು, ಅಮರರ್ ತಮ್= ದೇವತೆಗಳ, ಕೋನಾರ್ ಕ್ಕೂ= ಒಡೆಯನಿಗೆ, ಒೞಿಯ= ಅಲ್ಲದೆ, ಕೋವರ್ತ್ತನತ್ತು= ಗೋವರ್ಧನ ಪರ್ವತಕ್ಕೇ, ಶೆಯ್ದಾನ್= ಮಾಡಿದವನ, ಮಲೈಅ= ಪರ್ವತವು, ವಾನ್= ದೇವತೆಗಳ, ನಾಟ್ಟಿಲ್= ಲೋಕದಲ್ಲಿ, ನಿನ್ಱು= ಬೆಳೆಯುತ್ತಿರುವ, ಮಾಮಲರ್= ಮಹಾಪುಷ್ಪವಾದ, ಕಱ್ ಪಹಮ್= ಕಲ್ಪವೃಕ್ಷದ, ತೊತ್ತಿಲ್= ಹೂಗೊಂಚಲುಗಳಲ್ಲಿ, ತೇನ್= ಜೇನಿನ, ಆಱು= ಹೊಳೆಯು, ಪಾಯುಮ್= ಹರಿಯುತ್ತಿರುವಂಥ, ತೆನ್=ಸೊಬಗಿನ, ತಿರುಮಾಲಿಂರುಂಜೋಲೈಯೇ

೨೨

=ತಿರುಮಾಲಿರುಂಜೋಲೈ ಬೆಟ್ಟವೇ.

ದನಕರುಗಳಿಗೆ ಒಡೆಯರಾದ ಗೋವಳರು ಕೂಡಿ ಸಿದ್ಧಪಡಿಸಿದ ಸಮಾರಾಧನೆಯನ್ನು ದೇವೇಂದ್ರನಿಗೆ ಕೊಡದೆ ಗೋವರ್ಧನ ಪರ್ವತಕ್ಕೆ ಮಾಡಿದವನವೃಕ್ಷದ ಹೂಗೊಂಚಲುಗಳಲ್ಲಿ ಜೇನಿನ ಹೊಳೆಹರಿಯುವಂಥ ಸೊಬಗಿನ ತಿರುಮಾಲಿರುಂಜೋಲೈ ಬೆಟ್ಟವೇ.\(೪\)

ಭಗವಂತನ ಅವತಾರವಾದ ಶ್ರೀಕೃಷ್ನನ ಮಾತಿನಂತೆ ಗೋವಳರು ದೇವೇಂದ್ರನಿಗೆಂದು ಸಿದ್ಧಮಾಡಿದ್ದ ಎಡೆಯನ್ನು ಗೋವರ್ಧನ ಪರ್ವತಕ್ಕೆ ಇಟ್ಟುದರ ಪರಿಣಾಮವಾದ ಏಳು ದಿನಗಳ ಬಿದದ ಸುರಿಮಳೆಯನ್ನು ತಡೆದು ಗೋವುಗಳನ್ನೂ ಗೋವಳರನ್ನೂ ಶ್ರೀಕೃಷ್ಣನ ವಿಸ್ಮಯಾದ್ಭುತ ಶಕ್ತಿಯಿಂದ ಕಾಪಾಡಿದ್ದು ಗೋವರ್ಧನ ಪರ್ವತವೇ. ಹಾಗೆಯೇ, ಈ ತಿರುಮಾಲಿರುಂಜೋಲೈ ಬೆಟ್ಟವೂ. ಅಲ್ಲಿ ನೆಲಸಿರುವ ದಿವ್ಯಸುಂದರನ ಕೃಪೆಯಿಂದ ಭಕ್ತಜನರನ್ನೂ ಇತರರನ್ನೂ ಅದು ರಕ್ಷಿಸುತ್ತಿರುವುದು.

ದೇವಲೋಕದ ನಂದನವನದಲ್ಲಿಬೆಳೆಯುವ ಕಲ್ಪವೃಕ್ಷದ ಹೂಗೊಂಚಲುಗಳಲ್ಲಿ ಜೇನಿನ ಹೊಳೆ ಹರಿಯುತ್ತದೆ. ಹಾಗೆಯೇ, ತಿರುಮಾಲಿರುಂಜೋಲೈ ಬೆಟ್ತದಲ್ಲಿ ಜೇನಿನಷ್ಟೇ ಸ್ವಾದುವಾದ ನೂಪುರಗಂಗೆ \(ಶಿಲಂಬಾಱು\) ಹರಿಯುತ್ತದೆ. ಅಲ್ಲದೆ, ಇಡಿಯ ಬೆಟ್ಟವನ್ನೇ ಆವರಿಸಿರುವ ಪ್ರಕೃತಿಯು ಅತ್ಯಾಕರ್ಷಕವಾದ ಸೌಂದರ್ಯದ ಹೊನಲನ್ನೇ ಬಿಡದೆ ಹರಿಸುತ್ತದೆ.

ದರ್ಶನ ಸ್ಥಾಪನಾಚಾರ್ಯರು ಯತಿರಾಜರು ಕಾರಣ ಕೂರತ್ತಾಳ್ವಾರ್ ಮತ್ತು ಮಹಾಪೂರ್ಣರು ಅವರನ್ನು ಕಣ್ಣುಳಿಸಿದವರೆಂಬುದು ಚರಿತ್ರಾರ್ಹ.

೫. ಒರುವಾರಣಮ್ ಪಣೀಕೊಣ್ಡವನ್ ಪೊಯ್ ಹೈಯಿಲ್, ಕಣ್ಜನ್ ಱನ್

ಒರುವಾರಣಮುಯಿರುಣ್ಡವನ್ ಶೆನ್ಱುಱೈಯುಮ್ ಮಲೈ

ಕರುವಾರಣಮ್ ತನ್ ಪಿಡಿತುಱನ್ದೋಡ, ಕಡಲ್ ವಣ್ಣನ್

ತಿರುವಾಣೈ ಕೂಱತ್ತಿರಿಯುನ್ತಣ್ ಮಾಲಿರುಂಜೋಲೈಯೇ

ಪೊಯ್ ಹೈಯಿಲ್= ಸರೋವರದಲ್ಲಿ, ಒರುವಾರಣಮ್= ಒಂದು ಆನೆಯು \(ಮಾಡಿದ\), ಪಣಿ= ಸೇವೆಯನ್ನು, ಕೊಣ್ಡವನ್= ಸ್ವೀಕರಿಸಿದವನೂ, ಕಂಜನ್ ತನ್= ಕಂಸನ, ಒರುವಾರಣಮ್= ಒಂದು ಆನೆಯ, ಉಯಿರ್= ಪ್ರಾಣವನ್ನು, ಉಣ್ಡವನ್= ಉಂಡವನೂ, ಶೆನ್ಱು= ಹೋಗಿ, ಉಱೈಯುಮ್= ನೆಲಸಿರುವ, ಮಲೈ= ಬೆಟ್ಟವು, ಕರು= ಕರಿಯ, ವಾರಣಮ್= ಆನೆಯು, ತನ್= ಅದರ, ಪಿಡಿ=ಪ್ರಿಯಳು

೨೩

ಕುಱನ್ದು= ತನ್ನನ್ನು ಬಿಟ್ಟು, ಓಡ= ಓಡಿಹೋಗಲು, ಕಡಲ್ ವಣ್ಣನ್= ಕಡಲುವಣ್ಣನ, ತಿರು= ಪವಿತ್ರವಾದ, ಆಣೈ=ಆಣೆ\(ಎಂದು\), ಕೂಱ= ಹೇಳಲು, ತಿರಿಯುಮ್= ತಿರುಗಾಡುತ್ತಿರುವ\(ಆನೆ\), ತಣ್= ಶಾಂತವಾದಂಥ, ಮಾಲಿರುಂಕೋಲೈಯೇ= ತಿರುಮಾಲಿರುಂಜೋಲೈ ಪರ್ವತವೇ.

ಸರೋವರದಲ್ಲಿ ಒಂದು ಆನೆಯಸೇವೆಯನ್ನು ಸ್ವೀಕರಿಸಿದವನೂ, ಕಂಸನ ಒಂದು ಆನೆಯ ಪ್ರಾಣವನ್ನುಂಡವನೂ ಆದ ಭಗವಂತನು ಹೋಗಿ ನೆಲಸಿರುವ ಬೆಟ್ಟವು ಕರಿಯಾನೆಯೊಂದು ತನ್ನ ಪ್ರಿಯಳು ತನ್ನನ್ನು ಬಿಟ್ಟು ಓಡಿಹೋದಾಗ, ಕಡಲು ವಣ್ಣನ ಮೇಲೆ ಪವಿತ್ರ ಆಣೆ” ಎಂದು ಹೇಳಲು, ತಿರುಗಾಡುವ ಹೆಣ್ಣಾನೆ ಶಾಂತವಾದಂಥ ಬೆಟ್ಟವೇ ತಿರುಮಾಲಿರುಂಜೋಲೈ ಬೆಟ್ಟ \(೫\)

ಕಡುಬೇಸಗೆಯಲ್ಲಿ, ಆನೆಯೊಂದು ಸರೋವರದಲ್ಲಿಳಿದು ಆನಂದಿಸಬೇಕೆಂದು ಆ ಸರೋವರದಲ್ಲಿ ಕಾಲಿಟ್ಟ ಕೂಡಲೇ ಅದರ ಕಾಲನ್ನು ಹಿಡಿದು ಸೆಳೆಯಲು ಆರಂಭಿಸಿದ ಮೊಸಳೆಯಿಂದ ತಪ್ಪಿಸಿಕೊಳ್ಳಲು ಅದು ಹೆಣಗಾಡಿ ಕಡೆಗೆ “ನಾರಾಯಣಾ ರಕ್ಷಿಸು” ಎಂದು, ಕಮಲದ ಹೂವೊಂದನ್ನು ಸೊಂಡಿಲಲ್ಲಿ ಎತ್ತಿಹಿಡಿದು, ಭಗವಂತನ ಮರೆಹೋಗಲು ಭಗವಂತನು ಆ ಆನೆಯ ಸೇವೆಯನ್ನು ಸ್ವೀಕರಿಸಿ, ತನ್ನ ಚಕ್ರಾಯುಧದಿಂದ ಆ ಮೊಸಳೆಯನ್ನು ಕೊಂದು ಆನೆಯನ್ನು ರಕ್ಷಿಸಿದನು. ಇದು ಗಜೇಂದ್ರಮೋಕ್ಷದ ಕತೆ.

ಭಗವಂತ ಶರಣಾಗತ ರಕ್ಷಕನೆಂದು ತೋರಿಸುವ ಒಂದು ನಿದರ್ಶನ. \(ಅದು ದೇವಮಾನದ ಸಾವಿರವರ್ಷ ದೇವಾದಿದೇವತೆಗಳಲ್ಲಿ ಮೊರೆಯಿಟ್ಟು ಗತಿಕಾಣದೆ ವಿಷ್ಣುವನ್ನು ಕರೆಯಿತು\)

ಗಜೇಂದ್ರನನ್ನು ಸಂರಕ್ಷಿಸಲು ಗರುಡನ ವೇಗವೇ ಸಾಲದಾಯಿತೆಂದು ವರ್ಣಿತ- ನಕ್ರಾಕ್ರಾಂತೇ ಕರೀಂದ್ರೆ......\)

ಇನ್ನೊಂದು ಆನೆಯನ್ನು ದುಷ್ಟ ಕಂಸನು ಪ್ರೇರಿಸಿ ಕಳುಹಿಸಿದ. ಅದು ಕೃಷ್ಣನನ್ನು ಕೊಂದು ಹಾಕುವುದಕ್ಕಾಗಿ ಮನ್ನುಗ್ಗಿತು. ಕೃಷ್ಣನು ಅದನ್ನು ಬಹುಸುಲಭವಾಗಿ ಕೊಂದು ಹಾಕಿದನು. ಇದು ಕುವಲಯಾಪೀಡವೆಂಬ ಆನೆಯ ಕತೆ. ಭಗವಂತ ದುಷ್ಟನಿಗ್ರಹವನ್ನು ಹೇಗೆ ಮಾಡುವನೆಂದು ತೋರಿಸುವ ಒಂದು ನಿದರ್ಶನ.

ಇನ್ನು ತಿರುಮಾಲಿರುಂಜೋಲೈ ಬೆಟ್ಟದ ಬುಡದ ಕಾಡಿನಲ್ಲಿ ಇರುವ ಶುದ್ಧ ಸ್ವಭಾವದ ಆನೆದಂಪತಿಗಳ ಕತೆ. ಹೆಣ್ಣಾನೆ ವಿರಸಗೊಂಡು ಗಂಡನ್ನು ಬಿಟ್ಟು ಓಡಿಹೋಯಿತು. ಗಂಡಾನೆ “ಕಡಲುವಣ್ಣನಾದ “ಸುಂದರನ” ಮೇಲಿನ ಪವಿತ್ರ ಆಣೆ” ಎಂದು ಹೇಳಿದ ಕೂಡಲೇ, ಆ ಹೆಣ್ಣಾನೆ ಓಡುವುದನ್ನು ನಿಲ್ಲಿಸಿ ಶಾಂತವಾಯಿತು. ಎಂಥ ವಿಚಿತ್ರ ಪರಿಣಾಮವಿದು\! ಮೂಕ ಪ್ರಾಣಿಗಳ ಮೇಲೆ ಈ ಬಗೆಯ ಸುಂದರ ಪರಿಣಾಮ ಕಂಡುಬಂದರೆ, ಇನ್ನುಮಾತುಬಲ್ಲ ಮಾನವರ ಮೇಲೆ ಎಂಥ ವಿಶಿಷ್ಟ ಪರಿಣಾಮ ಇರಬಹುದು? ತಿರುಮಾಲಿರುಂಜೋಲೈ ಮಲೈಯ ಪ್ರಭಾವವನ್ನು ಇದು ಸೂಚಿಸುವುದು.

೬. ಏವಿಟ್ರುಚ್ಚೆಯ್ ವಾನ್ ಏನ್ಱಿದಿರ್ನ್ದು ವನ್ದ ಮಲ್ಲರೈ

ಶಾವತ್ತಕರ್ ತ್ತ ಶಾನ್ದಣಿತೋಟ್ಚತುರನ್ ಮಲೈ

ಆವತ್ತನ ಮೆನ್ಱು ಅಮರರ್ ಹಳುಮ್ ನನ್ಮುನಿವರುಮ್

ಶೇವಿತ್ತಿರುಕ್ಕೂನ್ತೆನ್ಱಿರುಮಾಲಿರುಂಜೋಲೈಯೇ

೨೪

ಏವಿಟ್ರು= ಪ್ರಚೋದನೆಯಂತೆ, ಶೆಯ್ ವಾನ್= ನಡಸುವದಕ್ಕಾಗಿ, ಏನ್ಱು= ಮುನ್ನುಗ್ಗಿ, ಎದಿರ್ನ್ದು= ಎದುರಿಸಿ, ವನ್ದ= ಬಂದ, ಮಲ್ಲರೈ= ಮಲ್ಲರನ್ನು, ಶಾವ= ಸಾಯುವಂತೆ, ತಹರ್ ತ್ತ= ಬಡಿದ \(ಅಪ್ಪಳಿಸಿದ\)ವನೂ, ಶಾನ್ದು= ಗಂಧವನ್ನು, ಅಣಿ= ಬಳಿದುಕೊಂಡ\(ಅಲಂಕರಿಸಿಕೊಂಡ\), ತೋಳ್= ತೋಳುಗಳುಳ್ಳವನೂ, ಚತುರನ್= ಸಮರ್ಥನೂ, ಆದ ಸ್ವಾಮಿ ನೆಲಸಿರುವ, ಮಲೈ= ಪರ್ವತವು, ಅಮರರ್ ಹಳುಮ್= ದೇವತೆಗಳೂ, ನಲ್= ಶ್ರೇಷ್ಠರಾದ, ಮುನಿವರ್ ಹಳುಮ್= ಋಷಿವರ್ಯರೂ, ಆವತ್ತು= ಆಪತ್ತಿನ, ತನಮ್= ಧನ, ಎನ್ಱು= ಎಂದು, ಶೇವಿತ್ತು= ಸೇವಿಸುತ್ತಾ \(ಸೇವೆ ಮಾಡುತ್ತಾ\), ಇರ್ಕ್ಕೂಮ್= ಇರುವ, ತೆನ್= ಸುಂದರವಾದ, ತಿರುಮಾಲಿರುಂಜೋಲೈಯೇ= ತಿರುಮಾಲಿರುಂಜೋಲೈ ಬೆಟ್ಟವೇ.

ಪ್ರಚೋದನೆಯಂತೆ ನಡಸುವುದಕ್ಕಾಗಿ ಮುನ್ನುಗ್ಗಿ ಎದುರಿಸಿ ಬಂದ ಮಲ್ಲರನ್ನು ಸಾಯುವಂತೆ ಬಡಿದು ಅಪ್ಪಳಿಸಿದವನೂ ಗಂಧವನ್ನು ಬಳಿದು ಅಲಂಕರಿಸಿಕೊಂಡ ತೋಳುಗಳುಳ್ಳವನೂ ಚತುರನೂ ಆದ ಸ್ವಾಮಿ ನೆಲಸಿರುವ ಬೆಟ್ಟವು ದೇವತೆಗಳೂ ಮಹರ್ಷಿಗಳೂ ಆಪದ್ಧನವೆಂದು ಸೇವೆ ಮಾಡುತ್ತಿರುವ ಸುಂದರವಾದ ತಿರುಮಾಲಿರುಂಜೋಲೈ ಬೆಟ್ಟವೇ.\(೬\)

ಮುಷ್ಠಿಕ ಚಾಣೂರ ಮುಂತಾದ ನುರಿತ ಮಲ್ಲರನ್ನು ಕಂಸನು ಪ್ರಚೋದಿಸಿದ್ದ. ಕೃಷ್ಣನು ಮಧುರೆಗೆ ಬಂದಾಗ ಅವನ ಮೇಲೆಬಿದ್ದು ಮಲ್ಲಯುದ್ಧದಲ್ಲಿ ಸೋಲಿಸಿ ಬಿಡಬೇಕೆಂದು ಕಂಸನ ಪ್ರಚೋದನೆ. ಹಾಗೆಯೇ ಅವರು ಸಿದ್ಧವಾದರು. ಕೃಷ್ಣನು ಅವರನ್ನು ಸಾಯುವಂತೆ ಬಡಿದು ಅಪ್ಪಳಿಬಿಟ್ಟ. ದುಷ್ಟನಿಗ್ರಹ ಚತುರನಲ್ಲವೆ ಸ್ವಾಮಿ? ಗೂನಿಯೊಬ್ಬಳು ಕಂಸನಿಗಾಗಿ ಪರಿಮಳಚಂದನವನ್ನು ಕೊಂಡು ಹೋಗುತ್ತಿದ್ದಳು. ಕೃಷ್ಣನು ಅವಳಿಂದ ಚಂದನವನ್ನು ಕೇಳಿ ತೆಗೆದುಕೊಂಡು ತನ್ನ ಮೈಗೂ ತೋಳುಗಳಿಗೂ ಪೂಸಿಕೊಂಡನು. ಆದರದಿಂದ ಅದನ್ನು ನೀಡಿದ್ದಕ್ಕಾಗಿ , ಕೃಷ್ಣನು ಆ ಗೂನಿಯ ಗೂನನ್ನು ತೆಗೆದು ಅವಳನ್ನು ಸುಂದರಿಯನ್ನಾಗಿ ಮಾಡಿಬಿಟ್ಟನು. ವಿಸ್ಮಯಕಾರಕ ಚತುರನಲ್ಲವೇ ಸ್ವಾಮಿ? ಆ ಸ್ವಾಮಿಯನ್ನು ದೇವತೆಗಳೂ ಮಹರ್ಷಿಗಳೂ “ಆಪದ್ಧನ”ವೆಂದು ಸೇವೆ ಸಲ್ಲಿಸುವುದು ಆ ತಿರುಮಾಲಿರುಂಜೋಲೈ ಬೆಟ್ಟದಲ್ಲಿಯೇ\! ಅಷ್ಟು ಪ್ರಸಿದ್ಧವಾದ ಪವಿತ್ರವಾದ ಬೆಟ್ಟ ಅದು.\!

೭.

ಮನ್ನರ್ ಮಱುಹ ಮೈತ್ತುನನ್ ಮಾರ್ ಕ್ಕೊರುತೇರಿನ್ ಮೇಲ್

ಮುನ್ನಙ್ಗು ನಿನ್ಱು ಮೋಱೈಯೆೞುವಿತ್ತವನ್ ಮಲೈ

ಕೊನ್ನವಿಲ್ ಕೂರ್ ವೇ ಕೋನ್ ನೆಡುಮಾಱನ್ ತೆನ್ ಕೂಡಲ್ ಕೋನ್

ಶೆನ್ನನ್ ಕೊಣ್ಡಾಡುನ್ತೆನ್ ಱಿರುಮಾಲಿರುಂಜೋಲೈಯೇ

ಮನ್ನರ್= ರಾಜರುಗಳು, ಮಱುಹ= ಮರುಗುವಂತೆ, ಮೈತುನನ್ ಮಾರ್ಕ್ಕು= ಮೈದುನರಿಗೆ, ಒರು= ಒಂದು, ತೇರಿನ್ ಮೇಲ್= ತೇರಿನ ಮೇಲೆ, ಮುನ್ ಅಙ್ಗು= ಮುಂದುಗಡೆ, ನಿನ್ಱು= ನಿಂಶು, ಮೋೞೈ= ನೆಲದಡಿಯ

೨೫

ತೊರೆಯನ್ನು, ಎೞುವಿತ್ತವನ್= ಉಕ್ಕಿಸಿ ಹರಿಸಿದವನ, ಮಲೈ= ಬೆಟ್ಟವು, ಕೊಲ್= ಕೊಲ್ಲುವುದೇ, ನವಿಲ್= ಅಭ್ಯಾಸವಾದ, ಕೂರ್= ಹರಿತವಾದ, ವೇಲ್= ವೇಕಾಯುಧವುಳ್ಳವನೂ, ಕೋನ್= ಒಡೆಯನೂ, ನೆಡು=ಕೀರ್ತಿವಂತನಾದ, ಮಾಱನ್= “ಮಾಱ” ಎಂಬ ಹೆಸರಾಂತ, ತೆನ್= ಸೊಬಗಿನ, ಕೂಡಲ್ ಕೋನ್= ದಕ್ಷಿಣ ಕೂಟದ ರಾಜನು, ತೆನ್ನನ್= ಪಾಂಡ್ಯನಾಡಾದ ದಕ್ಷಿನದೇಶದ ರಾಜನೂ, ಕೊಣ್ಡಾಡುಮ್= ಕೊಂಡಾಡುವಂಥ, ತೆನ್= ಸುಂದರವಾದ, ತಿರುಮಾಲಿರುಂಜೋಲೈಯೇ= ತಿರುಮಾಲಿರುಂಜೋಲೈ ಬೆಟ್ಟವೇ.

ರಾಜರುಗಳು ಮರುಗುವಂತೆ ಮೈದುನರಿಗೆ ಒಂದು ತೇರಿನ ಮೇಲೆ ಮುಂದುಗಡೆ ನಿಂತು ನೆಲದಡಿಯ ತೊರೆಯನ್ನು ಉಕ್ಕಿಸಿ ಹರಿಸಿದವನ ಬೆಟ್ಟವು, ಕೊಲ್ಲುವುದೇ ಅಭ್ಯಾಸವಾಗಿರುವ ಹರಿತವಾದ ಮೇಲಾಯುಧವುಳ್ಳವನೂ ಒಡೆಯನೂ ಕೀರ್ತಿವಂತನಾದ “ಮಾಱ” ಎಂಬ ಹೆಸರಾಂತ ಸೊಬಗಿನ ದಕ್ಷಿಣಕೂಟದ ರಾಜನೂ ಆದ ಪಾಂಡ್ಯನಾಡಾದ ದಕ್ಷಿಣದೇಶದ ರಾಜನು ಕೊಂಡಾಡುವಂಥ ಸುಂದರವಾದ ತಿರುಮಾಲಿರುಂಜೋಲೈ ಬೆಟ್ತವೇ.\(೭\)

ಮಹಾಭಾರತ ಯುದ್ಧ ನಡೆಯುತ್ತಿದ್ದಕಾಲ. ಒಂದು ದಿನ ಅರ್ಜುನನ ಕುದುರೆಗಳಿಗೆ ಬಹಲ ಬಾಯಾರಿಕೆಯಾಯಿತು. ಯುದ್ಧಭೂಮಿಯಲ್ಲಿ ಅವಕ್ಕೆ ನೀರನ್ನೊದಗಿಸುವುದು ಹೇಗೆ?ಎಲ್ಲಿಂದ? ಅದೇ ಒಂದು ಸಮಸ್ಯೆಯಾಯಿತು. ಸಾರಥಿಯಾಗಿದ್ದ ಕೃಷ್ಣ ಅವನಿಗೆ ಹೇಳಿದ, “ವಾರಣಾಸ್ತ್ರವನ್ನು ನೆಲದೊಳಕ್ಕೆ ಗುರಿಮಾಡಿ ಪ್ರಯೋಗಿಸು ಎಂದು. ಅರ್ಜುನ ಹಾಗೆ ಮಾಡಿದನೋ ಇಲ್ಲವೊ, ಆ ಅಂಬು ತೂರಿದ ರಂಧ್ರದಿಂದಲೇ ಬಹಳ ಆಳದಲ್ಲಿ ಹರಿಯುತ್ತಿದ ನೆಲದಡಿಯ ತೊರೆ ಉಕ್ಕಿ ಭೂಮಿಯ ಮೇಲೆ ಹರಿಯತೊಡಗಿತು. ಕುದುರೆಗಳು ಅದನ್ನು ಕುಡಿದು ತೃಪ್ತಿಗೊಂಡವು. ಇದನ್ನು ನೋಡುತ್ತ ನಿಂತಿದ್ದ ಕೌರವರ ಕಡೆಯ ರಾಜರುಗಳು, ಅರ್ಜುನನಿಗೆ ಒದಗಿ ಬಂದ ಕೃಷ್ಣನ ನೆರವಿಗೆ ಮನಮುಟ್ಟ ಮರುಗಿದರು. ಕರುಣಾಸಿಂಧುವಾದ ಆ ಸ್ವಾಮಿಯೇ ತಿರುಮಾಲಿರುಂಜೋಲೈ ಬೆಟ್ಟದ ಮೇಲೆ ನೆಲಸಿರುವುದು ಎನ್ನುತ್ತಾರೆ ಆೞ್ವಾರರು.

ಮಹಾಭಾರತದಲ್ಲಿ ಭೀಷ್ಮ ಶರಶಯ್ಯೆಯಲ್ಲಿದ್ದಾಗ ಈ ರೀತಿಯಲ್ಲಿ ನೀರನ್ನೊದಗಿಸಿದವನು ಅರ್ಜುನ ಆಗ ಕೃಷ್ಣನೂ ಇದ್ದ- ಅವನೇ ಪರಮಾತ್ಮನೆಂದು ಭಿಷ್ಮನೇ ಬಲ್ಲ- ಆದರೆ ಯತ್ರ ಯೋಗಿಶ್ವರ ಕೃಷ್ಣ ಯತ್ರ ಪಾರ್ಥೊಧನುರ್ಧರಃ... ಎಂದಿರುವುದರೆಂದು ಸಮರಾಂಗಣದಲ್ಲಿಯೂ ನಡೆದಿದೆ ಎಂದು ಹೇಳಲಾಗಿದೆ- ಕಾರಣ-ಕಾರ್ಯ ಕಾರಣವಾದ-ಪರಿಣಾಮವಾದ etc., ಸಗರ ಚಕ್ರವರ್ತಿಯ ಮಕ್ಕಳು- ಕಪಿಲ ಋಷಿಯಜ್ಞಾಶ್ವ.

ದಕ್ಷಿಣ ಭಾರತದಲ್ಲಿ ಧರ್ಮಿಷ್ಟನೆಂದು ಹೆಸರು ಪಡೆದಿದ್ದ ಪಾಂಡ್ಯರಾಜನು ಅಗಸ್ತ್ಯ ಮಹರ್ಷಿಗಳ ಆವಾಸವಾದ ಮಲಯಪರ್ವತದ ಬಳಿಗೆ ಬಂದು” ಎಲೆ ಬೆಟ್ಟವೇ, ನಿನ್ನಂತೆಯೇ ನಾನು ಧರ್ಮವನ್ನು ತಪ್ಪದೆ ನಡಸಿಕೊಂಡು ಬರುತ್ತೇನೆ. ಇದಕ್ಕೆ ಸಾಕ್ಷಿಯಾಗಿರುವಂತೆ ನಿನ್ನನ್ನೇ ನನ್ನ ಧ್ವಜದಲ್ಲಿರಿಸಿಕೊಳ್ಳುತ್ತೇನೆ. “ಎಂದು ಹೇಳಿ ಮಲಯಪರ್ವತವನ್ನು ಬಿಳಿಯ ಬಟ್ಟೆಯ ಮೇಲೆ ಬರೆಸಿ, ಅದನ್ನು ತನ್ನ ಧ್ವಜವನ್ನಾಗಿ ಮಾಡಿಕೊಂಡನು. ಅದರಿಂದ ಅವನಿಗೆ “ಮಲಯಧ್ವಜ” ಎಂದು ಹೆಸರಾಯಿತು. ಮಲಯ ಧ್ವಜನಿಗೆ ಗಂಗಾನದಿಯಲ್ಲಿ ಮೀಯಬೇಕೆಂದು ಆಶೆಯಾಯಿತು. ತನ್ನ ರಥವನ್ನು ಉತ್ತರದ ಕಡೆಗೆ ತಿರುಗಿಸಿದನು. ಇದ್ದಕ್ಕಿದ್ದಂತೆ ವಾಣೀ ಕೇಳಿಸಿತು. “ಇಲ್ಲೇ ನಿಲ್ಲು; ಮುಂದೆ ಹೋಗಬೇಡ” ರಾಜನು ಅದನ್ನು ಲಕ್ಷಿಸದೆ ಮುಂದೆ ಹೊರಟನು. ಆ ಧ್ವನಿ ಮತ್ತೆ ಕೇಳಿಸಿತು. ರಾಜನು ಅಲ್ಲಿಯೇ ನಿಂತನು. “ಇಲ್ಲಿ ದೈವಸಾನ್ನಿಧ್ಯವಿರಬೇಕು” ಇಲ್ಲಿಯೇ ತಂಗಿದ್ದು ಹೋಗೋಣ” ಎಂದುಕೊಂಡನು. ರಥದಿಂದ ಇಳಿದು, ಸುತ್ತಮುತ್ತ ಗಮನಿಸಿ ನೋಡಿದನು. ಹತ್ತಿರದಲ್ಲೇ ಒಂದು ನದಿ ಹರಿಯುತ್ತಿತ್ತು. ಅದರ ಹತ್ತಿರ ಹೋದನು

೨೬

ಮತ್ತೆ ಅಶರೀರವಾಣಿ ಕೇಳಿಸಿತು. “ಇದರಲ್ಲಿ ಸ್ನಾನಮಾಡು” ರಾಜನಿಗೆ ಆಶ್ಚರ್ಯವೆನ್ನಿಸಿತು. ಅವನು ಕೇಳಿದ “ಇದು ಯಾವ ನದಿ?” ಅಶರೀರವಾಣಿ ನುಡಿಯಿತು. “ನಾನು ಹಿಂದೆ ತ್ರಿವಿಕ್ರಮನಾದಾಗಮ್ ಬ್ರಹ್ಮನು ನನ್ನ ಪಾದವನ್ನು ತೊಳೆದನು. ಆಗ ನನ್ನ ಕಾಲ್ಗೆಜ್ಜೆ ಸದ್ದು ಮಾಡಿತು. ಆ ಶಬ್ದದೊಡನೆ ಹರಿದು ಬಂದ ನೀರೇ ಇದು. ಇದನ್ನು “ಶಿಲಂಬಾಱು”- ಗೆಜ್ಜೆಯ ನದಿ , ನೂಪುರಗಂಗೆ ಎಂದು ಕರೆಯುವುದು. “ರಾಜನು ಅತ್ಯಾನಂದದಿಂದ ಅದರಲ್ಲಿ ಮಿಂದು ಸಂತೃಪ್ತಿ ಹೊಂದಿ, ತನ್ನ ರಾಜಧಾನಿಗೆ ಮರಳಿದನು. ಆ ಶಿಲಂಬಾಱು ಹರಿಯುವ ಪವಿತ್ರಸ್ಥಳವೇ ತಿರುಮಾಲಿರುಂಜೋಳೈ ಮಲೈ ಪ್ರದೇಶ. ಹೀಗಿದೆ ಆ ಸ್ಥಳದ ಮಹಿಮೆ\! \(ಕ್ಷೇತ್ರಕ್ಷೇತ್ರಜ್ಞಯೋರ್ ಜ್ಞಾನಂ ಪಾದಸ್ಪರ್ಶಂ ಕ್ಷಮಸ್ವ- ಸಜ್ಜನರ ಬೇಡಿಕೆ ಭೂದೇವಿಯಲ್ಲಿ. ಯತ್ತಜ್ಞಾನಂ ಮತಿರ್ಮಮ ಭಗವದ್ಗೀತೆ\)

೮. ಕುಱುಹಾದ ಮನ್ನರೈಕ್ಕೂಡುಕಲಕ್ಕಿ ವೆಙ್ಗಾನಿಡೈ

ಶಿಱುಕಾಲ್ ನೆಱಿಯೇ ಪೋಕ್ಕುವಿಕ್ಕೂಂಜೆಲ್ವನ್ ಪೊನ್ ಮಲೈ

ಅಱುಕಾಲ್ ವರಿವಣ್ಡುಹಳ್ ಆಯಿರನ್ ಮಂಜೊಲ್ಲಿ

ಚಿಱುಕಾಲೈಪ್ಪಾಡುತ್ತೆನ್ ಱಿರುಮಾಲಿರುಂಜೋಲೈಯೇ

ಕುಱುಹಾದ= ಹತ್ತಿರ ಸುಳಿಯದ, ಮನ್ನರೈ= ರಾಜರ, ಕೂಡು= ದೇಹವನ್ನು, ಕಲಕ್ಕಿ= ಕಲಕಿ, ವೆಮ್= ತೀಕ್ಷ್ಣವಾದ, ಕಾನ್=ಕಾಡಿನ, ಇಡೈ= ಬಳಿಯ, ಶಿಱು= ಕಿರಿದಾದ, ಕಾಲ್ ನೆಱಿಯೇ= ಕಾಲುದಾರಿಯಲ್ಲಿಯೇ, ಪೋಕ್ಕುವಿಕ್ಕೂಂ= ಹೋಗಗೊಡಿಸುವ, ಶೆಲ್ ವನ್= ಸುಂದರನ\(ಭಗವಂತನ\), ಪೊನ್ ಮಲೈ= ಚಿನ್ನದಂಥ \(ಶ್ರೇಷ್ಠವಾದ\) ಬೆಟ್ಟವು, ಅಱುಕಾಮ್= ಆರು ಕಾಲುಗಳ, ವರಿ= ಇನಿದಾಗಿ ಸದ್ದುಮಾಡುವ, ವಣ್ಡುಹಳ್= ದುಂಬಿಗಳು, ಶಿಱುಕಾಲೈ= ಬೆಳಗಿನ ಜಾವದಲ್ಲೇ, ಆಯಿರಮ್=ಸಾವಿರ, ನಾಮಮ್= ನಾಮಗಳನ್ನು, ಶೊಲ್ಲಿ=ಹೇಳಿ, ಪಾಡುಮ್= ಹಾಡುವ, ತೆನ್= ಸೊಬಗಿನ, ತಿರುಮಾಲಿರುಂಜೋಲೈಯೇ= ತಿರುಮಾಲಿರುಂಜೋಲೈ ಬೆಟ್ಟವೇ.

ಹತ್ತಿರ ಸುಳಿಯದ ರಾಜರ ದೇಹವನ್ನು ಕಲಕಿ ತೀಕ್ಷ್ಣವಾದ ಕಾಡಿನ ಸಮೀಪದ ಕಿರಿದಾದ ಕಾಲುದಾರಿಯಲ್ಲಿಯೇ ಹೋಗಗೊಡಿಸುವ ಸುಂದರನ ಚಿನ್ನದಂಥ ಶ್ರೇಷ್ಠವಾದ ಬೆಟ್ಟವು. ಆರುಕಾಲುಗಳ ಇನಿದಾಗಿ ಸದ್ದುಮಾಡುವ ದುಂಬಿಗಳು ಬೆಳಗಿನ ಜಾವದಿಂದಲೇ\(ಭಗವಂತನ\) ಸಾವಿರನಾಮಗಳನ್ನು ಹೊಗಳೀ ಹಾಡುತ್ತಿರುವ ಸೊಬಗಿನ ತಿರುಮಾಲಿರುಂಜೋಲೈ ಬೆಟ್ಟವೇ.\(೮\)

ತಿರುಮಾಲಿರುಂಜೋಲೈ ಬೆಟ್ಟದ ಹತ್ತಿರಕ್ಕೆ ಸುಳಿಯದ ರಾಜರೂ ಇದ್ದಾರೆ. ಅವರಿಗೆ ಬೆಟ್ಟಕ್ಕೆ ಹೆದ್ದಾರಿ ಇದೆ ಎಂಬುದೇ ತಿಳಿಯದು. ಅದನ್ನು ಹಿಡಿದು ಹೋದರೆ ಬೆಟ್ಟದಲ್ಲಿರುವ ಸುಂದರನ ಸಾನ್ನಿಧ್ಯ ದೊರಕುವುದು. ಹಾಗೆ ಮಾಡದೆ ಅವರು ದಟ್ಟವಾದ ಕಾಡಿನ ಇಕ್ಕಟ್ಟಾದ ಉರಬಿಸಲು, ಕಲ್ಲು,ಮುಳ್ಳೂ, ಮುಂತಾದ ಕಷ್ಟತುಂಬಿದ ಕಾಲುದಾರಿಯನ್ನೇ ಹಿಡಿದು ಅವರು ನಡೆಯಬೇಕಾಗುತ್ತದೆ. ಅವರ ಓಡಾಟಕ್ಕೆ ಬಳಸುದಾರಿಯೇ ಗತಿ. ಅದರಿಂದ ಅವರಿಗೆ ಕಷ್ಟವೂ ಯಾತನೆಯೂ ಫಲ.

೨೭

ಅಂಥವರಿಗೇನು ಗೊತ್ತು ತಿರುಮಾಲಿರುಂಜೋಲೈ ಬೆಟ್ಟದ ದಿವ್ಯ ಸೊಬಗು\! ಅದನ್ನು ಅನುಭವಿಸಿಯಲ್ಲದೆ ತಿಳಿಯಲಾದೀತೇ? ಆನಂದಿಸಲಾದೀತೇ? ಬೆಳಗಿನ ಜಾವದಲ್ಲೇ ಸುಂದರವಾದ ದುಂಬಿಗಳ ಹಿಂಡು ಬೆಟ್ಟದ ತಪ್ಪಲಲ್ಲಿ ಎಲ್ಲೆಲ್ಲೂ ಸುಳಿದಾಡುತ್ತಿರುವುದು. ಅವು ಮೃದು ಮಧುರವಾಗಿ ಝೇಂಕರಿಸುತ್ತಾ ಇರುವುವು. ದುಂಬಿಗಳೆಲ್ಲವೂ ಸೇರಿ ಭಗವಂತನಿಗೆ ಉದಯರಾಗವನ್ನು ಹಾಡುತ್ತಾ, ಅವನ ಸಾವಿರ ನಾಮಗಳನ್ನು ತಮ್ಮ ಇಂಚರದಿಂದ ಹಾಡುತ್ತಾ ಇವೆಯೋ ಎಂಬಂತೆ ಆ ಧ್ವನಿ ತೋರಿಬರುತ್ತದೆ. ಪರ್ವತದ ಪಾವಿತ್ರ್ಯತೆಗೆ ಪ್ರಕೃತಿಯೂ ಹೀಗೆ ಒದಗಿ ಬರುತ್ತದೆ ಎಂಬುದು ಇಲ್ಲಿಯ ವೈಶಿಷ್ಟ್ಯ.

ಗಾಳಿಗೋಪುರ ತಿರುಪತಿ ಯಾತ್ರೆ ಕಾಲನಡಿಗೆಯಲ್ಲಿ-ಆಗ ಅಲ್ಲಿ ನಿಂತರೆ ಕಾಣುವ ದೃಶ್ಯ ದಕ್ಷಿಣದೇಶದ ಸೊಬಗು-ಆದ್ದರಿಂದ ಭಗವಂತನ ಕೈಂಕರ್ಯಕ್ಕೆ ಶ್ರಮ ಅವಶ್ಯವೆಂದು ಸಾರುವುದು- ಅವಶ್ಯಕತೆ ಮತ್ತು ವಿನೋಬಾ ರವರ ಆಶೀರ್ವಾಣಿ-ಮನುಷ್ಯನಿಗೆ ಎರಡಕ್ಕೆ ಒಂದು ಬಾಯಿರುವವರೆಗೆ ಆಹಾರದ ಬಗ್ಗೆ ಚಿಂತನೆ ಅನಗತ್ಯ- ಎಂದು-ಸಮಾಜಕ್ಕೆ-

೯. ಚಿನ್ದಪ್ಪುಡೈತ್ತು ಚ್ಚೆಙ್ಗುರುದಿಕೊಣ್ಡು ಪೂತಙ್ಗಳ್

ಅನ್ದಿಪ್ಪಲಿಕೊಡುತ್ತ ಆವತ್ತನಮ್ ಶೆಯ್ಯಪ್ಪನ್ ಮಲೈ

ಇನ್ದಿರಕೋಪಙ್ಗಳ್ ಎಂಬೆರುಮಾನ್ ಕನಿವಾಯ್ ಪ್ಪಾನ್

ಶೆನ್ದುಮ್ ಪುಱುವಿಲ್ ತೆನ್ಱಿರುಮಾಲಿರುಂಜೋಲೈಯೇ

ಪೂತಙ್ಗಳ್= ಪ್ರಾಣಿಗಳು, ಚಿನ್ದ= ನುಚ್ಚುನುರಿಯಾಗುವಂತೆ\(ನೆಗ್ಗಿಹೋಗುವಂತೆ\), ಪುಡೈತ್ತು= ಹೊದೆದು, ಶೆಮ್= ಕೆಂಪನೆಯ, ಕುರುದಿ= ರಕ್ತವನ್ನು, ಕೊಣ್ಡು= ತೆಗೆದು, ಅನ್ದಿ= ಸಂಜೆಯ ಸಮಯದಲ್ಲಿ, ಪಲಿಕೊಡುತ್ತು= ದೇವರಿಗೆ ನಿವೇದನ ಮಾಡಿ, ಆಪತ್ತು ತನಮ್ ಶೆ = ಆಪತ್ತಿನಲ್ಲಿ ಒದಗುವ ಐಶ್ವರ್ಯವೆಂದು \(ಪ್ರದಕ್ಷಿಣೆ\)ಮಾಡುವ, ಅಪ್ಪನ್= ಸ್ವಾಮಿಯ, ಮಲೈ= ಬೆಟ್ಟವು, ಇನ್ದಿರಕೋಪಙ್ಗಳ್= ಮಿಂಚುಹುಳುಗಳು, ಎಂಬೆರುಮಾನ್= ಭಗವಂತನ, ಕನಿವಾಯ್= \(ತೊಂಡೆ\) ಹಣ್ಣಿನಂತಿರುವ ಬಾಯನ್ನು, ಒಪ್ಪಾನ್=ಹೋಲುವ, ಶಿನ್ದುಮ್= ಚೆದರಿ ಹರಡುವ, ಪುಱವಿಲ್= ಕಾಡಿನಲ್ಲಿ, ಶೆನ್= ಸೊಬಗಿನಿಂದ ಕೂಡಿದ, ತಿರುಮಾಲಿರುಂಜೋಲೈಯೇ= ತಿರುಮಾಲಿರುಂಜೋಲೈ ಬೆಟ್ಟವೇ.

ಪ್ರಾಣೀಗಳನ್ನು ಚೆನ್ನಾಗಿ ಹೊದೆದು ರಕ್ತ ಸುರಿಸಿ, ಆ ರಕ್ತವನ್ನು ತೆಗೆದುಕೊಂಡು, ಸಂಜೆಯ ಸಮಯದಲ್ಲಿ ದೇವರಿಗೆ ನಿವೇದನ ಮಾಡಿ ಆಪದ್ಧನವೆಂದು ಪ್ರದಕ್ಷಿಣೆ ಮಾಡುವ ಬೆಟ್ಟವು, ಭಗವಂತನ ತೊಂಡೆ ಹಣ್ಣಿನ ಬಾಯಿಗೆ ಹೋಲುತ್ತಾ ಬೆಳಗುತ್ತಿರುವ ಮಿಂಚುಹುಳುಗಳು ಕಾಡಿನಲ್ಲಿ ಎಲ್ಲೆಲ್ಲೂ ಹರಡಿರುವ ಸೊಬಗಿನಿಂದ ಕೂಡಿದ ತಿರುಮಾಲಿರುಂಜೋಲೈ ಬೆಟ್ಟವೇ.\(೯\)

ಭಗವಂತನನ್ನು ಪೂಜಿಸಲು ನಾನಾಪದ್ಧತಿಗಳಿವೆ. ಅನೂಚಾನವಾಗಿ ನಡೆದು ಬಂದಿರುವ ಶಾಂತರೀತಿಯ ಪೂಜಾಪದ್ಧತೊ ಅಹಿಂಸೆಯಿಂದ ಕೂಡಿದ್ದು. ಈ ಪದ್ಧತಿಯನ್ನು ಅನುಸರಿಸುವವರು ಬಹುಮಂದಿ. ಇನ್ನೂ ಕೆಲವರು ಹಿಂಸಾತ್ಮಾಕವಾದ ಪದ್ಧತಿಯನ್ನು ಬಳಸುತ್ತಾರೆ. ಅವರ ಕ್ರಮದಲ್ಲಿ ಬಲಿಕೊಡುವ ಪ್ರಾಣಿಯನ್ನು ಚಿತ್ರಹಿಂಸೆಗೆ

೨೮

ಗುರಿಪಡಿಸಿ, ವಧಿಸಿ, ಅದರ ನೆತ್ತರನ್ನೂ ಮಾಂಸವನ್ನೂ ಸಂಜೆಯ ಹೊತ್ತಿನಲ್ಲಿ ಭಗವಂತನಿಗೆ ಅರ್ಪಿಸುವುದು ಮುಖ್ಯ. ಅಪರ ಕರುಣಾಸಾಗರನಾದ ಭಗವಂತನಿಗೆ ನಿಷ್ಕಾರುಣ್ಯದಿಂದ ಕೂಡಿದ ನೈವೇದ್ಯವೂ ಭಗವಂತನಿಗೆ ಹಿತವೇ? ಭಗವಂತನಿಗೆ ಬೇಕಾದದ್ದು ದೃಢಭಕ್ತಿಯೊಂದೇ. ಮತ್ತೇನೂ ಅಲ್ಲ. ಭಕ್ತನು ಏನನ್ನು ಭಕ್ತಿಯಿಂದ ಕೊಟ್ಟರೂ ಅದನ್ನು ಸ್ವಾಮಿ ಸ್ವೀಕರಿಸುತ್ತಾನೆ. ಭಕ್ತನಿಗೆ ಕೃಪೆದೋರುತ್ತಾನೆ ಎಂದು ವಿಶ್ವಾಸ.

ಕಾಡಿನ ಕತ್ತಲೆಯಲ್ಲಿ ಮಿಂಚುಹುಳುಗಳು ಎಲ್ಲೆಲ್ಲೂ ಹರಡಿಕೊಂಡು ತಮ್ಮ ಪುಟ್ಟಪುಟ್ಟ ಬೆಳಕಿನಿಂದ ಇಡಿಯ ಬೆಟ್ಟವನ್ನೇ ಸೊಬಗಿನಿಂದ ತುಂಬುತ್ತವೆ. ಭಗವಂತನ ಚೆಂದುಟಿಯು ಮುಖದ ಶೋಭೆಗೆ ಇದು ಪ್ರಭಾವಳಿಯಿದ್ದಂತೆ.

೧೦. ಎಟ್ಟಿತ್ತಿಶೈಯುಮ್ ಎಣ್ಣಿಱನ್ದ ಪೆರುನ್ದೇವಿಮಾರ್

ವಿಟ್ಟು ವಿಳಙ್ಗ ವೀತ್ತಿರುನ್ದ ವಿಮಲನ್ ಮಲೈ

ಪಟ್ಟಿಪ್ಪಿಡಿಹಳ್ ಪಹಡುಱಿಂಜಿಚ್ಚೆನ್ಱು ಮಾಲೈವಾಯ್

ತೆಟ್ಟಿತ್ತಿಳೈಕ್ಕೂನ್ತೆನ್ ಱಿರುಮಾಲಿರುಂಜೋಳೈಯೇ

ಎಟ್ಟುತ್ತಿಶೈಯುಮ್= ಎಂಟು ದಿಕ್ಕುಗಳಲ್ಲಿಯೂ, ಎಣ್= ಎಣಿಕೆಗೆ, ಇಱನ್ದ= ಇಲ್ಲದಷ್ಟು\(ಆಗದಷ್ಟು\), ಪೆರು= ಹಿರಿಯ, ದೇವಿಮಾರ್= ದೇವಿಯ, ವೀಟ್ರಿರುನ್ದ= ಮನೆಗಳಲ್ಲಿದ್ದ, ವಿಮಲನ್= ವಿಮಲನಾದ\(ಪರಿಶುದ್ಧನಾದ\) ವನ, ಮಲೈ=ಬೆಟ್ಟವು, ಪಟ್ಟಿ= ತಿರುಗಾಡುತ್ತಿರುವ, ಪಿಡಿಹಳ್= ಹೆಣ್ನಾನೆಗಳು, ಪಹಡು= ಗಂಡಾನೆಗಳೊಡನೆ, ಉಱಿಂಜಿ= ಕಲೆತು ವಿಹರಿಸುವ, ಮಾಲೈವಾಯ್= ರಾತ್ರಿಗಳಲ್ಲಿ, ತೆಟ್ಟಿತಿಳೈಕ್ಕುಮ್= ತಮ್ಮ ಸಂಗಗಳನ್ನು ಮುಗಿಸದಂತೆ ಕಳೆಯುವ, ತೆನ್= ಸುಂದರವಾದ, ತಿರುಮಾಲಿರುಂಜೋಲೈಯೇ= ತಿರುಮಾಲಿರುಂಜೋಲೈ ಬೆಟ್ಟವೇ.

ಎಂಟು ದಿಕ್ಕುಗಳಲ್ಲಿಯೂ ಎಣಿಕೆಗೆ ಬಾರದಷ್ಟು ಹಿರಿಮೆಯ ದೇವಿಯರ ಮನೆಗಳಲ್ಲಿದ್ದ ವಿಮಲನಾದವನ ಬೆಟ್ಟವು. ತಿರುಗಾಡುತ್ತಿರುವ ಹೆಣ್ಣಾನೆಗಳು ಗಂಡಾನೆಗಳೊಡನೆ ಕಲೆತು ವಿಹರಿಸುವ ರಾತ್ರಿಗಳಲ್ಲಿ ತಮ್ಮತಮ್ಮ ಸಂಗಗಳನ್ನು ಮುಗಿಸದಂತೆ ಕಳೆಯುವ ಸುಂದರವಾದ ತಿರುಮಾಲಿರುಂಜೋಳೈ ಬೆಟ್ಟವೇ.\(೧೦\)

ಆೞ್ವಾರರು ಭಗವಂತನನ್ನು “ವಿಮಲ” ಎಂದಿದ್ದಾರೆ. ಸಹಸ್ರಾರು ಸಂಖ್ಯೆಯಲ್ಲಿ ಮಹಿಷಿಯರನ್ನು ಹೊಮ್ದಿದ್ದರೂ, ಒಬ್ಬೊಬ್ಬಳ ಮನೆಯಲ್ಲಿ ಭಗವಂತನು \(ಕೃಷ್ನಾವತಾರಿಯಾಗಿ ವಾಸಿಸುತ್ತಿದ್ದರೂ ಅವನು “ವಿಮಲನೇ” ನಿರ್ಲಿಪ್ತನೇ, ಪರಿಶುದ್ಧನೇ, ದೋಷರಹಿತನೇ. ಇಂದ್ರಿಯಗಳಿಗೆ ಒಡೆಯ. ಅವನನ್ನು “ಹೃಷೀಕೇಶ” ಎನ್ನುತ್ತಾರೆ.ಋಷೀಕೇಶ

೨೯

೧೧. ಮರುದಪ್ಪೊೞಿಲಣಿ ಮಾಲಿರುಂಜೋಲೈ ಮಲೈ ತನ್ನೈ

ಕರುದಿಯುಱೈಹಿನ್ ಱ ಕಾರ್ಕಡಲ್ ವಣ್ಣನಮ್ಮಾನ್ ಱನ್ನೈ

ವಿರದಙ್ಕೊಣ್ಡೇತ್ತುಮ್ ವಿಲ್ಲಿಪುತ್ತೂರ್ ವಿಟ್ಟುಚಿತ್ತನ್ ಶೊಲ್

ಕರುದಿಯುರೈಪ್ಪವರ್ ಕಣ್ಣನ್ ಕೞಿಲಿಣೈ ಕಾಣ್ ಬರ್ ಹಳೇ

ಮರುದಮ್= ಅರ್ಜುನ ವೃಕ್ಷಗಳ\(ಮತ್ತೀ ಮರಗಳ\), ಪೊೞಿಲ್= ತೋಪುಗಳಿಂದ , ಅಣಿ= ಅಲಂಕಾರವಾಗಿರುವ, ಮಾಲಿರುಂಜೋಲೈಮಲೈ ತನ್ನೈ= ತಿರುಮಾಲಿರುಂಜೋಳೈ ಬೆಟ್ಟವನ್ನು, ಕರುದಿ= ಇಚ್ಛಿಸಿ, ಉಱೈ ಹಿನ್ಱ= ನೆಲಸಿರುವ, ಕಾರ್= ಮಳೆಗಾಲದ, ಕಡಲ್= ಕಡಲಿನ, ವಣ್ಣನ್= ಬಣ್ಣವುಳ್ಳದವನಾದ, ಅಮ್ಮಾನ್ ತನ್ನೈ= ಸ್ವಾಮಿಯ\(ಅೞಿಹರ್ ಎಂಬ ಹೆಸರಿನ ಸ್ವಾಮಿಯ\), ವಿರತಮ್= ವ್ರತವಾಗಿ, ಕೊಣ್ಡು= ಹಿಡಿದು, ಏತ್ತುಮ್= ಸ್ತುತಿಸುವ, ವಿಲ್ಲಿಪುತ್ತೂರ್= ವಿಲ್ಲಿಪುತ್ತೂಇನ, ವಿಟ್ಟೂಚಿತ್ತನ್= ವಿಷ್ಣುಚಿತ್ತನ, ಶೊಲ್= ಮಾತುಗಳು, \(ಇವುಗಳನ್ನು\), ಕರುದಿ=ಆದರದಿಂದ, ಉರೈಪ್ಪವರ್= ಹೇಳುವವರು, ಕಣ್ನನ್= ಕೃಷ್ಣನ, ಕೞಲ್= ಪಾದಗಳ ಇಣೈ= ಎರಡನ್ನೂ\(ಜೊತೆಯನ್ನೂ\), ಕಾಣ್ ಬರ್ ಹಳೇ= ಕಾಣುವವರೇ ಆಗುತ್ತಾರೆ.

ಅರ್ಜುನ ವೃಕ್ಷಗಳ ತೋಪುಗಳಿಂದ ಅಲಂಕೃತವಾಗಿರುವ ತಿರುಮಾಲಿರುಂಜೋಲೈ ಬೆಟ್ಟದಲ್ಲಿ ಇಚ್ಛೆಯಿಂದ ನೆಲಸಿರುವ ಮಳೆಗಾಲದ ಕಡಲ ಬಣ್ಣದವನಾದ ಸ್ವಾಮಿ ಸುಂದರನ ವ್ರತವಾಗಿ ಹಿಡಿದು ಅವನನ್ನು ಸ್ತುತಿಸುವ ಶ್ರೀವಿಲ್ಲಿಪುತ್ತೂರಿನ ವಿಷ್ಣುಚಿತ್ತನ ಮಾತುಗಳನ್ನು ಆಸಕ್ತಿಯಿಂದ ಹೇಳುವವರು ಕೃಷ್ಣನ ಪಾದಯುಗ್ಮವನ್ನು ಕಾಣುವವರೇ ಆಗುತ್ತಾರೆ.\(೧೧\)

ಇದು ಈ ತಿರುಮೊೞಿಗೆ ಫಲಶ್ರುತಿ. ಆಕರ್ಷಕವಾದ ಸೊಬಗಿನಿಂದ ಕೂಡಿದ ಪ್ರಕೃತಿಯ ಮಡಿಲಲ್ಲಿ ಶೋಭಿಸುತ್ತಿರುವುದು ತಿರುಮಾಲಿರುಂಜೋಲೈ ಬೆಟ್ಟ. ಭಕ್ತರಿಗೆ ಸರ್ವದಾ ಅನುಗ್ರಹ ಮಾಡಲು ಭಗವಂತನು ಅಲ್ಲಿ ನೆಲಸಿದ್ದಾನೆ. ಅವನನ್ನು ಸ್ತುತಿಸುವುದನ್ನೂ ನುತಿಸುವುದನ್ನೂ ವ್ರತವನ್ನಾಗಿ ಮಾಡಿಕೊಂಡಿರುವವರು ಭಕ್ತರು. ಅವರಲ್ಲಿ ಅಗ್ರಗಣ್ಯನೆನಿಸಿದವರು ಶ್ರೀವಿಲ್ಲಿಪುತ್ತೂರಿನ ವಿಷ್ಣುಚಿತ್ತರು. ಅವರು ತಿರುಮಾಲಿರುಂಜೋಲೈ ಬೆಟ್ಟದಲ್ಲಿರುವ ದಿವ್ಯಸುಂದರನನ್ನು\(ಅೞಹರ್\) ಮನಮುಟ್ಟ ಹೊಗಳಿಹಾಡಿದ್ದಾರೆ. ಅವರ ಮಾತುಗಳನ್ನು ಆದರಾಸಕ್ತಿಗಳಿಂದ ಕೇಳುವವರು ಅವರಂತೆಯೇ ಮನೋಭಾವವುಳ್ಳವರಾಗುತ್ತಾರೆ.

ಭಕ್ತನಿಗೆ ಬೇಕಾದದ್ದು ಭಗವಂತನ ಪಾದಯುಗಳ. ಅವುಗಳನ್ನು ಆಶ್ರಯಿಸಿ ಭಕ್ತನು ತನ್ನ ಇಹಲೋಕದ ಜೀವನವನ್ನು ಸಾರ್ಥಕಗೊಳಿಸಿಕೊಳ್ಳುವನು. ಅಲ್ಲದೆ ಅವನು ಪರಲೋಕಕ್ಕೆ ಸದ್ಗತಿಯನ್ನು ಗಳಿಸಿಕೊಳ್ಳುವನು. ವಿಷ್ಣುಚಿತ್ತರ ಈ ತಿರುಮೊೞಿಯ ಪಾಶುರಗಳನ್ನು ಅರ್ಥವತ್ತಾಗಿ

೩೦

ತಿಳಿದುಕೊಳ್ಳುವವನು ಭಗವಂತನ ಪಾದಗಳನ್ನು ಕಂಡುಕೊಳ್ಳುವುದು ಮಾತ್ರವಲ್ಲ, ಅವುಗಳ ಒಲವನ್ನೂ ಅವನು ತಪ್ಪದೆ ಪಡೆಯುತ್ತಾನೆ. ಇದೇ ವಿಷ್ಣುಚಿತ್ತರ ಹಾರೈಕೆ.

ಅಡಿಯ ನಡೆ:.............ಅಲಮ್, ವಲ್ಲಾಳನ್, ತಕ್ಕಾರ್, ಆನಾಯರ್, ಒರು, ಏವಿತ್ತು, ಮನ್ನರ್, ಕುಱುಹಾದ, ಶಿನ್ದ, ಎಟ್ಟು, ಮರುಡ \(ಉರುಪ್ಪಿಣಿ\)

೩೧

**ಶ್ರೀಃ**

**ಶ್ರಿಯೈ ನಮಃ**

**ನಾಲ್ಕನೆಯ ದಶಕ ಮೂರನೆಯ ತಿರುಮೊೞಿ ಉರುಪ್ಪಿಣಿ ನಙ್ಗೈ**

ಉರುಪ್ಪಿಣಿ ನಙ್ಗೈ ತನ್ನೈ ಮೀಟ್ ಪಾನ್ ತೊಡರ್ ನ್ದೋಡಿ ಚ್ಚೆನ್ ಱ

ಉರುಪ್ಪನೈಯೋಟ್ಟಿಕ್ಕೊಣ್ಡಿಟ್ಟುರೈತ್ತಿಟ್ಟ ವುಱೈಪ್ಪನ್ ಮಲೈ

ಪೊರುಪ್ಪಿಡೈಕ್ಕೊನ್ ಱೈ ನಿನ್ಱು ಮುಱಿಯಾೞಿಯುಙ್ಕೂಶುಙ್ಕೊಣ್ಡು

ವಿರುಪ್ಪೊಡು ಪೊನ್ ವೞಙ್ಗಮ್ ವಿಯನ್ ಮಾಲಿರುಂಜೋಲೈಯದೇ.

ನಙ್ಗೈ= ಶ್ರೇಷ್ಠವಂಶದ ಹೆಣ್ಣಾದ, ಉರುಪ್ಪಿಣೈ ತನ್ನೈ= ರುಕ್ಮಿಣೀ ದೇವಿಯನ್ನು, ಮೀಟ್ ಪಾನ್= ರಕ್ಷಿಸಿದವನನ್ನು.ತೊಡರ್ ನ್ದು= ಅಟ್ಟಿಸಿಕೊಂಡು, ಓಡಿ=ಓಡಿ, ಶೆನ್ಱು= ಹೋಗುವ, ಉರುಪ್ಪನೈ= ರುಕ್ಮನನ್ನು, ಓಟ್ಟಿಕೊಣ್ಡು= ಓಡಿಸಿಕೊಂಡು ಹೋಗಿ\(ಹಿಡಿದು\), ಇಟ್ಟು= ತನ್ನ ರಥದಲ್ಲಿ ಕಟ್ಟಿಹಾಕಿ ಉರೈತ್ತಿಟ್ಟ= ಅಬ್ಬರಿಸಿದ, ಉಱೈಪ್ಪನ್= ಹಿರಿಮೆಯುಳ್ಳ\(ಕೃಷ್ಣನ\)ವನ, ಮಲೈ=ಬೆಟ್ಟವು, ಕೊನ್ ಱೈ= ಕಕ್ಕೆಗಿಡಗಳು, ಪೊರುಪ್ಪು= ಆ ಬೆಟ್ಟದ, ಇಡೈ= ಸ್ಥಳಗಳಲ್ಲೆಲ್ಲಾ, ನಿನ್ಱು= ಬೆಳೆದು ನಿಂತು, ಮುಱಿ= ತುಣುಕುಗಳಾದ, ಪೊನ್= ಚಿನ್ನದ ಹಾಗೆ, ಆೞಿಯುಮ್= ಹೂವಿನ ಶಲಾಕಗಳನ್ನು, ಕಾಶುಮ್= ಹೂವಿನ ದಳಗಳನ್ನು,ಕೊಣ್ಡು= ತುಂಬಿಕೊಂಡು, ವಿರುಪ್ಪೊಡು=ಆದರ ಆಸಕ್ತಿಯೊಡನೆ \(ಆದರ ಆಸಕ್ತಿಗಳನ್ನು ಹುಟ್ಟಿಸುತ್ತಾ\) ವೞಙ್ಗುಮ್= ಬೆಳೆಯುತ್ತಿರುವ/ಬೆಳಗುತ್ತಿರುವ,, ವಿಯನ್= ವಿಸ್ಮಯಕಾರಕ, ಮಾಲಿರುಂಜೋಲೈ= ತಿರುಮಾಲಿರುಂಜೋಲೈ, ಅದೇ=ಬೆಟ್ಟವೇ ಆಗಿರುವುದು.

ಶ್ರೇಷ್ಠವಂಶದ ಹೆಣ್ಣಾದ ರುಕ್ಮಿಣೀದೇವಿಯನ್ನು ರಕ್ಷಿಸಿದವನನ್ನು ಓಡಿ ಅಟ್ಟಿಸಿಕೊಂಡು ಹೋಗುವ ರುಕ್ಮನನ್ನು ಓಡಿಸಿಕೊಂಡು ಹೋಗಿ, ಅವನನ್ನು ಹಿಡಿದುಕೊಂಡು ತನ್ನ ರಥದಲ್ಲಿ ಕಟ್ಟಿಹಾಕಿ ಅಬ್ಬರಿಸಿದ ಹಿರಿಮೆಯವನಾದ ಕೃಷ್ಣನಬೆಟ್ಟ ಕಕ್ಕೆಗಿಡಗಳು ಆ ಬೆಟ್ಟದ ಎಲ್ಲಾ ಸ್ಥಳಗಳಲ್ಲೂ ಬೆಳೆದುನಿಂತು ಚಿನ್ನದ ತುಣುಕುಗಳ ಹಾಗೆ ಹೂವಿನ ಶಲಾಕಗಳನ್ನು ಹೂವಿನ ದಳಗಳನ್ನು ತುಂಬಿಕೊಂಡು ಆದರ ಆಸಕ್ತಿಗಳನ್ನು ಹುಟ್ಟಿಸುತ್ತಾ ಬೆಳೆಯುತ್ತಿರುವ ವಿಸ್ಮಯಕಾರಕ ತಿರುಮಾಲಿರುಂಜೋಲೈ ಬೆಟ್ಟವೇ ಆಗಿರುವುದು.\(೧\)

ರಾತ್ರೀ ಹವನ-ಸರ್ವೋದಯ ಪಾತ್ರೆ-ಸಾಮಾಜಿಕ ಕಾರ್ಯ. ಚುತುರ್ಮುಖನ ತಂದೆಯಾದ ವಿಷ್ಣುವೇ ಪರತತ್ತ್ವವೆನ್ನುವ ನಿದರ್ಶನ-ಭಾಗವತದಲ್ಲಿ-ಇಂದ್ರನ ಪರಾಭವ- ಪ್ರತಿಸೃಷ್ಟಿ ನಂಬಲರಿಯದ್ದಾದರೂ ನಂಬಬೇಕಾದ್ದು ಕಾರಣ ಶುಕಮಹರ್ಷಿ ಪ್ರಣೀತಾ- ಭೂಮಾತೆಯ ಹಠ-ಹಾಲ್ಜೇನು ಸುರೀಸೇನು- ಆದರೆ ಭೂ ಭಾರವಾದ ದುಷ್ಟರನ್ನು ಅವರ ಹಾವಳಿಯನ್ನೂ ಸಹಿಸೆ ಎಂದು ಕ್ಷೀರಾಬ್ಧಿಶಾಯಿಯಲ್ಲಿ ನಿವೇದಿಸಿದಳಾಕೆ.

ಮದುವೆಗೆ ಮುಂಚಿತವಾಗಿ ತನ್ನ ಮನೆದೇವರನ್ನು ಪೂಜಿಸಿ ದೇವಾಲಯದಿಂದ ಹೊರಕ್ಕೆ ಬರುತ್ತಿದ್ದ ರುಕ್ಮಿಣೀದೇವಿಯನ್ನು ಕೃಷ್ಣನು ಎತ್ತಿ ತನ್ನ ರಥದಲ್ಲಿ ಕುಳ್ಳಿರಿಸಿಕೊಂಡು ತನ್ನ್ರ ಕಡೆಗೆ ವೇಗವಾಗಿ ರಥವನ್ನು ಓದಿಸಲು ಮೊದಲು ಮಾಡಿದನು. ಅಣ್ಣ ರುಕ್ಮನು ಇದನ್ನು ಕಂಡನು. ಕೃಷ್ಣನೆಂದರೆ ಅವನಿಗೆ ಬದ್ಧ ವೈರ. ಈಗ ಒಳ್ಳೆಯ ಸಮಯ ಸಿಕ್ಕಿರುವುದರಿಂದ

೩೨

ಅವನನ್ನೂ ಶಿಕ್ಷಿಸಿ ಬಿಡುತ್ತೇನೆಂದು ಫಣತೊಟ್ಟು ರುಕ್ಮನು ಅತಿವೇಗವಾಗಿ ಕೃಷ್ಣನನ್ನೂ ಬೆನ್ನಟ್ಟಿ ದಾರಿಯಲ್ಲಿ ಅವನನ್ನು ತಡೆದನು. ಕೃಷ್ಣನಾದರೋ ಅವನನ್ನು ಸೋಲಿಸಿ ಎಳೆದುಕೊಂಡು ಬಂದು ತನ್ನ ರಥದ ಕಂಬಕ್ಕೆ ಬಿಗಿದು, ತನ್ನ ಸಾಮರ್ಥ್ಯವನ್ನು ಹಿರಿಮೆಯನ್ನೂ ತೋರಿಸುವಂತೆ ವೀರನಾದ ಮಾಡಿದನು. ಆ ಸ್ವಾಮಿ ನೆಲಸಿರುವ ಬೆಟ್ಟವೇ ತಿರುಮಾಲಿರುಂಜೋಲೈ ಬೆಟ್ಟ.

ಭಗವಂತನ ಹಿರಿಮೆಯ ಉಜ್ವಲತೆಯನ್ನು ಬೆಳಗುವ ಬೆಟ್ಟ ಅದಾದರೆ. ಪ್ರಕೃತಿಯ ಉಜ್ವಲ ಸೌಂದರ್ಯವನ್ನೂ ಅದು ಪ್ರಕಾಶಿಸುತ್ತದೆ. ಆ ಬೆಟ್ತದಲ್ಲಿ ಎಲ್ಲೆಲ್ಲಿ ನೋಡಿದರೂ ಚಿನ್ನದ ಬಣ್ನವನ್ನು ಮೀರಿಸುವ ಉಜ್ವಲವಾದ ಹೊಂಬಣ್ಣದ ಹೂಗೊಂಚಲುಗಳಿಂದ ತುಂಬಿ ಮೆರೆಯುವ ಕಕ್ಕೆಗಿಡಗಳು. ಹೂವಿನ ಹಳದಿ ದಳಗಳು ಚಿನ್ನದ ಕಾಸುಗಳಂತೆ. ಹೂವಿನ ಶಲಾಕೆ ಮುಂತಾದವು ಚಿನ್ನದ ಉಂಗುರಗಳಂತೆ. ಎಲ್ಲಿ ನೋಡಿದರೂ ಸುವರ್ಣಮಯವಾಗಿ ಅವು ಇಡಿಯ ಬೆಟ್ಟವನ್ನೇ ಸೌಂದರ್ಯದಿಂದ ಸೂರೆಗೊಳ್ಳುತ್ತಿರುವವು. ಬೆಟ್ಟದ ಕಡೆಗೆ ಸ್ವಲ್ಪ ನೋಡಿದರೆ ಸಾಕು; ನೋಡುವವನ ತನುಮನಗಳನ್ನು ಅವು ಆಕರ್ಷಿಸಿ ಬಿಡುವುವು. ಅದರ ಬಳಿ ಸಾರಬೇಕೆಂತಲೂ ಅದರ ಸೌಂದರ್ಯದಲ್ಲಿ ತನ್ಮಯವಾಗಬೇಕೆಂತಲೂ ಅವನಲ್ಲಿ ಆಶೆ ಉಮ್ಮಳಿಸುವುದು. ಹೀಘೆ ಪ್ರಕೃತಿಯ ದಿವ್ಯಸೊಬಗಿನ ಸುಂದರನತ್ತ ಅದು ಸೆಳೆದೇ ಬಿಡುತ್ತದೆ. ಆ ದಿವ್ಯ ಸುಂದರನ ಸೃಷ್ಟಿಯ ಸಾರ್ಥಕತೆ ಇದೇ: ಕಣ್ಣನ್ನು ತಣಿಸುವ ಸೊಬಗು ಮನಸನ್ನು ಶಾಶ್ವತಾನಂದವನ್ನು ತರುವ ವಿಶಿಷ್ಟ ಸೊಬಗಿನತ್ತ ಸಾಗಿಸುವುದೇ. ಆದ್ದರಿಂದ, ತಿರುಮಾಲಿರುಂಜೋಲೈ ಬೆಟ್ಟ ಅಂಥ ವಿಸ್ಮಯಕಾರಕ ಸೃಷ್ಟಿ ವಿಶೇಷವೇ\!

೨. ಕಂಜನುಙ್ಕೊಳೀಯನುಙ್ಕಳಿಱು ಮರುದುಮೆರುದುಮ್

ವಂಜನೈಯಿನ್ ಮಡಿಯ ವಳರ್ ನ್ದ ಮಣಿವಣ್ಣನ್ ಮಲೈ

ನಂಜುಮಿಱ್ ನಾಹಮೆ ಱುನ್ದಣವಿ ತಳಿರ್ ಮಾಮದಿಯೈ

ಶೆಂಜುಡರ್ ನಾವಳೈಕ್ಕೂನ್ತಿರುಮಾಲಿರುಂಜೋಳೈಯದೇ

ಕಂಜನುಮ್= ಕಂಸನೂ, ಕಾಳೀಯನೂ= ಕಾಳೀಯನೂ, ಕಳಿಱುಮ್= ಆನೆಯೂ, ಮರುದುಮ್= ಅರ್ಜುನವೃಕ್ಷಗಳೂ, ಎರದುಮ್= ವೃಷಭವೂ, ವಂಚನೈಯಿನ್= ವಂಚನೆಯಿಂದ, ಮಡಿಯ= ಮಡಿಯುವಂತೆ, ವಳರ್ ನ್ದ= ಬೆಳೆದವನಾದ, ಮಣಿವಣ್ಣನ್= ನೀಲಮಣಿಯಂತೆ ದೇಹದ ಬಣ್ಣದವನಾದ, ಕೃಷ್ಣನ, ಮಲೈ= ಬೆಟ್ಟವು, ನಂಜು= ವಿಷವನ್ನು, ಉಮಿೞ್= ಉಗುಳುವ, ನಾಹಮ್=\(ಬೆಟ್ಟದ\) ಹಾವುಗಳು, ಎೞುನ್ದು=ಎದ್ದು, ಅಣವಿ= ಮೇಲೆಮೇಲಕ್ಕೆ ಏರಿ, ತಳರ್= ತಂಪಾಗಿರುವ, ಮಾಮದಿಯೈ= ಪೂರ್ಣಚಂದ್ರನನ್ನು ಶೆಮ್= ಕೆಂಪಾದ,ಶುಡರ್= ಬೆಂಕಿಯಂತಿರುವ, ನಾ=ನಾಲಗೆಯಿಂದ, ಅಳೈಕೂಮ್= ಕರೆಯುವ, ತಿರುಮಾಲಿರುಂಜೋಲೈ= ತಿರುಮಾಲಿರುಂಜೋಲೈ ಎಂಬುದು, ಅದೇ= ಆ ಬೆಟ್ಟವೇ

ಕಂಸನೂ ಕಾಳೀಯನೂ ಆನೆಯೂ ಅರ್ಜುನವೃಕ್ಷಗಳೂ ವೃಷಭವೂ ವಂಚನೆಯಿಂದ ಮಡಿಯುವಂತೆ ಬೆಳೆದವನಾದ ನೀಲಮಣಿಯಬಣ್ಣದ ದೇಹದ ಕೃಷ್ಣನ ಬೆಟ್ಟವು ವಿಷವನ್ನು 

೩೩

ಉಗುಳುವ \(ಬೆಟ್ಟದ\) ಹಾವುಗಳೂ ಎದ್ದು ಮೇಲೆ ಮೇಲಕ್ಕೆ ಏರಿ ತಣ್ಣನೆಯ ಪೂರ್ಣಚಂದ್ರನನ್ನು \(ತಮ್ಮ\)ಕೆಂಡದಂತಿರುವ ನಾಲಗೆಯಿಂದ ಕರೆಯುವ ತಿರುಮಾಲಿರುಂಜೋಲೈ ಎಂಬುದೇ \(೨\)

ಕೃಷ್ಣನನ್ನು ವಂಚಿಸಿ ಕೊಲ್ಲಬೇಕೆಂದು ಯತ್ನಿಸಿದವನು ಅವನ ಕಡುಶತ್ರುವಾದ ಕಂಸ. ಈ ಕಾರ್ಯದಲ್ಲಿ ಒದಗಿಬಂದವು ಒಂದು ಆನೆ ಮತ್ತು ಒಂದು ಗೂಳಿ \(ಈ ತಿರುಮೊೞಿಯಂತೆ\) ಕುವಲಯಾಪೀಡವೆಂಬ ಆನೆಯನ್ನು ಕೃಷ್ಣನ ಮೇಲೆ ನುಗ್ಗಿಸಿ ಅವನನ್ನು ಕೊಲ್ಲಬೇಕಾಗಿತ್ತು. ಆ ಸಂಚಿಗೆ ಒಳಗಾಗದೆ ಅದನ್ನೇ ನಾಶ ಮಾಡಿದ ಕೃಷ್ಣ. ಹಾಗೆಯೇ ಅರಿಷ್ಟಾಸುರನೆಂಬ ರಾಕ್ಷಸನನ್ನು ಈ ಕಾರ್ಯಕ್ಕೆ ಪ್ರಚೋದಿಸಿದ್ದು ಕಂಸನೇ. ಅವನು ಗೂಳಿಯ ರೂಪತಳೆದು ಗೋವಳರು ಮೇಯಿಸುತ್ತಿದ್ದ ದನಗಳ ಮಂದೆಯಲ್ಲಿ ಸೇರಿಕೊಂಡನು. ಕೃಷ್ಣನ ಮೇಲೆ ಹಾದು ಕೊಲ್ಲುವುದಕ್ಕೆ ಸಮಯವನ್ನು ಅವನು ಕಾಉತ್ತಿದ್ದ. ಇದನ್ನು ಕಂಡ ಕೃಷ್ಣನು ಅವನ ವಂಚನೆಗೆ ತಕ್ಕ ಶಾಸ್ತಿಯಾಗಿ ಅವನನ್ನೇ ಕೊಂದು ಹಾಕಿದನು. ಆಮೇಲೆ ಕಂಸನನ್ನೂ ಕೊಂದುಹಾಕಿದನು. ಇವೆಲ್ಲ ವಂಚನೆಯ ಕುಯತ್ನಗಳಿಗೆ ಬಂದ ಫಲ.

ಕಾಳೀಯನಾದರೋ ಸ್ವಾರ್ಥಿಯಾಗಿ ಕಾಳಿಂದಿ ಮಡುವಿನಲ್ಲಿ ಸೇರಿಕೊಂಡಿದ್ದ ಅದನ್ನು ತಿಳಿದು ಕೃಷ್ಣನು ಅವನ ಸ್ವಾರ್ಥಕ್ರೌರ್ಯಗಳಿಗೆ ತಕ್ಕ ಶಿಕ್ಷೆಮಾಡಿದ. ಆದರೆ ಕಾಳೀಯನು ಶರಣಾಗತನಾದ್ದರಿಂದ ಅವನನ್ನು ರಕ್ಷಿಸಿ ಆತಂಕವಿಲ್ಲದ ಸಮುದ್ರಕ್ಕೆ ಕಳುಹಿಸಿಕೊಟ್ಟ.

ಇನ್ನು ಬೆಟ್ಟದ ಹಾವುಗಳ ವಿಷಯ; ಅವು ವಿಷಸರ್ಪಗಳು. ದಾರುಣವಾದ ತಮ್ಮ ವಿಷದ ತಾಪವನ್ನು ಶಮನ ಮಾಡಿಕೊಳ್ಳಲು ಅವು ಬೆಟ್ಟದಲ್ಲಿಯ ತಮ್ಮ ಹುತ್ತಗಳಿಂದ ಎದ್ದು, ಮೇಲೆಮೇಲಕ್ಕೆ ಏರಿ, ಬೆಟ್ಟದ ತುದಿಯನ್ನು ಮುಟ್ಟಿ, ಅಲ್ಲಿ ತಮ್ಮ ಹೆಡೆಗಳನ್ನೆತ್ತಿ ಕೆಂಡದಂಥ ನಾಲಗೆಯನ್ನು ಚಾಚಿ ತಂಪಾದ ಪೂರ್ಣಚಂದ್ರನನ್ನು ಕರೆಯುತ್ತವೆಯೋ ಎಂಬಂತೆ ಕಾಣುವುವು.

ಬೆಳದಿಂಗಳ ರಾತ್ರಿಗಳಲ್ಲಿ ತಿರುಮಾಲಿರುಂಜೋಲೈ ಬೆಟ್ಟದ ಸೌಂದರ್ಯವೆಂಥಾದ್ದು ಎಂಬುದನ್ನು ಆೞ್ವಾರರು ಇಲ್ಲಿ ಸಕೃತ್ ಸೂಚಿಸಿದ್ದಾರೆ.

೩. ಮನ್ನು ನರಕನ್ ಱನ್ನೈ ಚ್ಚೂೞ್ ಪೋಹಿ ವಳೈತ್ತೆಱಿನ್ದು

ಕನ್ನಿಮಹಳಿರ್ ತಮ್ಮೈ ಕ್ಕವರ್ ನ್ದ ಕಡಲ್ ವಣ್ಣನ್ ಮಲೈ

ಪುನ್ನೈಶೆರುನ್ದಿಯೊಡು ಪುನವೇಙ್ಗೈಯುಙ್ಕೋಙ್ಗುಮ್ ನಿನ್ಱು

ಪೊನ್ನರಿ ಮಾಲೈಹಳ್ ಶೂೞ್ ಪೊೞಿಲ್ ಮಾಲಿರುಂಜೋಳೈಯೇ

ಮನ್ನು= \(ತಾನು\)ಅಮರನೆಂದು ತಿಳಿದಿದ್ದ, ನರಕನ್ ತನ್ನೈ= ನರಕಾಸುರನನ್ನು, ಶೂೞ್= ಯೋಜನೆ ಮಾಡಿ, ಪೋಹಿ= ಮುನ್ನುಗ್ಗಿ, ವಳೈತ್ತು= ಸುತ್ತುಕಟ್ಟಿ, ಎಱಿನ್ದು= ಕೊಂದು, ಕನ್ನಿ ಮಹಳಿರ್ ತಮ್ಮೈ= \(ಸೆರೆಯಲ್ಲಿದ್ದ\) ಕನ್ನಿಕೆಯರನ್ನು, ಕವರ್ ನ್ದು= ಗೆದ್ದುಕೊಂದವನಾದ, ಕಡಲ್ ವಣ್ಣನ್ ಮಲೈ= ಕಡಲಬಣ್ಣದವನ\(ಕೃಷ್ಣನ\) ಬೆಟ್ಟ, ಪುನ್ನೈ= ಹೊನ್ನೆಮರ, ಶೆರುನ್ದಿಯೊಡು= ಶೆರುನ್ದಿ ಮರದೊಡನೆ, ಪುನಮ್= ಹೊಲದಲ್ಲಿ ಬೆಳೆಯುವ ವೇಙ್ಗೈಯುಮ್= ವೇಂಗೈಮರವೂ, ಕೊಙ್ಗುಮ್=ಕೊಂಗುಮರವೂ,

೩೪

ನಿನ್ಱು= ಬೆಳೆದು ನಿಂತು, ಪೊನ್ನರಿಮಾಲೈಹಳ್= ಪರಿಮಳಭರಿತವಾದ ಹೂಮಾಲೆಗಳನ್ನು ಶೂೞ್= ತೊಟ್ಟಿರುವ \(ಧರಿಸಿರುವ\), ಪೊೞಿಲ್= ತೋಪುಗಳನ್ನುಳ್ಳ, ಮಾಲಿರುಂಜೋಲೈ= ತಿರುಮಾಲಿರುಂಜೋಲೈ ಎಂಬುದು ಅದೇ= ಅದೇ ಬೆಟ್ಟವೇ.

ತನಗೆ ಮರಣವೇ ಇಲ್ಲವೆಂದು ತಿಳಿದಿದ್ದ ನರಕಾಸುರನನ್ನು ಯೋಜನೆ ಮಾಡಿ ಮುನ್ನುಗ್ಗಿ ಸುತ್ತುಕಟ್ಟಿ ಕೊಂದು ಸೆರೆಯಲ್ಲಿದ್ದ ಕನ್ನಿಕೆಯರನ್ನು ಗೆದ್ದುಕೊಂಡವನಾದ ಕಡಲಬಣ್ಣದವನ ಬೆಟ್ಟವು ಹೊನ್ನೆ ಮುಂತಾದ ಹಲವಾರು ಬೆಳೆದು ನಿಂತು ಪರಿಮಳಭರಿತವಾದ ಹೂಮಾಲೆಗಳನ್ನು ಧರಿಸಿರುವ ಮರಗಳ ತೋಪುಗಳುಳ್ಳ ತಿರುಮಾಲಿರುಂಜೋಲೈ ಎಂಬುದು ಅದೇ ಬೆಟ್ಟವೇ.\(೩\)

೪. ಮಾವಲಿ ತನ್ನುಡೈಯ ಮಗನ್ ವಾಣನ್ ಮಹಳಿರುನ್ದ

ಕಾವಲೈ ಕಟ್ಟೞಿತ್ತ ತನಿಕ್ಕಳೈ ಕರುದುಮ್ ಮಲೈ

ಕೋವಲರ್ ಕೋವಿನ್ದನೈಕ್ಕೂಱಮಾದರ್ ಹಳ್ ಪಣ್ ಕುಱಿಂಜಿ

ಪಾವೊಲಿಪಾಡಿನಡಮ್ ಪಯಿಲ್ ಮಾಲಿರುಂಜೋಲೈಯದೇ

ಮಾವಲಿ= ಮಹಾಬಲಿ \(ಬಲಿಚಕ್ರವರ್ತಿ\), ತನ್ನುಡೈಯ= ತನ್ನ, ಮಗನ್=ಮಗನಾದ, ವಾಣನ್= ಬಾಣಾಸುರನ, ಮಹಳ್=ಮಗಳು\(ಉಷಾದೇವಿ\), ಇರುನ್ದ= ಇದ್ದ, ಕಾವಲೈ= ಕಾವಲಿನ, ಕಟ್ಟು= ಕಟ್ಟುಪಾಡನ್ನು, ಅೞಿತ್ತ= ನಾಶಪಡಿಸಿದ, ತನಿ=ಅಪ್ರತಿಮ, ಕಾಳೈ= ವೀರನಾದ ಕೃಷ್ಣನು, ಕರುದುಮ್= ಆಶೆಪಡದ, ಮಲೈ= ಬೆಟ್ಟ, ಕುಱಮಾದರ್ ಹಳ್= ಕುಱವ ಹೆಂಗಸರು, ಕೋವಲರ್= ಗೋವಳ ಹೆಂಗಸರೂ, ಕೋವಿನ್ದನೈ= ಗೋವಿಂದನಾದದ್ದನ್ನು ಕುರಿತು, ಕುಱಿಂಜಿ=ಕುರಂಜಿ, ಪಣ್= ರಾಗದ, ಪಾ ಒಲಿ= ಹಾಡುಗಳನ್ನು ಪಾಡಿ=ಹಾಡಿ, ನಡಮ್= ನೃತ್ಯವಾಡುವ, ಪಯಿಲ್= ಮೈದಾನವಾದ, ಮಾಲಿರುಂಜೋಲೈ= ತಿರುಮಾಲಿರುಂಜೋಲೈ ಎಂಬುದು, ಅದೇ=ಅದೇ ಬೆಟ್ಟವೇ

ಬಲಿಚಕ್ರವರ್ತಿಯ ಮಗನಾದ ಬಾಣಾಸುರನ ಮಗಳು ಉಷಾದೇವಿಯಿದ್ದ ಕಾವಲಿನ ಕಟ್ಟುಪಾಡನ್ನು ನಾಶಪಡಿಸಿದ ಅಪ್ರತಿಮ ವೀರನಾದ ಕೃಷ್ಣನು ಆಶೆಪಡುವ ಬೆಟ್ಟವು ಗೋವಿಂದನಾದದ್ದನ್ನು ಕುರಿತು ಕುರವಹೆಂಗಸರೂ ಗೊಲ್ಲತಿಯರೂ ಕೂಡಿಕೊಂಡು ಕುರಂಜಿ ರಾಗದಲ್ಲಿ ಹಾಡುಗಳನ್ನು ಹಾಡಿ ನೃತ್ಯಮಾಡುವ ಮೈದಾನವಾದ ತಿರುಮಾಲಿರುಂಜೋಲೈ ಎಂಬುದು ಅದೇ ಬೆಟ್ಟವೇ.\(೪\)

ಕೃಷ್ಣನ ಎರಡು ಅದ್ಭುತಸಾಹಸಗಳನ್ನು ಆ ವಿಷಯಗಳನ್ನು ಹೆಂಗಸರು ಹೇಗೆ ಬಳಸಿಕೊಳ್ಳುತ್ತಿದ್ದರೆಂದು ಇಲ್ಲಿ ಸೂಚಿಸಲಾಗಿದೆ. ಮೊದಲನೆಯದು ಉಷಾಪರಿಣಯದ ವೃತ್ತಾಂತ. ಎರಡನೆಯದು ಕೃಷ್ಣನಿಗೆ “ಗೋವಿಂದ” ಪಟ್ಟ ಬಂದಬಗೆ. ಉಷೆಯನ್ನು ಅವಳ ತಂದೆಯಾದ ಬಾಣಾಸುರನು ಅವಳ ಅಂತಘ್ಪುರದಲ್ಲೇ ಪೂರ್ಣನಿರ್ಬಂಧದಲ್ಲಿ ಇರಿಸಿದ್ದನು. ಅವಳ ಈ ನಿರ್ಬಂಧವನ್ನು ಕೃಷ್ಣನು ತನ್ನ ಮಗನಾದ ಅನಿರುದ್ಧನ ನೆಪದಲ್ಲಿ ಕಡಿದು ಹಾಕಿದನು. ಅದು

೩೫ ಅಪ್ರತಿಮ ಸಾಹಸಿಯಾದ ಕೃಷ್ಣನಿಗೊಬ್ಬನಿಗೇ ಸಾಧ್ಯವಾಯಿತು. ಅನಂತರ ನಡೆದದ್ದು ಅನಿರುದ್ಧನಿಗೂ ಉಷೆಗೂ ವಿವಾಹ,ಸ್ನೇಹ, ಸಂತೋಷ.

ಸಂಪ್ರದಾಯದ ರೀತಿಯಲ್ಲಿ ದೇವೇಂದ್ರನಿಗೆ ಸಲ್ಲಿಸಬೇಕಾಗಿದ್ದ ಎಡೆಯನ್ನು ನಿಲ್ಲಿಸಿ ಅವನಿಗೆಬ್ ಕೋಪಬರುವಂತೆ ಮಾಡಿ ಅದರ ಫಲವಾದ ಏಳುದಿನಗಳ ಬಿರುಸು ಮಳೆಯಿಂದ ಗೋವಳರನ್ನೂ ಗೋವರ್ಧನಪರ್ವತವನ್ನು ಎತ್ತಿಹಿಡಿದು ರಕ್ಷಿಸಿದ ಕೃಷ್ಣನ ಅತ್ಯದ್ಭುತಸಾಹಸಕ್ಕಾಗಿ, ದೇವೇಂದ್ರನೂ ಅವನ ಪರಿವಾರವೂ ಧರೆಗಿಳಿದು ಬಂದು ಕೃಷ್ಣನಿಗೆ “ಗೋವಿಂದ” ಪಟ್ಟವನ್ನು ಕಟ್ಟಿದನು.

ಕುರವ ಮತ್ತು ಗೊಲ್ಲ ಹೆಂಗಸರು ಕೃಷ್ಣನ ಈ ಸಾಹಸಗಳನ್ನು ಹಾಡುಗಳ ರೂಪದಲ್ಲಿ ಸುಶ್ರಾವ್ಯವಾಗಿ ಹಾಡಿ ಅದರ ಜೊತೆಗೆ ನರ್ತಿಸಿ ನಲಿಯುವರು. ಇದನ್ನು ತಿರುಮಾಲಿರುಂಜೋಲೈ ಬೆಟ್ಟದ ಮೇಲಣ ಮೈದಾನದಲ್ಲಿ ನಡಸುವುದರಿಂದ ಬೆಟ್ಟಕ್ಕೂ ಒಂದು ಪ್ರಾಶಸ್ತ್ಯ.

ಕುರಂಜಿ ಎಂಬುದು ಒಂದು ರಾಗದ ಹೆಸರು. ಆೞ್ವಾರರು ಇದನ್ನು ಇಲ್ಲಿ ಹೇಳಿರುವುದರಿಂದ ಅವರಿಗೆ ಈ ರಾಗದ ಮೇಲೆ ಆಶೆ ಇದ್ದಿರಬಹುದೇ ಎನ್ನಿಸುತ್ತದೆ.

೫. ಪಲಪಲನಾೞಿಂಜೊಲ್ಲಿ ಪ್ಪೞಿತ್ತ ಶಿಶುಪಾಲನ್ ಱನ್ನೈ

ಅಲವಲೈಮೈತವಿರ್ ತ್ತ ಅೞಹಲಙ್ಕಾರನ್ ಮಲೈ

ಕುಲಮಲೈ ಕೋಲಮಲೈ ಕುಳಿರ್ ಮಾಮಲೈ ಕೊಟ್ರಮಲೈ

ನಿಲಮಲೈ ನೀಣ್ದಮಲೈ ತಿರುಮಾಲಿರುಂಜೋಲೈಯದೇ

ಪಲಪಲ= ಹಲವಾರು, ನಾೞಮ್= ದೋಷಗಳನ್ನು, ಶೊಲ್ಲಿ= ಹೇಳಿ, ಪೞಿತ್ತ= ದೂಷಿಸಿದ, ಶಿಶುಪಾಲನ್ ತನ್ನೈ= ಶಿಶುಪಾನ, ಅಲವಲೈಮೈ=ಅಲ್ಪತನವನ್ನು, ತವಿರ್ ತ್ತ= ನೀಗಿಸಿದ, ಅೞಿಹನ್= ದಿವ್ಯಸುಂದರನ, ಅಲಙ್ಕಾರನ್=ದಿವ್ಯಾಭರಣಭೂಷಿತನ, ಮಲೈ=ಬೆಟ್ಟವು, ಕುಲಮ್= ಭಕ್ತಕುಲಕ್ಕೆ ಶ್ರಿದ, ಮಲೈ=ಬೆಟ್ಟ, ಕೋಲಮ್ ಮಲೈ= ಸೊಬಗಿನಿಂದ ಕೂಡಿದ ಬೆಟ್ಟ, ಕುಳಿರ್= ತಂಪಾದ, ಮಾ= ಮಹತ್ತರವಾದ, ಮಲೈ=ಬೆಟ್ಟ, ಕೊಟ್ರಮ್ ಮಲೈ= ಜಯವುಳ್ಳ ಬೆಟ್ಟ, ನಿಲಮ್ ಮಲೈ= ಫಲವತ್ತಾದ ಬೆಟ್ಟ, ನೀಣ್ಡ ಮಲೈ= ನಿಡಿದಾದ ಬೆಟ್ಟ, ಎಂದರೆ ತಿರುಮಾಲಿರುಂಜೋಳೈ= ತಿರುಮಾಲಿರುಂಜೋಲೈ ಎಂಬುದು, ಅದೇ=ಆ ಬೆಟ್ಟವೇ

ಹಲವಾರು ದೋಷಗಳನ್ನು ಹೇಳಿ ದೂಷಿಸಿದ ಶಿಶುಪಾನ ಅಲ್ಪತನವನ್ನು ನೀಗಿಸಿದ ದಿವ್ಯಸುಂದರನ ದಿವ್ಯಾಭರಣಭುಷಿತನ ಬೆಟ್ಟವು ಭಕ್ತಕುಲದ ಬೆಟ್ಟ, ಸೊಬಗಿನ ಬೆಟ್ಟ, ತಂಪಾದ ಬಹಳ ದೊಡ್ಡ ಬೆಟ್ಟ, ಜಯವುಳ್ಳ ಬೆಟ್ಟ, ಫಲವತ್ತಾದ ಬೆಟ್ಟ, ನಿಡಿದಾದ ಬೆಟ್ಟ-ಎಂದರೆ ಅದೇ ಆ ತಿರುಮಾಲಿರುಂಜೋಲೈ ಬೆಟ್ಟ.\(೫\)

ಧರ್ಮರಾಯನು ನಡಸಿದ ರಾಜಸೂಯಯಾಗದಲ್ಲಿ ಅಗ್ರಪೂಜೆಜೆಗೆ ಕೃಷ್ಣನನ್ನು ಆರಿಸಿಕೊಂಡು ಅವನಿಗೆ ಪೂಜೆಯನ್ನು ಸಲ್ಲಿಸುತ್ತಿರಲು, ಕಂಸನಿಗೆ ಮಾವನಾದ ಶಿಶುಪಾಲನಿಗೆ ಭರಿಸಲಾರದಷ್ಟು ಕೋಪ ಬಂತು. ತತ್ಕ್ಷಣ ಅವನು ಸಭೆಯಲ್ಲಿ ಎದ್ದುನಿಂತು, ಕೃಷ್ಣನನ್ನು ಮನಬಂದಂತೆ ದೂಷಿಸತೊಡಗಿದನು. ಒಂದಾಗುತಲೊಂದು ದೊಷವನ್ನು ಎತ್ತಿಹಿಡಿದು

೩೬

ಕೃಷ್ಣನನ್ನು ದುಷಿಸುತ್ತಾ ಬಂದನು. ಕಡೆಗೆ ಕೃಷ್ಣನು ತನ್ನ ಚಕ್ರಾಯುಧದಿಂದ ಅವನ ಶಿರಸ್ಸನ್ನು ಛೇದಿಸಿದನು. ಆಗ ಸಭಿಕರೆಲ್ಲರೂ ನೋಡುತ್ತಿರುವ ಹಾಗೆಯೇ ಶಿಶುಪಾಲನ ಮುಂಡದಿಂದ ದಿವ್ಯಜ್ಯೋತಿಯೊಂದು ಹೊರಟು ಕೃಷ್ಣನಲ್ಲಿ ಕಲೆತು ಹೋಯಿತು. ಕೃಪಾನಿಧಿಯಾದ ಭಗವಂತನು ಶಿಶುಪಾಲನ ಅಲ್ಪತನವನ್ನು ನೀಗಿಸಿದ್ದು ಹೀಗೆ.

ಶ್ರೀಕೃಷ್ಣನಿಂದಲೇ ಅವನಿಗೆ ಮರಣವೆಂದು ಮೊದಲೇ ತಿಳಿದಿತ್ತು.ಕಾರಣ ಚತುರ್ಭುಜಗಳಿಂದ ಹುಟ್ಟಿದ ಅವನನ್ನು ಎತ್ತಿಕೊಂಡಾಗ ಭುಜಗಳು ಬಿದ್ದುಹೋದರೆ ಅವನಿಂದಲೇ ಮರಣವೆಂದು ತಿಳಿದ ಆತನ ತಾಯಿಯು ನೂರು ತಪ್ಪು ಮಾಡಿದರೂ ಕ್ಷಮಿಸೆಂದು ಶ್ರೀಕೃಷ್ಣನನ್ನು ಕೇಳಿದ್ದಳು. ಆಗಲೆಂದು ತಿಳಿಸಿ ನೂರೆಣೀಕೆ ಮುಗಿದ ಮೇಲೆ ಚಕ್ರಾಯುಧ ಅವನ ತಲೆಯನ್ನು ತೆಗೆಯಿತು. ಅದಕ್ಕೂ ಅವರು ವೈಕುಂಠನಲ್ಲಿ ದ್ವಾರಪಾಲಕರಾಗಿದ್ದು-ಶಿಶುಪಾಲ ದಂತವಕ್ರರದ್ದು-ಅವರ ೩ ಜನ್ಮಗಳಲ್ಲಿ ಒಂದು

ತಿರುಮಾಲಿರುಂಜೋಲೈ ಬೆಟ್ಟವನ್ನು ಎಷ್ಟೆಷ್ಟು ವಿಧದಲ್ಲಿ ವರ್ಣಿಸಿದರೂ ಆೞ್ವಾರರಿಗೆ ತಣಿಯದು. ಅದು ಭಕ್ತಕುಲಕ್ಕೆ ಸೇರಿದ ಬೆಟ್ಟ. ಬೆಟ್ಟದ ಶಿಖರದಲ್ಲಿ ಮೋಕ್ಷಪ್ರದನಾದ ದಿವ್ಯಸುಂದರನು ನೆಲಸಿರುವುದರಿಂದ ಭಕ್ತರೆಲ್ಲರೂ ಅವನ ಸೇವೆ ಮಾಡಲು ಆ ಬೆಟ್ಟವನ್ನು ಹತ್ತಿಯೇ ಆಗಬೇಕು. ಉಚ್ಚನೀಚವೆಂಬುದಿಲ್ಲದೆ ಎಲ್ಲ ಭಕ್ತರಿಗೂ ಸೇರಿದ್ದು ಆ ಬೆಟ್ಟ. ಅದು ಪ್ರಕೃತಿಯ ನೆಲೆಬೀಡು. ಆದ್ದರಿಂದ ಅದು ಸೊಬಗಿನ ಬೆಟ್ತ. ಅಲ್ಲಿ ಸುಳಿದಾಡುವವನ ದೇಹಕ್ಕೂ ಮನಸ್ಸಿಗೂ ಶಾಂತಿಯನ್ನು ಹರ್ಷವನ್ನು ತರುವುದು. ಆದ್ದರಿಂದ ಅದು ತಂಪಾದ ಬೆಟ್ಟ, ದೊಡ್ದ ಬೆಟ್ಟ; ನಿಡಿದಾದ ಬೆಟ್ಟ; ಜಯತರುವ ಬೆಟ್ಟ; ದೊಡ್ಡದೊಡ್ಡ ಮರಗಳು ಬೆಳೆಯಲು, ಫಲಪುಷ್ಪಗಳಿಂದ ತುಂಬಿ ಶೋಭಿಸಲು ಯೋಗ್ಯವಾದ ನೆಲವುಳ್ಳ ಬೆಟ್ಟ. ಹೀಗೆಲ್ಲಾ ಆೞ್ವಾರರು ಅದನ್ನು ವರ್ಣಿಸಿದ್ದಾರೆ.

೬. ಪಾಣ್ಡವರ್ ತಮ್ಮುಡೈಯ ಪಾಂಚಾಲಿಮಱುಕ್ಕಮೆಲ್ಲಾಮ್

ಆಣ್ಡಙ್ಗು ನೂಟ್ರುವರ್ ತಮ್ ಪೆಣ್ಡಿರ್ ಮೇಲ್ ವತ್ತಪ್ಪನ್ ಮಲೈ

ಪಾಣ್ದಕುವಣ್ಡಿನಙ್ಗಳ್ ಪಣ್ ಹಳ್ ಪಾಡಿ ಮದುಪ್ಪರುಹ

ತೋಣ್ಡ ಉಡೈಯ ಮಲೈ ತೊಲ್ಲೈಮಾಲಿರುಂಜೋಲೈಯದೇ

ಪಾಣ್ಡವರ್ ತಮ್ಮುಡೈಯ= ಪಾಂಡವರ, ಪಾಂಚಾಲಿ= \(ಮಡದಿಯಾದ\)ಪಾಂಚಾಲಿಯ, ಮಱುಕ್ಕಮ್= ಸಂಕಟವನ್ನು, ಎಲ್ಲಾಮ್=ಎಲ್ಲವನ್ನೂ, ಆಣ್ಡು= ಅರಿತುಕೊಂಡು, \(ಮನಸ್ಸಿಗೆ ತೆಂದುಕೊಂಡು\),ಅಙ್ಗು= ಅಲ್ಲಿಯೇ, ನೂಟ್ರುವರ್ ತಮ್= ನೂರ್ವರ, ಪೆಣ್ಡಿರ್ ಮೇಲ್= ಹೆಂಡಿರಮೇಲೆ, ವೈತ್ತ= ಹೊರಿಸಿದ, ಅಪ್ಪನ್= ಸ್ವಾಮಿಯ, ಮಲೈ=ಬೆಟ್ಟವು, ಪಾಣ್=ಹಾಡಿಗೆ, ತಹು=ತಕ್ಕ, ವಣ್ಡು=ದುಂಬಿಗಳ, ಇನಙ್ಗಳ್= ಹಿಂಡುಗಳು, ಪಣ್ ಹಳ್= ಹಾಡುಗಳನ್ನು \(ರಾಗಗಳನ್ನು\) ಪಾಡಿ= ಹಾಡಿ,ಅಮ್ದು= ಜೇನನ್ನು, ಪರುಹ= ಕುಡಿಯುತ್ತಿರುವ ಹಾಗೆ, ತೋಣ್ಡಲ್= ಊಟೆಗಳನ್ನು, ಉಡೈಯ= ಉಳ್ಳ, ಮಲೈ= ಬೆಟ್ಟವು,ತೊಲ್ಲೈ= ಅನಾದಿಯಾದ, ಮಾಲಿರುಂಜೋಲೈ= ತಿರುಮಾಲಿರುಂಜೋಲೈ ಎಂಬುದು, ಅದೇ=ಆ ಬೆಟ್ಟವೇ.

ಪಾಂಡವರ ಮಡದಿಯಾದ ಪಾಂಚಾಲಿಯ ಸಂಕಟವನ್ನೆಲ್ಲಾ ಮನಸ್ಸಿಗೆ ತಂದುಕೊಂಡು ಅಲ್ಲಿಯೇ ನೂರ್ವರ ಹೆಂಡಿರ ಮೇಲೆ ಅದನ್ನು ಹೊರಿಸಿದ ಸ್ವಾಮಿಯ ಬೆಟ್ಟವು ಹಾಡಿಗೆ ತಕ್ಕ ರಾಗಗಳನ್ನು ದುಂಬಿಗಳ ಹಿಂಡುಗಳು ಹಾಡುತಾ ಜೇನನ್ನು ಕುಡಿಯುತ್ತಿರುವ ಹಾಗೆ ಊಟೆಗಳನ್ನುಳ್ಳ ಬೆಟ್ಟವು ಅನಾದಿಯಾದ ತಿರುಮಾಲಿರುಂಜೋಲೈ ಬೆಟ್ಟವೇ.\(೬\)

೩೭

೭. ಕನಙ್ಗುಱೈಯಾಳ್ ಪೊರುಟ್ಟಾ ಕ್ಕಣೈಪಾರಿತ್ತು ಅರಕ್ಕರ್ ತಙ್ಗಳ್

ಇನಙ್ಗೞುವೇಟ್ರುವಿತ್ತ ಎೞಿಲ್ ತೋಳೆಮ್ಮಿರಾಮನ್ ಮಲೈ

ಕನಙ್ಗೊೞಿತೆಳ್ಳರುವಿ ವನ್ದು ಶೂೞ್ ನ್ದ ಕನ್ನಾಲಮೆಲ್ಲಾಮ್

ಇನಙ್ಗುೞುವಾಡುಮ್ ಮಲೈ ಯೆೞಿಲ್ ಮಾಲಿರುಂಜೋಲೈಯದೇ

ಕನಮ್= ಚಿನ್ನದ, ಕುಱೈಯಾಳ್= ಕಿವಿಯೋಲೆಗಳನ್ನು ಧರಿಸಿದವಳ, ಪೊರುಟ್ಟಾ= ನಿಮಿತ್ತವಾಗಿ, ಕಣೈ= ಅಂಬುಗಳನ್ನು, ಪಾರಿತ್ತು= ಹಾರಿಸಿ, ಅರಕ್ಕರ್ ತಙ್ಗಳ್= ರಾಕ್ಷಸರ, ಇನಮ್= ಕುಲವನ್ನು, ಕೞು= ಶೂಲಕ್ಕೆ, ಏಟ್ರುವಿತ್ತ= ಏರಿಸಿದ, ಎೞಿಲ್=ಸುಂದರವಾದ, ತೋಳ್= ತೋಳುಗಳುಳ್ಳ, ಎಮ್= ನಮ್ಮ, ಇರಾಮನ್= ರಾಮನ, ಮಲೈ= ಬೆಟ್ಟವು, ಕನಮ್=ಚಿನ್ನವನ್ನು, ಕೊೞಿ= ತೊಳೆದುಕಳ್ಳುವ\(ಹೊರಕ್ಕೆ ಹಾಕುವ\), ತೆಳ್= ತಿಳೀಯಾದ, ಅರುವಿ=ಜಲಪಾತಗಳು, ಅಹಲ್= ವಿಶಾಲವಾದ, ಞಾಲಮ್= ಭೂಮಿಯಲ್ಲಿರುವ, ಎಲ್ಲಾಮ್= ಎಲ್ಲರೂ, ಇನಮ್= ಗುಂಪು, ಕುೞು=ಕೂಡಿ, \(ಗುಂಪುಗುಂಪಾಗಿ\), ವನ್ದು= ಬಂದು, ಶೂೞ್ ನ್ದು=ಸುತ್ತಿಕೊಂಡು, ಆಡುಮ್= ಜಲಕ್ರೀಡೆಯಾಡುವ, ಎೞಿಲ್= ಸುಂದರವಾದ, ಮಾಲಿರುಂಜೋಲೈ= ತಿರುಮಾಲಿರುಂಜೋಳೈಬೆಟ್ಟ, ಅದೇ= ಅದೇಯೇ.

ಚಿನ್ನದ ಕಿವಿಯೋಲೆಗಳನ್ನು ಧರಿಸಿದವಳ ನಿಮಿತ್ತವಾಗಿ ಅಂಬುಗಳನ್ನು ಹಾರಿಸಿ ರಾಕ್ಶಸರ ಕುಲವನ್ನು ಶೂಲಕ್ಕೆ ಏರಿಸಿದ ಸುಂದರವಾದ ತೋಳುಗಳುಳ್ಳ ನಮ್ಮ ರಾಮನಬೆಟ್ಟವು ಚಿನ್ನವನ್ನು ತೊಳೆದುಹೊರಕ್ಕೆ ತಳ್ಳುವ ತಿಳಿಯಾದ ಜಲಪಾತಗಳು ವಿಶಾಲವಾದ ಭೂಮಿಯಲ್ಲಿರುವ ಎಲ್ಲರೂ ಗುಂಪುಗುಂಪಾಗಿ ಬ್ಅಂದು ಸುತ್ತುಗಟ್ಟಿಕೊಂಡು ಜಲಕ್ರೀಡೆಯಾಡುವ ಸೊಬಗಿನ ತಿರುಮಾಲಿರುಂಜೋಲೈ ಬೆಟ್ಟವೂ ಅದೇಯೇ.\(೭\)

೮. ಎರಿಚಿದರುಂಶರತ್ತಾಲ್ ಇಲಙ್ಗೈಯಿನೈ, ತನ್ನುಡೈಯ

ವರಿಶಿಲೈವಾಯಿಱ್ ಪೆಯ್ದು ವಾಯ್ ಕ್ಕೋಟ್ಟನ್ತವಿರ್ ತ್ತುಹನ್ದ

ಅರೈಯನಮರುಮ್ಮಾಲೈ ಅಮರರೊಡು ಕೋನುಂಜೆನ್ಱು

ತಿರಿಶುಡರ್ ಶೂೞುಮ್ ಮಲೈ ತಿರುಮಾಲಿರುಂಜೋಲೈಯದೇ

ಎರಿ= ಉರಿಯನ್ನು, ಚಿದರುಮ್= ಹರಡುವ, ಶರತ್ತಾಲ್= ಬಾಣದಿಂದ, ಇಲಙ್ಗೈಯಿನೈ= ಲಂಕಾಧೀಶ್ವರನಾದ ರಾವಣನನ್ನು, ತನ್ನುಡೈಯ= ತನ್ನ, ವರಿ= \(ಸುಂದರವಾದ\), ಉದ್ದನಾದ, ಶಿಲೈ= ಬಿಲ್ಲಿನ, ವಾಯಿಲ್= ಬಾಯಲ್ಲಿ, ಪೆಯ್ದು= ಹುಗಿಸಿ, ವಾಯ್= ವಾಕ್ಕಿನ, ಕೋಟ್ಟಮ್= ವಕ್ರತೆಯನ್ನು, ತವಿರ್ ತ್ತು= ತಪ್ಪಿಸಿ, ಉಹನ್ದ= ಹರ್ಷಗೊಂಡ, ಅರೈಯನ್= ಸ್ವಾಮಿಯು\(ರಾಮಚಂದ್ರನು\) ಅವರುಮ್= ನೆಲಸಿರುವ, ಮಲೈ-=ಬೆಟ್ಟವು, ಅಮರರೊಡು

೩೮

ದೇವತೆಗಳೊಡನೆ, ಕೋನುಮ್= \(ಅವರ\)ರಾಜನೂ, ತಿರಿ=ತಿರುಗಿ ತಿರುಗಿ ಚಲಿಸುವವನಾದ, ಶುಡರ್= ಸೂರ್ಯನೂ, ಶೆನ್ಱು= \(ಅಲ್ಲಿಗೆ\)ಬಂದು ಶೂೞುಮ್= ಪ್ರದಕ್ಷಿಣೆ ಮಾಡುವ, ತಿರುಮಾಲಿರುಂಜೋಲೈ=ತಿರುಮಾಲಿರುಂಜೋಲೈ ಬೆಟ್ಟ, ಅದೇ=ಅದೇ

ಉರಿಯನ್ನು ಹರಡುವ ಬಾಣದಿಂದ ಲಂಕಾಧೀಶ್ವರನಾದ ರಾವಣನನ್ನು ತನ್ನ ಉದ್ದವಾದ ಬಿಲ್ಲಿನ ಬಾಯಲ್ಲಿ ಹುಗಿಸಿ ಮಾತಿನ ವಕ್ರತೆಯನ್ನು ತಪ್ಪಿಸಿ ಹರ್ಷಗೊಂಡ ಸ್ವಾಮಿರಾಮಚಂದ್ರನು ನೆಲಸಿರುವ ಬೆಟ್ಟವು ದೇವತೆಗಳ ಸಹಿತವಾಗಿ ದೇವೇಂದ್ರನೂ ತಿರುಗಾಡುವವನಾದ ಸೂರ್ಯನೂ ಬಂದು ಪ್ರದಕ್ಷಿಣೆ ನಡಸುವ ತಿರುಮಾಲಿರುಂಜೋಲೈ ಬೆಟ್ಟವೇ ಅದು.\(೮\)

ಹಿಂದಿನ ಮತ್ತು ಈ ಪಾಶುರಗಳು ಭಗವಂತನ ಅವತಾರವದ ಶ್ರೀರಾಮನ ಹಿರಿಮೆಯನ್ನು ಸೂಚಿಸುತ್ತವೆ. ಚಿನ್ನದ ಓಲೆಗಳನ್ನು ಧರಿಸಿದ್ದವಳು ಸೀತಾದೇವಿ. ಅವಳು ಕಾಡಿನಲ್ಲಿ ಒಂಟಿಯಾಗಿ ನಿಸ್ಸಹಾಯಕಳಾಗಿದ್ದಾಗ, ಅವಳನ್ನು ರಾವಣಾಸುರನು ಬಲಾತ್ಕಾರವಾಗಿ ಅಪಹರಿಸಿಕೊಂಡು ಹೋಗಿ ಲಂಕೆಯಲ್ಲಿ ಅಶೋಕವನದಲ್ಲಿ ಇಟ್ಟಿದ್ದನು. ಅವಳನ್ನು ಸೆರೆಯಿಂದ ಬಿಡಿಸುವ ನಿಮಿತ್ತವಾಗಿಯೇ ಶ್ರೀರಾಮನು ಲಂಕೆಗೆ ಹೋಗಿ ರಾಕ್ಷಸರ ಕುಲವನ್ನೇ ನಿರ್ಮೂಲಗೊಳಿಸಿದನು. ಇದೆಲ್ಲ ಹಿಂದಿನ ಪಾಶುರದ ವಿಷಯ.

ಈ ಪಾಶುರದಲ್ಲಿ ಶ್ರೀರಾಮನು ತನ್ನ ದೀರ್ಘಕೋದಂಡದಿಂದ ಉರಿಯನ್ನುಗುಳುವ ಬಾಣಗಳನ್ನು ಪ್ರಯೋಗಿಸಿ ರಾವಣಾಸುರನನ್ನು ಕೊಂದು ಹಾಕಿದ್ದಲ್ಲದೆ, ಸೀತಾದೇವಿಯ ಬಗೆಗೆ ಆಡಿಕೊಳ್ಳುತ್ತಿದ್ದ ಅನೀತಿ ತುಂಬಿದ ವಕ್ರಮಾತುಗಳನ್ನು ನಿಲ್ಲಿಸಿ, ಶ್ರೀರಾಮನು ಹರ್ಷಗೊಂಡನು. ಆ ಧೀರರಾಮನು ನೆಲಸಿರುವುದು ತಿರುಮಾಲಿರುಂಜೋಲೈ ಬೆಟ್ಟದ ಮೇಲೆಯೇ.ಅದು ಆಬೆಟ್ಟದ ಒಂದು ಕೀರ್ತಿ.

ಆ ಬೆಟ್ಟದ ಶ್ರೇಷ್ಠತೆ ಇನ್ನೂ ಎಂಥಾದ್ದು? ದೇವತೆಗಳೂ ದೇವೇಂದ್ರನೂ ಸೂರ್ಯ ಚಂದ್ರರೂ ಅಲ್ಲಿಗೆ ಬಂದು ಆ ಬೆಟ್ಟವನ್ನು ತಪ್ಪದೆ ಪ್ರದಕ್ಷಿಣೆ ಮಾಡುತ್ತಾ ತಮ್ಮ ನಮ್ರತೆಯನ್ನು ವ್ಯಕ್ತಪಡಿಸುವರು. ವಿಶಾಲವಾದ ಭೂಮಿಯ ಮೇಲೆ ಇರುವವರೆಲ್ಲರೂ ಆ ಬೆಟ್ಟದಲ್ಲಿರುವ ಚಿನ್ನವನ್ನು ಹೊರಕ್ಕೆ ಎರೆಚುವ ತಿಳಿಯಾದ ಜಲಪಾತಗಳಲ್ಲಿ ಸ್ವೇಚ್ಛೆಯಿಂದ ಆನಂದದಿಂದ ಜಲಕ್ರೀಡೆಯಾಡುವರು.

೯. ಕೋಟ್ಟು ಮಣ್ ಕೊಣ್ಡಿಡನ್ ದು ಕುಡಙ್ಗೈಯಿಲ್ ಮಣ್ ಕೊಣ್ಡಳನ್ದು

ಮೀಟ್ಟು ಮದುಣ್ಡು ಮಿೞ್ ನ್ದು ವಿಳೈಯಾಡುಮ್ ವಿಮಲನ್ ಮಲೈ

ಈಟ್ಟಿಯ ಪಲ್ ಪೊರುಳ್ ಹಳ್ ಎಮ್ ಪಿರಾನುಕ್ಕಡಿಯುಱೈಯೆನ್ಱು

ಓಟ್ಟಿರುನ್ದಣ್ ಶಿಲಮ್ ಬಾಱುಡೈ ಮಾಲಿರುಂಜೋಲೈಯದೇ

ಕೋಟ್ಟು= ತನ್ನ ಕೋರೆಹಲ್ಲುಗಳಿಂದ, ಮಣ್= ಭೂಮಿಯನ್ನು , ಕೊಣ್ಡು= ಎತ್ತಿಕೊಂಡು, ಇಡನ್ದು= \(ಅದರ ಸ್ಥಾನದಲ್ಲಿ\) ಇಟ್ಟು, ಕುಡಙ್ಗೈಯಿಲ್= \(ತನ್ನ\)ಅಂಗೈಯಿಂದ, ಮಣ್= ನೆಲವನ್ನು, ಕೊಣ್ಡು= ಸ್ವೀಕರಿಸಿ\(ಅದನ್ನು\) ಅಳನ್ದು= ಅದನ್ನು ಅಳೆದು,

೩೯

ಮೀಟ್ಟುಮ್= ಮತ್ತೆ, ಅದು= ಆ ಭೂಮಿಯನ್ನು, ಉಣ್ಡು= ನುಂಗಿಬಿಟ್ಟು, ಉಮಿೞ್ ನ್ದು= ಉಗುಳಿ, ವಿಳೈಯಾಡುಮ್= ಆಟವಾಡುವ, ವಿಮಲನ್= ನಿರ್ಮಲಸ್ವರೂಪನ, ಮಲೈ=ಬೆಟ್ಟವು, ಈಟ್ಟಿಯ= ಶೇಖರಿಸಿಡುವ, ಪಲ್=ಹಲವು, ಪೊರುಳ್ ಹಳ್= ವಸ್ತುಗಳು, ಎಮ್ ಪಿರಾನುಕ್ಕೂ= ನಮ್ಮ ಸ್ವಾಮಿಗೆ, ಅಡಿಯುಱೈ= ಪಾದಕಾಣಿಕೆ, ಎನ್ಱು=ಎಂದು, ಓಟ್ಟರುಮ್= ಹರಿದು \(ಓಡಿ\) ಬರುವ, ತಣ್=ತಂಪಾದ, ಶಿಲಂಬಾಱು= ಶಿಲಂಬಾರು ಎಂಬ ನದಿ, ಉಡೈ= ಒದನೆ, ಇರುವ, ಮಾಲಿರುಂಜೋಲೈ=ತಿರುಮಾಲಿರುಂಜೋಲೈ, ಅದೇ=ಆ ಬೆಟ್ಟವೇ.

ತನ್ನ ಕೋರೆಹಲ್ಲುಗಳಿಂದ ಭೂಮಿಯನ್ನು ಎತ್ತಿಕೊಂಡು ಅದರ ಸ್ಥಾನದಲ್ಲಿ ಇಟ್ಟು, ತನ್ನ ಅಂಗೈಯಿಂದ ನೆಲವನ್ನು ಸ್ವೀಕರಿಸಿ ಅದನ್ನು ಅಳೆದು ಮತ್ತೆ ಅದನ್ನು ನುಂಗಿಬಿಟ್ಟು ಉಗುಳಿ, ಆಟವಾಡುವ ನಿರ್ಮಲ ಸ್ವರೂಪನ ಬೆಟ್ಟವು, ಶೇಖರಿಸಿಡುವ ಹಲವು ವಸ್ತುಗಳು ನಮ್ಮ ಸ್ವಾಮಿಗೆ ಪಾದಕಾಣಿಕೆ ಎಂದು ಹರಿದು ಓಡಿ ಬರುವ ತಂಪಾದ ಶಿಲಂಬಾಱು ಎಂಬ ನದಿಯಿಂದ ಕೂಡಿದ ತಿರುಮಾಲಿರುಂಜೋಲೈ ಆ ಬೆಟ್ಟವೇ.\(೯\)

ಸೃಷ್ಟೀ,ಸ್ಥಿತಿ, ಸಂಹಾರಗಳನ್ನು ಭಗವಂತನ ಲೀಲಾವಿನೋದ ಎನ್ನುತ್ತಾರೆ. ಅಲ್ಲದೆ ಭಗವಂತನ ವಿವಿಧ ಅವತಾರಗಳ ಕೆಲವು ಅದ್ಭುತ ಲೀಲೆಗಳು ದುಷ್ಟನಿಗ್ರಹ, ಶಿಷ್ಟರಕ್ಷಣ, ಧರ್ಮಸಂಸ್ಥಾಪನ, ಅಧರ್ಮನಿರಸನ ಇತ್ಯಾದಿಗಳಿಗಾಗಿ. ಎಂದರೆ, ತನ್ನನ್ನು ಅನನ್ಯಗತಿಯೆಂದು ನಂಬಿರುವವರ ಯೋಗಕ್ಷೇಮಗಳನ್ನು ನೋಡಿಕೊಳ್ಳುವುದಕ್ಕಾಗಿ. ಇದಕ್ಕೆ ನಿದರ್ಶನವಾಗಿಯೋ ಎಂಬಂತೆ ಇಲ್ಲಿ ಕೆಲವು ಸುಂದರ ಸನ್ನಿವೇಶಗಳನ್ನು ಕೊಡಲಾಗಿದೆ; ಹಿರಣ್ಯಾಕ್ಷನ ದುಷ್ಟಕಾರ್ಯವಾದ ಭೂಮಿಯ ಕಳವನ್ನು ಆದಿವರಾಹನಾಗಿ ಭಗವಂತನು ಅವತರಿಸಿ ಅವನನ್ನು ನಿಗ್ರಹಿಸಿ ಭೂಮಿಯನ್ನು ಎತ್ತಿ ಮತ್ತೆ ಅದರ ಸ್ಥಾನದಲ್ಲಿ ಇರಿಸಿದ್ದು. ವಾಮನ ವಟುವಾಗಿ ಅವತರಿಸಿ ಬಲಿಚಕ್ರವರ್ತಿಯಿಂದ ಮೂರಡಿ ನೆಲದ ದಾನವನ್ನು ತನ್ನ ಅಂಗೈಯಲ್ಲಿ ಸ್ವೀಕರಿಸಿದ್ದು, ಮತ್ತೆ ತ್ರಿವಿಕ್ರಮನಾಗಿ ಬೆಳೆದು ಅಳೆದು ಆ ದಾನವನ್ನು ಪೂರ್ಣಗೊಳಿಸಿಕೊಂದದ್ದು; ಅಲ್ಲದೆ ಬಲಿಚಕ್ರವರ್ತಿಯನ್ನು ಅಪ್ರತಿಮದಾನಿಯೆಂದು ಜಗತ್ತಿಗೇ ತೋರ್ಪಡಿಸಿ, ಅವನನ್ನು ಅನುಗ್ರಹಿಸಿದ್ದು. ಪ್ರಳಯ ನಡೆಯಬೇಕೆಂದಾಗ ತಾನು ಹಿಂದೆ ಉದ್ಧರಿಸಿದ್ದ ಭೂಮಿಯನ್ನು\(ಬ್ರಹ್ಮಾಂಡವನ್ನೇ\)ನುಂಗಿ ಹಾಕಿ, ಅದನ್ನು ತನ್ನ ಹೊಟ್ಟೆಯಲ್ಲಿ ಅಡಗಿಸಿಕೊಳ್ಳುವುದು. ಮತ್ತೆ ಸೃಷ್ಟಿಯ ಸಮಯ ಬಂದಾಗ ತಾನೇ ನುಂಗಿದ್ದ ಬ್ರಹ್ಮಾಂಡವನ್ನು ಮತ್ತೆ ಹೊರಹಾಕುವುದು. ಹೀಗೆ ಭಗವಂತನು ವಿಧವಿಧವಾಗಿ ತನ್ನ ಲೀಲಾಕಾರ್ಯಗಳನ್ನು ನಡಸುವುದು ಅವನಿಗೆ ಒಂದು ಆಟವಿದ್ದಂತೆ. ಅವುಗಳಿಂದ ಭಗವಂತನಿಗೆ ಏನೂ ಆಗಬೇಕಾದ್ದಿಲ್ಲ. ಏಕೆಂದರೆ, ಭಗವಂತ ನಿರ್ಮಲ, ನಿರ್ಲಿಪ್ತ, ತಾನು ಏನು ಮಾಡಿದರೂ ಅದು ಅವನಿಗೆ ಅಂಟುವುದಿಲ್ಲ. ಅವುಗಳಿಂದ ಅವುಗಳ ಫಲಾಫಲಗಳಿಂದ ಅವನು ಹೊರಗು.

ಭಗವಂತನು ತ್ರಿವಿಕ್ರಮನಾಗಿ ಒಂದು ಹೆಜ್ಜೆಯಿಂದ ಊರ್ಧ್ವಲೋಕಗಳೆಲ್ಲವನ್ನೂ ಅಳೆದನು. ಭಗವಂತನ ಪಾದ ಬ್ರಹ್ಮಲೋಕವನ್ನು ಮುಟ್ಟಿದಾಗ, ಬ್ರಹ್ಮನು ಭಕ್ತಿಯಿಂದ ಭಗವಂತನ ಪಾದಗಳನ್ನು ತೊಳೆದನು. ಆಗ ಅಲ್ಲಿಂದ ಹರಿದ ಪಾದೋದಕವೇ ಭೂಲೋಕದಲ್ಲಿ ಗಂಗೆಯೆನ್ನಿಸಿಕೊಂಡು ಹರಿಯತೊಡಗಿತು. ಪಾದ ತೊಳೆಯುವ ಸಮಯದಲ್ಲಿ ಭಗವಂತನ ಕಾಲ್ಗೆಜ್ಜೆಗಳು ಸದ್ದು ಮಾಡುತ್ತಿದ್ದುದರಿಂದ, ಆ ಶಬ್ದದೊಡನೆ ಹರಿದು ಬಂದ ಪ್ರವಾಹವನ್ನು ಒಂದು ವಿಶಿಷ್ಟಗಂಗೆಯಾಗಿ ಗಣಿಸಲಾಯಿತು. ಅದೇ ತಿರುಮಾಲಿರುಂಜೋಲೈ ಬೆಟ್ಟದಲ್ಲಿ ಹರಿಯುವ ಪವಿತ್ರವಾದ ನೂಪುರಗಂಗೆ ಅಥವಾ ಶಿಲಂಬಾಱು.

೪೦

ಅದೇ ಬ್ರಹ್ಮನು ಭಗವಂತನಿಗೆ ಅರ್ಪಿಸಿದ ತೀರ್ಥಕಾಣಿಕೆ. ಅದು ಭಗವಂತನು ನೆಲಸಿರುವ ಬೆಟ್ಟದಲ್ಲಿಯೇ ಹರಿದು, ಭಗವಂತನ ಪಾದಸ್ಪರ್ಶದಿಂದ ತಾನ ಪವಿತ್ರವಾದಂತೆ ತನ್ನಲ್ಲಿ ಮೀಯುವವರನ್ನು ಪವಿತ್ರಗೊಳಿಸತಕ್ಕ ಪುಣ್ಯನದಿ. ಭಗವಂತನ ಸನ್ನಿಧಿಯೂ ಅವನ ಪಾದಕಾಣಿಕೆಯೂ ಒಟ್ಟಿಗೆ ಕಾಣುವುದು ತಿರುಮಾಲಿರುಂಜೋಲೈ ಬೆಟ್ಟದಲ್ಲಿಯೇ. ಇದರಿಂದ ಆ ಬೆಟ್ತದ ಹೆಚ್ಚುಗಾರಿಕೆ ಎಷ್ಟಿರಬೇಕು?

೧೦.ಆಯಿರಮ್ ತೋಳ್ ಪರಪ್ಪಿ ಮುಡಿಯಾಯಿರಮ್ ಮಿನ್ನಿಲಹ

ಆಯಿರಮ್ ಪೈನ್ದಲೈಯ ಅನನ್ತಶಯನನಾಳುಮ್ ಮಲೈ

ಆಯಿರಮಾ ಱುಹಳು ಶುನೈಹಳ್ ಪಲವಾಯಿರಮುಮ್

ಆಯಿರಮ್ ಪೂಮ್ ಬೊೞಿಲುಮುಡೈ ಮಾಲಿರುಂಜೋಲೈಯದೇ

ಆಯಿರಮ್=ಸಾವಿರಾರು, ತೋಳ್=ತೋಳುಗಳನ್ನು, ಪರಪ್ಪಿ= ಹಅದಿ, ಆಯಿರಮ್=ಸಾವಿರಾರು, ಮುಡಿ= ಕಿರೀಟಗಳ, ಮಿನ್= ಪ್ರಕಾಶವು, ಇಲಹ= ಹೊಳೆಯುತ್ತಿರಲು, ಆಯಿರಮ್=ಸಾವಿರಾರು, ಪೈ=ಹೆಡೆಗಳ, ತಲೈಯ= ತಲೆಗಳ, ಅನನ್ತನ್= ಅನಂತನ ಮೇಲೆ, ಶಯನಮ್=ಮಲಗಿರುವವನಾದ ಭಗವಂತನು, ಆಳುಮ್= ಒದೆತನನಡಸುವ, ಮಲೈ= ಬೆಟ್ಟವು, ಆಯಿರಮ್= ಸಾವಿರಾರು, ಆಱುಹಳುಮ್= ನದಿಗಳೂ, ಶುನೈಹಳ್= ಕೊಳಗಳೂ, ಪಲ= ಆಯಿರಮುಮ್=ಸಾವಿರಸಂಖ್ಯೆಯವಾಗಿಯೂ, ಆಯಿರಮ್=ಸಾವಿರಾರು, ಪೂ=ಹೂವಿನ, ಪೊೞಿಲುಮ್= ತೋಟಗಳೂ, ಉಡೈ=ಉಳ್ಳ, ಮಾಲಿರುಂಜೋಲೈ=ತಿರುಮಾಲಿರುಂಜೋಲೈ;ಅದೇ= ಆ ಬೆಟ್ಟವೇ.

ಸಾವಿರಾರು ತೋಳುಗಳನ್ನು ವಿಸ್ತರಿಸಿ ಸಾವಿರಾರು ಕಿರೀಟಗಳ ಪ್ರಕಾಶವು ಹೊಳೆಯುತ್ತಿರಲು, ಸಾವಿರ ಹೆಡೆಗಳ ತಲೆಗಳುಳ್ಳ ಅನಂತನ ಮೇಲೆ ಪವಡಿಸಿರುವ ಭಗವಂತನು ಒಡೆತನ ನಡಸುವ ಬೆಟ್ಟವು, ಸಾವಿರಾರು ನದಿಗಳನ್ನು ಹಲವು ಸವೈರಾರು ಕೊಳಗಳನ್ನೂ ಸಾವಿರಾರು ಹೂತೋಟಗಳನ್ನೂ ಉಳ್ಳ ತಿರುಮಾಲಿರುಂಜೋಲೈ ಆ ಬೆಟ್ಟವೇ.\(೧೦\)

ವಿರಾಟ್ ಪುರುಷನಾದ ಭಗವಂತನ ಬಹುಸುಂದರವಾದ ವರ್ಣನೆ ಇಲ್ಲಿದೆ. ಸಾವಿರ ತಲೆಗಳು, ಸಾವಿರ ಕಣ್ಣುಗಳು, ಸಾವಿರ ತೋಳುಗಳು, ಸಾವಿರ ಪಾದಗಳು ಇತ್ಯಾದಿ ಆ ವಿರಾಟ್ ಪುರುಷನ ವರ್ಣನೆ ಪುರುಷಸೂಕ್ತದಲ್ಲಿ ಹೇಳಿರುವುದು. ಆೞ್ವಾರರು ಅದನ್ನು ಇನ್ನೂ ಉತ್ತಮವಾದ ರೀತಿಯಲ್ಲಿ ಜೋಡಿಸಿ ಹೇಳಿದ್ದಾರೆ. ಹುಟ್ಟೇ ಇಲ್ಲದ ಭಗವಂತನು ಅಸಂಖ್ಯಾತವಾದ ರೂಪಗಳನ್ನು ತಳೆದು ಬೆಳಗುತ್ತಾನೆ. ಭಗವಂತನ ವಿಸ್ತರಿಸಿ ಹರಡಿರುವ ಸಾವಿರಾರು ತೋಳುಗಳೆಂದರೆ ಅವನೇ ಸೃಷ್ಟಿಸಿರುವ ಪ್ರಕೃತಿಯ ನಾನಾರೂಪಗಳು. ಸಾವಿರಾರು ನದಿಗಳು, ಸಾವಿರಾರು ಕೊಳಗಳು, ಸಾವಿರಾರು ಜಲಪಾತಗಳು, ಸಾವಿರಾರು ಮರಗಳ ತೋಪುಗಳು, ಸಾವಿರಾರು ಹೂಗಿಡಗಳ ತೋಟಗಳು- ಇವೆಲ್ಲ ಅತಿರಮ್ಯವಾದ ಪ್ರಕೃತಿಯ ಬಿಡಿಭಾಗಗಳು. ಸಾವಿರಾರು ಕಿರೀಟಗಳ ರತ್ನಗಳ ಹೊಳಪು ಎಂಬುದನ್ನು ಭಗವಂತನ ಸೃಷ್ಟಿಯಲ್ಲಿ ಕಾಣುವ ಸೂರ್ಯ,ಚಂದ್ರ, ತಾರೆಗಳಿಂದ ಹಿಡಿದು ಬೆಟ್ತದ ಕತ್ತಲಲ್ಲಿ ಅಲ್ಲಲ್ಲಿ ಹಾರಾಡಿ ಹರಿದಾಡುತ್ತಿರುವ ಮಿಣುಕು ಹುಳುಗಳವರೆಗೆ ತೋರಿಬರುವ ದಿವ್ಯಪ್ರಕಾಶ. ಇವೆಲ್ಲವೂ ಭಗವಂತನ ಸೃಷ್ಟಿಸಾಮ್ರಾಜ್ಯಕ್ಕೆ ಸೇರಿದವು. ಭಗವಂತನಿಗೆ

೪೧

ಸಾವಿರ ಹೆಡೆಗಳ ಅನಂತನು \(ಎಂದರೆ ಆದಿಶೇಷನು\) ಹಾಸುಗೆ. ಅದರ ಮೇಲೆ ಪವಡಿಸಿ ಶ್ರೀದೇವಿ ಭೂದೇವಿಗಳಿಂದಲೂ ಗರುಡ ವಿಷ್ವಕ್ಸೇನರಿಂದಲೂ ನಿತ್ಯಕೈಂಕರ್ಯವನ್ನು ಪಡೆಯುವ ಸಕಲಗುಣವಿಭೂತಿಗಳಿಂದ ಕೂಡಿದ ಶ್ರೀಮನ್ನಾರಾಯಣನೆಂಬ ಹೆಸರುಳ್ಳ ಭಗವಂತನೆಂಬ ಪರತತ್ವ-ಪರಬ್ರಹ್ಮ. ಅತ್ಯಂತ ಸುಂದರನಾಗಿರುವ ಈ ಸ್ವಾಮಿ ತಿರುಮಾಲಿರುಂಜೋಲೈ ಬೆಟ್ಟದ ಮೇಲೆ ಭಕ್ತರ ಉದ್ಧಾರಕ್ಕಾಗಿ ನೆಲಸಿ, ಆ ಬೆಟ್ಟಕ್ಕೆ ಮಹತ್ತರವಾದ ಪ್ರಾಶಸ್ತ್ಯವನ್ನು ತಂದಿದ್ದಾನೆ.

೧೧. ಮಾಲಿರುಂಜೋಳೈಯೆನ್ನುಮ್ ಮಲೈಯೈಯುಡೈಯ ಮಲೈಯೈ

ನಾಲಿರುಮೂರ್ತ್ತಿ ತನ್ನೈ ನಾಲ್ ವೇದಕ್ಕಡಲಮುದೈ

ಮೇಲಿರುಙ್ಕಱ್ ರಹತ್ತೈ ವೇದಾನ್ತವಿೞುಪ್ಪೊರುಳಿನ್

ಮೇಲಿರುನ್ದ ವಿಳಕ್ಕೈ ವಿಟ್ಟುಚಿತ್ತನ್ ವಿರಿತ್ತನವೇ.

ಮಾಲಿರುಂಜೋಲೈ= ತಿರುಮಾಲಿರುಂಜೋಲೈ, ಎನ್ನುಮ್=ಈನುವ, ಮಲೈಯೈ= ಬೆಟ್ಟವನ್ನು, ಉಡೈಯ= ಉಳ್ಳ, ಮಲೈಯೈ=ಬೆಟ್ಟದಂಥವನನ್ನೂ, ನಾಲ್ ಇರು= ಎರಡು ನಾಲ್ಕರ, ಮೂರ್ತ್ತಿ ತನ್ನೈ= ಸ್ವರೂಪವನ್ನು, ನಾಲ್= ನಾಲ್ಕು, ವೇದಕ್ಕಡಲ್= ವೇದಗಳೆಂಬ ಕಡಲಿನ, ಅಮುದೈ= ಅಮೃತವನ್ನೂ, ಮೇಲ್= ಅತ್ಯುತ್ತಮವಾದ, ಕೞ್ ಪಹತ್ತೈ= ಕಲ್ಪವೃಕ್ಷವನ್ನೂ, ವೇದಾನ್ತ=ವೇದಾಂತದಲ್ಲಿ, ವಿೞು= ಅಡಗಿರುವ\(ಹುದುಗಿರುವ\), ಪೊರುಳಿನ್= ಶಾಶ್ವತ ವಸ್ತುವನ್ನು, ಮೇಲ್= ಎಲ್ಲಕ್ಕೂ ಮೇಲೆ, ಇರುನ್ದ= ಇರುವ, ವಿಳಕ್ಕೈ=ಜ್ಯೋತಿ\(ಸ್ವರೂಪನನ್ನೂ\)ಯನ್ನೂ, ವಿಟ್ಟುಚಿತ್ತನ್= ವಿಷ್ಣುಚಿತ್ತನು, ವಿರಿತ್ತನೇ= ವಿವರಿಸಿ ಹೇಳಿದವೇ ಈ ಪಾಶುರಗಳು.

ತಿರುಮಾಲಿರುಂಜೋಲೈ ಎಂಬ ಬೆಟ್ಟವನ್ನುಳ್ಳ ಮಹಾಪರ್ವತದಂಥವನೂ, ಎರಡು ನಾಲ್ಕರ ಮೂರ್ತಿರೂಪನೂ ನಾಲ್ಕು ವೇದಗಳೆಂಬ ಕಡಲಿನ ಅಮೃತವನ್ನೂ ಅತ್ಯಂತ ಉತ್ತಮವಾದ ಕಲ್ಪವೃಕ್ಷವನ್ನೂ, ವೇದಾಂತದಲ್ಲಿ ಹುದುಗಿರುವ ಶಾಶ್ವತ ವಸ್ತುವನ್ನೂ, ಎಲ್ಲಕ್ಕೂ ಮಿಗಿಲೆನ್ನಿಸಿದ ಜ್ಯೋತಿಯನ್ನು ವಿಷ್ಣುಚಿತ್ತನು ವಿವರಿಸಿ ಹೇಳಿದವೇ ಈ ಪಾಶುರಗಳು.\(೧೧\)

ಪೆರಿಯಾೞ್ವಾರರ ಒಂದೊಂದು ತಿರುಮೊೞಿಗೂ ಅದರ ಕಡೆಯಲ್ಲಿ ಬರುವುದು ಫಲಶ್ರುತಿ. ಆದರೆ ಈ ತಿರುಮೊೞಿಗೆ ಅಂಥ ಫಲಶ್ರುತಿ ಇಲ್ಲ. ಭಗವಂತನನ್ನೂ ಅವನ ಸೃಷ್ಟಿಯಾದ ಭವ್ಯಪ್ರಕೃತಿಯನ್ನೂ ಈ ತಿರುಮೊೞಿ ವರ್ಣಿಸುವುದರಿಂದ ಅದಕ್ಕೆ ಫಲಶ್ರುತಿಯೆಂದರೆ ಈ ತಿರುಮೊೞಿಯ ಒಂದೊಂದು ಪಾಶುರವನ್ನು ಓದಿ,ಹಾಡಿ, ಅರಿತುಕೊಂಡು ಆನಂದಿಸುವುದೇ.

ಈ ತಿರುಮೊೞಿಯಲ್ಲಿ ಶ್ರಿಯಃಪತಿಯಾದ ದಿವ್ಯಸುಂದರನು \(ಅೞಹರ್\) ವಾಸವಾಗಿರುವ ಸೊಬಗಿನ ತೋಪುಗಳಿಂದ ಕೂಡಿದ ಬೆಟ್ಟದ ಎಂದರೆ ತಿರುಮಾಲಿರುಂಜೋಲೈ ಬೆಟ್ಟದ ವಿಷಯವಿದೆ. ಆ ಬೆಟ್ಟವನ್ನು ಎಲ್ಲ ಕಡೆಯೂ ಅಲಂಕರಿಸಿರುವ ಭವ್ಯಪ್ರಕೃತಿಯನ್ನೂ, ಅದರ ಮೇಲುಗಡೆ

೪೨

ನೆಲಸಿರುವ ದಿವ್ಯಸುಂದರನನ್ನೂ ವರ್ಣಿಸಿ ಹೇಳಿದೆ. ಎಲ್ಲಕ್ಕೂ ಆಧಾರಭೂತನಾದವನು ಭಗವಂತ. ಬೆಟ್ಟಕ್ಕೂ ಅವನು ಆಧಾರನೇ. ಆದ್ದರಿಂದ ಬೆಟ್ಟವನ್ನುಳ್ಳ ಮಹಾಪರ್ವತದಂಥವನು ಅವನು. ಪೌರಾಣೀಕವಾಗಿ ಭೂಮಿಯ ಮೇಲೆ ಸಪ್ತಕುಲಪರ್ವತಗಳು ಬೆಳಗುತ್ತವೆ. ಅವುಗಳಲ್ಲಿ ಒಂದರ ಆಶ್ರಯದಲ್ಲಿ ಬರುವುದು ಈ ತಿರುಮಾಲಿರುಂಜೋಲೈ ಬೆಟ್ಟ. ಬೆಟ್ಟಕ್ಕೆ ಆಶ್ರಯ ದೊಡ್ಡ ಬೆಟ್ಟ ಎಂಬ ವರ್ಣನೆ ಇದಕ್ಕೆ ಯುಕ್ತವೆನ್ನಿಸುತ್ತದೆ.

ಭಗವಂತನನ್ನು “ಎರಡು ನಾಲ್ಕರ ಮೂರ್ತಿ” ಎಂದಿದ್ದಾರೆ ಆೞ್ವಾರರು. ಎರಡು ನಾಲ್ಕು ಎಂದರೆ ಎಂಟು. ಎಂಟು ಅಕ್ಷರಗಳ ಮಹಾಮಂತ್ರ “ಓಂ ನಮೋ ನಾರಾಯಣಾಯ” ಎಂಬುದು. ಇದನ್ನು ಅಷ್ಟಾಕ್ಷರೀ ಮಂತ್ರ ಎನ್ನುತ್ತಾರೆ. ಈ ಮಂತ್ರಕ್ಕೆ ಅಧಿದೇವತೆಯಾದ ಮೂರ್ತಿ ನಾರಾಯಣನೇ.

ಬಹಳ ಹಿಂದಿನ ಕಾಲದಲ್ಲಿ ದೇವತೆಗಳೂ ದಾನವರೂ ಒಟ್ಟುಗೂಡಿ ಕ್ಷೀರಸಾಗರವನ್ನು ಕಡೆದರು. ಅದರಲ್ಲಿ ಅಮೃತ ಹುಟ್ಟಿತು. ಆ ಅಮೃತವನ್ನು ಕುಡಿದು ದೇವತೆಗಳು ಅಮರರಾದರು. ಹಾಗೆಯೇ, ನಾಲ್ಕು ವೇದಗಳೂ ಕ್ಷೀರಸಾಗರ ಎನ್ನಬಹುದು. ಅವುಗಳನ್ನು ಚೆನ್ನಾಗಿ ಮಥಿಸುವುದು ಎಂದರೆ ಚೆನ್ನಾಗಿ ಅರಿತುಕೊಳ್ಳುವುದರಿಂದ ಅದರ ಸಾರವೇನು ಎಂಬುದನ್ನು ಕಂಡುಕೊಳ್ಳಬಹುದು. ಆ ಸಾರವೇ ಅದರಲ್ಲಿ ಹುಟ್ಟುವ ಅಮೃತ. ಆ ಸಾರವೇ ಭಗವಂತ. ಭಗವಂತನನ್ನು ಕಂಡುಕೊಂಡವನಿಗೆ ಮರಣದ ಭೀತಿ ಎಲ್ಲಿಂದ ಬಂತು? ಅವನೂ ಅಮತನಾಗುವುದರಲ್ಲಿ ಸಂದೇಹವಿಲ್ಲ. ಆೞ್ವಾರರು ಭಗವಂತನನ್ನು “ನಾಲ್ಕು ವೇದ ಕಡಲಿನ ಅಮೃತ”ಎಂದಿದ್ದಾರೆ.

ದೇವಲೋಕದಲ್ಲಿ ನಂದನವನದಲ್ಲಿ ಕಲ್ಪವೃಕ್ಷವಿದೆ. ಅದು ಬೇಡಿದ್ದನ್ನು ಕೊಡತಕ್ಕ ಶಕ್ತಿಯುಳ್ಳದ್ದು. ಈ ಕಲ್ಪತರುವುಗಿಂತಲೂ ಮಿಗಿಲಾದವನು ಭಗವಂತ. ಅವನನ್ನು ಆಶ್ರಯಿಸಿದವರಿಗೆ ಇನ್ನು ಯಾವುದರ ಕೊರತೆ? ಈ ಕಲ್ಪತರುವಿಗಿಂತಲೂ ಮೇಲೆ ಇನ್ನೂ ಶ್ರೇಷ್ಠನಾಗಿ ಇನ್ನೂ ಉದಾರಿಯಾಗಿ ಇನ್ನೂ ದಯಾಳುವಾಗಿ ಇರುವ ಭಗವಂತನನ್ನು ಆೞ್ವಾರರು “ಮೇಲೆ ಇರುವ ಕಲ್ಪವೃಕ್ಷ” ಎಂದಿದ್ದಾರೆ.

ವೇದಗಳ ಕೊನೆ ವೇದಾಂತ. ವೇದಾಂತ ಭಗವಂತನನ್ನುಕಂಡುಕೊಳ್ಳುವ ಮಾರ್ಗ. \(೩೨\)ಉಪಾಸನಾ ಮಾರ್ಗಗಳು. ಅದರಲ್ಲಿ ಅಡಗಿರುವುದು ಒಂದೇ ಒಂದು ನಿಜವಾದ ಶಾಶ್ವತವಾದ ನಾಶರಹಿತವಾದ ವಸ್ತು. ಆೞ್ವಾರರು ಭಗವಂತನನ್ನು “ವೇದಾಂತದಲ್ಲಿ ಹುದುಗಿರುವ ವಸ್ತು” ಎಂದಿದ್ದಾರೆ.೩೨ ವಿದ್ಯೆಗಳನ್ನೇ ಪರವಿದ್ಯೆ-ಅಪರವಿದ್ಯೆಯೆಂದೂ ಮಾರ್ಗಗಳು ಜ್ಞಾನ, ಕರ್ಮ, ಭಕ್ತ ಂದೂ ಬ್ರಹ್ಮಸಾಕ್ಷಾತ್ಕಾರ ತರುವ ವಿದ್ಯೆ ಆಧ್ಯಾತ್ಮವಿದ್ಯೆ ಎಂದು ತಿಳಿದವರು ಹೇಳಿ ಪ್ರಪತ್ತಿ ಬಹಳ ಶ್ರೇಷ್ಠವೆಂದೂ ವಿದ್ವಾಂಸರು ವರ್ಣಿಸಿರುವರು. 

ಜ್ಯೋತಿ ಕತ್ತಲನ್ನು ಓಡಿಸುವಂಥಾದ್ದು. ಅದು ಬಗೆಬಗೆಯ ಮಟ್ಟಗಳದ್ದಾಗಿದೆ. ಮಿಣುಕು ಹುಳುವಿನ ಬೆಳಕು ಬಹು ಅಲ್ಪ. ಸೊಡರಿನ ಬೆಳಕು ಅದಕ್ಕಿಂತ ಮೇಲು. ದೀವಟಿಗೆಯ ಬೆಳಕು ಇನ್ನೂ ಹೆಚ್ಚು. ತಾರೆಗಳ ಬೆಳಕು ಅದಕ್ಕಿಂತ ಹೆಚ್ಚು. ಚಂದ್ರನ ಬೆಳಕು ತಾರೆಗಳ ಬೆಳಕಿಗಿಂತ ಹೆಚ್ಚು. ಸೂರ್ಯನ ಬೆಳಕು ಇನ್ನೂ ಹೆಚ್ಚು. ಹೀಗೆಯೇ ಯೋಚಿಸುತ್ತಾ ಹೋದರೆ ಜ್ಯೋತಿಸ್ವರೂಪನಾದ ಭಗವಂತ ಎಲ್ಲ ಬೆಳಕುಗಳಿಗಿಂತ ಮಿಗಿಲು. ಅದಕ್ಕಾಗಿಯೇ ಆೞ್ವಾರರು ಭಗವಂತನನ್ನು “ಮೇಲೆ ಇರುವ ದೀಪ” ಎಂದಿದ್ದಾರೆ. ಬೆಳಗಿಸುವಂಥಾದ್ದು ದೀಪ-“ವಿಳಕ್ಕು”. ಮನುಷ್ಯನಲ್ಲಿ ಜ್ಞಾನವನ್ನು ಬೆಳಗಿಸುತ್ತದೆ. ಎಂದರೆ \(ಅಜ್ಞಾನವೆಂಬ ಕತ್ತಲೆಯನ್ನು ಈ ಜ್ಞಾನದೀಪ ಓಡಿಸಿಬಿಡುತ್ತದೆ\). ಒಟ್ಟಿಗೇ ನಡೆಯುವ ವ್ಯಾಪಾರ, ಕಾಲ ವಿಳಂಬವಿಲ್ಲ-ಸ್ತಬ್ಧ ಎಂದಾದರೂ ಸರಿಯೇ.

ಸುದರ್ಶನಾಳ್ವಾರರು, ವೈಕುಂಟ್ಃಅನಾಥರು, ರಹಸ್ಯತ್ರಯಸಾರ ರತ್ನಗಳು-ಕಂಡವರನ್ನು, ಶ್ರಮಿಸಿದವರನ್ನು ಕಾಪಾಡಲು ಪಣ ತೊಟ್ಟಿರುವುವು ಎಂಬ ವಿಶ್ವಾಸ \(ದೀಪ ಪ್ರಕಾಶಕರು ಪರಮಾತ್ಮ\)

ಅಡಿಯ ನಡೆ:............ ಉರುಪ್ಪಿಣಿ, ಕಂಜನ್, ಮನ್ನ, ಮಾವಲಿ, ಪಲ, ಪಾಣ್ಡವರ್, ಕನ, ಎರಿ, ಕೋಟ್ಟು, ಆಯಿರಮ್, ಮಾಲಿರುಮ್ ಶೋಲೈ \(ನಾವ\)





೪೩

**ಶ್ರೀಃ**

**ಶ್ರಿಯೈ ನಮಃ**

**ನಾಲ್ಕನೆಯ ದಶಕ ನಾಲ್ಕನೆಯ ತಿರುಮೊೞಿ**** ****ನಾವಕಾರಿಯಮ್**

೧. ನಾವಕಾರಿಯಮ್ ಶೊಲ್ಲಿಲಾದವರ್ ನಾಡೊಱುಮ್ ವಿರುನ್ದೋಮ್ಬುವಾರ್

ತೇವಕಾರಿಯನ್ಜೆಯ್ದು ವೇದಮ್ ಪಯಿನ್ಱು ವಾೞ್ ತಿರುಕ್ಕೋಟ್ಟಿಯೂರ್

ಮೂವರ್ ಕಾರಿಯಮನ್ತಿರುತ್ತುಮ್ ಮುದ; ವನೈಚ್ಚಿನ್ತಿಯಾದ ಅ

ಪ್ಪಾವಕಾರಿಹಳೈಪ್ಪಡೈತ್ತವನ್ ಎಙ್ಗನಮ್ ಪ್ಡೈತ್ತಾನ್ ಕೊಲೋ

ನಾ=ನಾಲಗೆಯಿಂದ, ಅಕಾರಿಯಮ್=ಆಡಬಾರದ್ದನ್ನು, ಶೊಲ್ಲಿಲಾದವರ್= ಆಡವರೂ, ನಾಳ್ ತೊಱುಮ್= ಯಾವಾಗಲೂ, ವಿರುನ್ದು= ಅತಿಥಿ ಮುಂತಾದವರ, ಓಮ್ಬುವಾರ್= ಸೇವೆ ಮಾಡುವವರೂ, ತೇವಕಾರಿಯಮ್= ದೇವರ ಕೆಲಸಗಳನ್ನು, ಶೆಯ್ದು= ಮಾಡಿ, ವೇದಮ್=ವೇದಗಳನ್ನು, ಪಯಿನ್ಱು= ಅಭ್ಯಾಸ ಮಾಡುವವರೂ, ವಾೞ್= ಬಾಳುವ, ತಿರುಕ್ಕೋಟಿಯೂರ್= ಪವಿತ್ರವಾದ ತಿರುಕೋಟ್ಟಿಯೂರಿನಲ್ಲಿ, ಮೂವರ್= ಮೂವರ\(ತ್ರಿಮೂರ್ತಿಗಳ\), ಕಾರಿಯಮುಮ್= ಕಾರ್ಯಗಳನ್ನು, ತಿರುತ್ತುಮ್= ನೋಡಿಕೊಳ್ಳುವ, ಮುದಲ್ ವನೈ= ಮೂಲಪುರುಷನನ್ನು, ಚಿನ್ತಿಯಾದ= ಚಿಂತಿಸದ, ಆಪಾವಕಾರಿಹಳೈ= ಆ ಪಾಪ ಕಾರ್ಯ ಮಾಡುವವರನ್ನು. ಪಡೈತ್ತ ವನ್= ಪಡೆದವನು, ಎಙ್ಗನಮ್= ಏತಕ್ಕಾಗಿ, ಪಡೈತ್ತಾನ್ ಕೊಲೋ= ಪಡೆದನೋ ಕಾಣೆನಲ್ಲಾ.

ನಾಲಗೆಯಿಂದ ಆಡಬಾರದ್ದನ್ನು ಆಡವರೂ, ಸದಾ ಅತಿಥಿ ಮುಂತಾದವತ ಸೇವೆಯನ್ನು ಮಾಡುತ್ತ ವೇದಗಳನ್ನು ಅಭ್ಯಾಸಮಾಡುವವರೂ ಬಾಳುವ ತಿರುಕ್ಕೋಟ್ಟಿಯೂರಿನಲ್ಲಿ ತ್ರಿಮೂರ್ತಿಗಳ ಕಾರ್ಯಗಳನ್ನು ಮೇಲೆ ನೋಡಿಕೊಳ್ಳುವ ಮೂಲಪುರುಷನನ್ನು ಚಿಂತಿಸದ ಪಾಪಿಗಳನ್ನು ಪಡೆದವನು ಏತಕ್ಕಾಗಿ ಪಡೆದನೋ ಕಾಣೆ.\(೧\)

ನುಡಿಯಲ್ಲಿ ಎರಡು ಬಗೆ: ಆಡತಕ್ಕದ್ದು ಆಡಬಹುದಾದದ್ದು, ಮತ್ತು ಆಡಬಾರದ್ದು ಆಡಬಹುದಾದ ನುಡಿಯನ್ನು ಆಡಿದರೆ ದೋಷವಿಲ್ಲ. ಆಡತಕ್ಕದನ್ನು ಆಡಿಯೇ ಆಡಬೇಕು. ಆಡಬಾರದ್ದನ್ನು ಆಡಲೇಬಾರದು. ಇದು ನಾಲಗೆಯ ಆಚಾರ. ಮನುಷ್ಯನ ಸಂಸ್ಕಾರಕ್ಕೂ, ಸ್ವಭಾವಕ್ಕೂ, ಸಹವಾಸಕ್ಕೂ, ಸನ್ನಿವೇಶಕ್ಕೂ ತಕ್ಕಂತೆ ಮನಸ್ಸಿನಲ್ಲಿ ಮೂಡುವ ಯೋಚನೆಗಳೀಗೆ ಅನುಗುಣವಾಗಿ ನಾಲಗೆ ನುಡಿಯುತ್ತದೆ.

ನಾಲಗೆಯ ಆಚಾರವನ್ನರಿತು ಆಡಬಾರದ್ದನ್ನು ಆಡದೆ, ಸದಾ ಹಿತನುಡಿಗಳನ್ನೇ ನುಡಿಯುತ್ತಾ, ಸಂಯಮದಿಂದ ವರ್ತಿಸುವವರು ಸಜ್ಜನರು. ಇವರು ಆಡಬಾರದ್ದನ್ನು ಆಡುವುದಿಲ್ಲ ಆಡುವುದಿಲ್ಲ, ಮಾಡಬಾರದ್ದನ್ನು ಮಾಡುವುದಿಲ್ಲ. ಮಾಡಬೇಕಾದ್ದನ್ನು ಎಂದರೆ ದೇವರ ಅತಿಥಿ ಅಭ್ಯಾಗತರ ಸೇವೆ ಮಾಡುತ್ತಾ ವೇದಾಧ್ಯಯನ ಮಾಡುತ್ತಾ. ಶುದ್ಧವಾದ ಪಾಪರಹಿತವಾದ ಬಾಳನ್ನು ಬಾಳುತ್ತಾ, ಜೀವನಯಾತ್ರೆಯನ್ನು ನಡಸುವರು. ಇವರು

೪೪

ಪುಣ್ಯವಂತರು. ಇವರು ವ್ಯರ್ಥವಾಗಿ ಕಾಲ ಕಳೆಯುವುದಿಲ್ಲ. ಇವ ಚಿಂತನೆಯೆಲ್ಲಾ ಭಗವದ್ವಿಷಯವಾಗಿಯೇ. ತಿರುಕ್ಕೋಟ್ಟಿಯೂರಿನಲ್ಲಿರುವ ಜನರೆಲ್ಲ ಬಹುಮಟ್ಟಿಗೆ ಈ ಬಗೆಯ ಜನ. ಪುಣ್ಯಾತ್ಮರ ಊರು ಅದು.

ನಾಲಗೆಯ ಆಚಾರವನ್ನು ನಿರ್ಲಕಿಷಿಸಿ, ಅದನ್ನು ಮನಬಂದಂತೆ ಬಳಸುವವರು ಮತ್ತೊಂದು ಬಗೆಯ ಜನ. ಯಾವುದನ್ನು ಆಡಬಾರದೋ ಅದನ್ನೇ ಅವರು ಆಸಕ್ತಿಯಿಂದ ಆಡುವುದು. ಮಾಡಬಾರದ್ದನ್ನೇ ಅವರು ಮಾಡುವುದು. ದೇವ ದ್ವಿಜರಿಂದ ದೂರವಾಗಿರುವುದೂ ಸದಾ ಸ್ವಾರ್ಥವನ್ನೇ ಚಿಂತಿಸುವುದೂ ಅವರ ಕೆಲಸ. ಆ ಜನರನ್ನು ಆೞ್ವಾರರು ಪಾಪಿಗಳು ಎನ್ನುತ್ತಾರೆ.

ಭಗವಂತನ ಸೃಷ್ಟೀಯಲ್ಲಿ ಪುಣ್ಯಾತ್ಮರೂ ಇದ್ದಾರೆ, ಪಾಪಿಗಳೂ ಇದ್ದಾರೆ. ಆೞ್ವಾರರಿಗೆ ಪುಣ್ಯಾತ್ಮರ ಬಗೆಗೆ ಯಾವ ಯೋಚನೆಯೂ ಇಲ್ಲ. ಅವರೆಲ್ಲ ಸರಿಯಾದ ದಾರಿಯನ್ನು ಹಿಡಿದು ನಡೆಯುತ್ತಾರೆ. ಅವರು ಭಗವಂತನ ಕೃಪೆಗೆ ಒಳಗಾಗುವದು ನಿಜ.ಆದರೆ, ಆೞ್ವಾರರಿಗೆ ಪಾಪಿಗಳನ್ನು ಕುರಿತು ಅನುಕಂಪ. “ಪಾಪಿಗಳನ್ನು ಪಡೆದವನು ಏತಕ್ಕಾಗಿ ಅವರನ್ನು ಪಡೆದನೋ ಕಾಣೆ” ಎನ್ನುತ್ತಾರೆ ಆೞ್ವಾರರು. ಯಾರದು ತಪ್ಪು? ಪಾಪಿಗಳನ್ನು ಸೃಷ್ಟಿಸಿದವನದೇ? ಪಾಪಿಗಳನ್ನು ಪಡೆದವನದೇ?ಅಥವಾ “ಪಾಪಿ”ಗಳಾಗಿರುವ ಆ ಜನರದೇ? ಇದು ಇಲ್ಲಿಯ ಸಮಸ್ಯೆ. ಆೞ್ವಾರರಿಗಾದರೆ, ಪಾಪಿಗಳೇ ಇರಬಾರದು. ಒಂದು ವೇಳೆ ಇದ್ದರೆ ಅವರು ತಮ್ಮನ್ನು ತಿದ್ದಿಕೊಂಡು ಪುಣ್ಯಾತ್ಮರಾಗಿ ಭಗವಚ್ಚಿಂತನೆ ನಡಸಬೇಕು. ಭಗವಂತನನ್ನು ಸೇರಬೇಕು ಎಂಬುದೇ.

“ಪರಮಪುರುಷ”ನಾದ ಭಗವಂತ ಒಬ್ಬನೇ. ಅವನೇ ಮೂರು ರೂಪಗಳಾಗಿ ತನ್ನ ಮೂರು ಕಾರ್ಯಗಳನ್ನು ಹಂಚಿಕೊಟ್ಟಿದ್ದಾನೆ. ಈ ಮೂರು ರೂಪಗಳೇ ತ್ರಿಮೂರ್ತಿಗಳು. ಬ್ರಹ್ಮನಾಗಿ ಭಗವಂತನು ಸೃಷ್ಟಿಕಾರ್ಯವನ್ನು ನೋಡಿಕೊಳ್ಳುತ್ತಾನೆ. ವಿಷ್ಣುವಾಗಿ ಸೃಷ್ಟಿಯನ್ನೆಲ್ಲಾ ಬೆಳೆಸಿಕೊಳ್ಳುತ್ತಾನೆ. ರುದ್ರನಾಗಿ ಸೃಷ್ಟಿಯನ್ನುಲಯಗೊಳಿಸುತ್ತಾನೆ. ತ್ರಿಮೂರ್ತಿಗಳಾಗಿ ಕೆಲಸ ಮಾಡುವವನೂ ಅವನೇ. ತ್ರಿಮೂರ್ತಿಗಳ ಕಾರ್ಯಗಳನ್ನು ಮೇಲೆ ನೋಡುವವನೂ ಅವನೇ. ಮನುಷ್ಯನು ಭಗವದ್ವಿಷಯವಾದ ಚಿಂತನೆ ಮಾಡುವುದು ಭಗವಂತನ ಈ ವಿಚಿತ್ರ ವ್ಯಾಪಾರವನ್ನು ಕುರಿತೇ.

ದಕ್ಷಿಣ ಭಾರತದ ಪವಿತ್ರಸ್ಥಳಗಳನ್ನು ಹಲವು ಗುಂಪುಗಳಾಗಿ ವಿಂಗಡಿಸಿಕೊಂಡಿದ್ದಾರೆ, ಕೊಂಡೈನಾಡು,ನಡುನಾಡು, ಪಾಂಡ್ಯನಾಡು, ಚೋಳನಾಡು, ಮಲೈನಾಡು ಮತ್ತು ವಡನಾಡು ಎಂದು. ಒಂದೊಂದು ಪವಿತ್ರಸ್ಥಳವನ್ನೂ “ತಿರುಪತಿ” ಎಂದು ಕರೆಯುವುದು ವಾಡಿಕೆ. ಎಣಿಕೆಯಿಂದ ದಕ್ಷಿಣದೇಶದ “ತಿರುಪತಿ”ಗಳು ನೂರ ಎಂಟು.

ತಿರುಕ್ಕೋಟ್ಟಿಯೂರು ಪಾಂಡ್ಯನಾಡಿನಲ್ಲಿ ಎರಡನೆಯ ಯಾತ್ರಾಸ್ಥಳ-ತಿರುಪತಿ. ಮೊದಲನೆಯದು ತಿರುಮಾಲಿರುಜೋಳೈ. ಇದರ ವಿಷಯ ಹಿಂದಿನ ತಿರುಮೊೞಿಯಲ್ಲಿ ಬಂದಿದೆ. ಶ್ರೀರಂಗಕ್ಕೆ ಇರುವ ಮೂವತ್ತು ಮೈಲಿ ದೂರದಲ್ಲಿದೆ. ಭಗವಂತನು ಇಲ್ಲಿ “ಸೌಮ್ಯ ನಾರಾಯಣನೆಂದೂ”, ಮಹಲಾಕ್ಷ್ಮಿ “ತಿರುಮಾಮಹಳ್ ನಾಚ್ಚಿಯಾರ್” ಎಂದೂ ಪ್ರಸಿದ್ಧರು.

ಈ ಪಾಶುರದಲ್ಲಿ “ವಿರುನ್ದು-“ ಎಂಬ ಪದದ ಪ್ರಯೋಗವಿದೆ. “ವಿರುನ್ದು” ಎಂಬುದಕ್ಕೆ ಅತಿಥಿ, ಅಭ್ಯಾಗತ, ಹೊಸಬ, ಹೊಸತು, ಹಬ್ಬ, ಔತಣ, ಹೊಸರಚನೆ-ಎಂದು ಅರ್ಥ ಬರುತ್ತದೆ. ಸಜ್ಜನರು ಅತಿಥಿ ಅಭ್ಯಾಗತರ ಸೇವೆ ಮಾಡುವರು. ಭಗವಂತನ ಹಬ್ಬ ಹರಿದಿನಗಳನ್ನು ಆದರ ಆಸಕ್ತಿಗಳಿಂದ ಆಚರಿಸುವರು. ಔತಣ ಸಂತರ್ಪಣೆಗಳಲ್ಲಿ ಭಕ್ತರಿಗೆ ಸೇವೆ ನಡಸುವರು. ಇವನ್ನೆಲ್ಲಾ ಮನಸ್ಸಿನಲ್ಲಿಟ್ಟುಕೊಂಡು “ವಿರುನ್ದು” ಎಂಬುದಕ್ಕೆ “ಸೇವೆ” ಎಂಬ ಒಂದೇ ಪದವನ್ನು ಅರ್ಥವಾಗಿ ಬರೆದಿದೆ.

೪೫

೨.ಕುಟ್ರಮಿನ್ ಱಿಕ್ಕೂಣಮ್ ಪೆರುಕ್ಕಿಕ್ಕುರುಕ್ಕಳುಕ್ಕನುಲರಾಯ್

ಶೆಟ್ರಮೊನ್ಱು ಮಿಲಾದ ವಣ್ ಕೈಯಿನಾರ್ ಹಳ್ ವಾೞ್ ತಿರುಕ್ಕೋಟ್ಟಿಯೂರ್

ತುಟ್ರಿಯೇೞುಲಹುಣ್ಡ ತೂಮಣಿವಣ್ಣನ್ ಱನ್ನೈತ್ತೊೞಾದವರ್

ಪೆಟ್ರತಾಯರ್ ವಯಿಟ್ರಿನೈ ಪ್ಪೆರುನೋಯ್ ಶೆಯ್ ವಾನ್ ಪಿಱನ್ದಾರ್ ಹಳೇ

ಕುಟ್ರಮ್= ಕೊರತೆಗಳು, ಇನ್ಱಿ=ಇಲ್ಲದೆ, ಕುಣಮ್= ಸದ್ಗುಣಗಳನ್ನು, ಪೆರುಕ್ಕಿ=ಬೆಳೆಸಿಕೊಂಡು, ಕುರುಕ್ಕಳುಕ್ಕು= ಗುರುಗಳಿಗೆ, ಅನುಕೂಲರಾಯ್=ಅನುಕೂಲವಾಗಿ, ಶೆಟ್ರಮ್= ರೋಷದ್ವೇಷಗಳು, ಒನ್ಱುಮ್= ಸ್ವಲ್ಪವೂ, ಇಲಾದ= ಇಲ್ಲದ, ವಣ್= ಉದಾರವಾದ, ಕೈಯಿನಾರ್ ಹಳ್= ಕೈಗಳುಳ್ಳವರು, ವಾೞ್= ಬಾಳುಬ, ತಿರುಕ್ಕೋಟ್ತಿಯೂರ್= ತಿರುಕ್ಕೋಟ್ಟಿಯೂರಿನಲ್ಲಿ, ಏೞ್= ಏಳು, ಉಲಹು= ಲೋಕಗಳನ್ನು, ತುಟ್ರು=ಒಂದೇ ಕವಳವಾಗಿ, ಉಣ್ಡ= ಉಣ್ಡವನಾದ, ತೂ= ಪರಿಶುದ್ಧವಾದ, ಮಣಿ=ಇಂದ್ರನೀಲಮಣಿಯ, ವಣ್ಣನ್= ಬಣ್ಣದವನನ್ನು, ತೊೞಾದವರ್= ನಮಸ್ಕರಿಸದವರು\(ಸೇವೆ ಮಾಡದವರು\), ಪೆಟ್ರ=ಹೆತ್ತ, ತಾಯರ್= ತಾಯಂದಿರ, ವಯಟ್ರಿನೈ= ಹೊಟ್ಟೆಯನ್ನು, ಪೆರು= ಬಹಳ ಹೆಚ್ಚಿನ, ನೋಯ್=ಸಂಕಟವನ್ನು, ಶೆಯ್ ವಾನ್=ಉಂಟು ಮಾಡುವುದಕ್ಕಾಗಿಯೇ, ಪಿಱನ್ದಾರ್ ಹಳೇ= ಹುಟ್ಟಿದವರಾಗಿದ್ದಾರೆ.

ಕೊರತೆಗಳಿಲ್ಲದೆ, ಸದ್ಗುಣಗಳನ್ನು ಬೆಳಸಿಕೊಂಡು ಗುರುಗಳಿಗೆ ಅನುಕೂಲರಾಗಿ ರೋಷದ್ವೇಷಗಳೂ ಸ್ವಲ್ಪವೂ ಇಲ್ಲದ ಕೊಡುಗೈಯವರು ಬಾಳುವ ತಿರುಕ್ಕೋಟ್ಟಿಯೂರಿನಲ್ಲಿ ಏಳೂ ಲೋಕಗಳನ್ನು ಒಂದೇ ಗುಕ್ಕಿಗೆ ಉಂಡವನಾದ ಪರಿಶುದ್ಧವಾದ ನೀಲಮಣಿಯ ಬಣ್ಣದವನನ್ನು ನಮಸ್ಕರಿಸದವರು ಹೆತ್ತ ತಾಯಂದಿರ ಹೊಟ್ತೆಯಲ್ಲಿ ಬಹಳ ಹೆಚ್ಚಿನ ಸಂಕಟವನ್ನುಂಟು ಮಾಡುವುದಕ್ಕಾಗಿಯೇ ಹುಟ್ಟಿದ್ದಾರೆ.\(೨\)

“ಕುಟ್ರಮ್- “ ಎಂಬುದಕ್ಕೆ ತಪ್ಪು,ದೋಷ, ನಿಂದೆ,ಕೆಡಕು, ಸಂಕಟ, ಪಾಪ ಎಂದು ಅರ್ಥ ಬರುತ್ತದೆ. ಇವುಗಳೆಲ್ಲ ಕೊರತೆಗಳೇ. ಒಂದೊಂದು ಕೊರತೆಯೂ ಮನುಷ್ಯನನ್ನು ಕೀಳು ನೆಲೆಗೆ ಸೆಳೆಯುತ್ತದೆ. ಕೊರತೆಗಳನ್ನು ಕಡಮೆ ಮಾಡುತ್ತಾ ಬರುವುದು ಅಭ್ಯಾಸ ಬಲದಿಂದ ಸಾಧ್ಯವಾಗುತ್ತದೆ. ಅವು ಕೆಟ್ಟವು, ಅವುಗಳಿಂದ ತನಗೆ ಹಿತವಿಲ್ಲ, ಸಂಕಟ ಹೆಚ್ಚು” ಎಂಬುದನ್ನು ಅರಿಯುವುದರಿಂದ ಅವುಗಳನ್ನು ಕಡಮೆ ಮಾಡುವ ಮನಸ್ಸುಂಟಾಗುತ್ತದೆ. ಅನಂತರ ಅಭ್ಯಾಸ ಸತತವಾಗಿ ನಡೆದರೆ ಕೊರತೆಗಳನ್ನು ನೀಗಿಸಬಹುದು. ಹೀಗೆ ಮಾಡುವುದು ಮೇಲುಜೀವನದತ್ತ ಮನುಷ್ಯನು ಇಡುವ ಒಂದು ದಿಟ್ಟ ಹೆಜ್ಜೆ.

ಆಶೆ,ಕೋಪ, ದ್ವೇಷ- ಇವು ಮನುಷ್ಯನಲ್ಲಿ ತುಂಬಿರುವ ದುರ್ಗುಣಗಳು. ಇವು ಮನುಷ್ಯನಿಗೆ ಅತೃಪ್ತಿ ಅಶಾಂತಿಗಳನ್ನು ತರುವುವು. ಇವಕ್ಕೆ ಬಹಳವಾಗಿ ಮನುಷ್ಯನು ಪಶುಸಮಾನನಾಗುತ್ತಾನೆ.

೪೬

ಶಮ,ದಮ, ಸತ್ಯ, ಅಹಿಂಸೆ, ಇಂದ್ರಿಯ ನಿಗ್ರಹ,ದಯೆ, ಔದಾರ್ಯ, ಮುಂತಾದವು ಸದ್ಗುಣಗಳು. ಕೆಟ್ಟ ಗುಣಗಳನ್ನು ಅಭ್ಯಾಸದಿಂದ ಕಡಮೆಮಾಡುತ್ತಾ ಸದ್ಗುನಗಳನ್ನು ಹೆಚ್ಚಿಸಿಕೊಳ್ಳುತ್ತಾ ಬರುವುದರಿಂದ ಮನುಷ್ಯನು ಕೀಳುನೆಲೆಯಿಂದ ಉತ್ತಮ ಮಟ್ಟಕ್ಕೆ ಏರುತ್ತಾನೆ. ಅವನಲ್ಲಿ ದೈವಿಗುಣಗಳೂ ಹೆಚ್ಚುತ್ತವೆ.

ಇದರ ಜೊತೆಗೆ ಒಳ್ಳೆಯ ಗುರುಸೇವೆ ಲಭಿಸಿದರೆ ಅವನ ಜೀವನ ಬಹಳ ಉತ್ತಮಗೊಳ್ಳುತ್ತದೆ.

ಕೊರತೆಗಳನ್ನು ಕಳೆದು, ಸದ್ಗುಣಗಳನ್ನು ಹೆಚ್ಚಿಸಿಕೊಂಡು ಗುರುಸೇವೆ ಮಾಡುತ್ತಾ ರಾಗದ್ವೇಷಗಳಿಗೆ ಒಳಗಾಗದೆ ಇರುವ ದಯಾಳುವೂ ಉದಾರಿಯು ಆದವನು ಪರಮಸಾತ್ತ್ವಿಕನಾಗಿ ತನ್ನ ಜೀವನವನ್ನು ಸಾಗಿಸುತ್ತಾನೆ. ಅವನಿಗೆ ಭಗವಂತನ ದಿವ್ಯವಾದ ಅದ್ಭುತವಾದ ಲೀಲಾವಿನೋದಗಳಲ್ಲಿ ಬಹಳ ಆಸಕ್ತಿ. ಅವುಗಲನ್ನೆಲ್ಲಾ ಯೋಚಿಸಿಕೊಳ್ಳುತ್ತಾ ಅವನು ತನ್ನನ್ನು ಭಗವಂತನ್ಗೆ ಹತ್ತಿರದವನನ್ನಾಗಿ ಮಾಡಿಕೊಳ್ಳೂತ್ತಾನೆ.

ಇಂಥ ಸಜ್ಜನರೂ ಭಕ್ತರೂ ಇರುವ ಕಡೆ ಅವರನಡುವೆ, ದೇವರಿಗೆ ತಲೆಬಾಗದವರು ಇರಲು ಆದೀತೇ? ಸಮಸ್ತಲೋಕಗಳನ್ನು ಒಂದೇ ಗುಕ್ಕಿನಲ್ಲಿ ನುಂಗಿಬಿಡುವ ನಂಬಲಾದಗ ಭಗವಂತನ ಅದ್ಭುತ ಸಾಮರ್ಥ್ಯವನ್ನು ನೆನೆದು ರೋಮಾಂಚಗೊಳ್ಳದಿರಲಾದೀತೇ? ಅವನ ಭಯಂಕರ ಸಾಮರ್ಥ್ಯದ ಮುಂದೆ ಯಾರೇ ಆದರೂ ಮಣಿಯಲೇಬೇಕು. ಇಂದು ವೇಳೆ ಭಗವತನಿಗೆ ಭಕ್ತಿಗೌರವಗಳನ್ನು ತೋರದವನಿದ್ದರೆ, ಅವನು ತನ್ನ ಹೆತ್ತತಾಯಿಗೆ ಸಹಿಸಲಾರದ ಸಂಕಟವನ್ನು ಕೊಡುವುದಕ್ಕಾಗಿಯೇ ಹುಟ್ಟಿರುವುದು. ಮಾತೃಸೇವೆ ಮಾಡಿ ಅವಳಿಗೆ ನೆಮ್ಮದಿ ತರುವದರ ಬದಲಾಗಿ ಅವಳಿಗೆ ಸಂಕಟ ತರುವುದೇ? ಇದು ವಿಹಿತವೇ? ಆದ್ದರಿಂದ ಆೞ್ವಾರರೆನ್ನುತ್ತಾರೆ; ಭಗವಂತನ ದಿವ್ಯಗುಣಗಳಿಗೆ ಮಣಿದು ತಮ್ಮ ನಮ್ರತೆಯನ್ನು ದೀನತೆಯನ್ನೂ ತೋರಿಸುವ ಸತ್ಪುತ್ರರು ಹೆಚ್ಚಲಿ. ನಾಸ್ತಿಕರು ಇಲ್ಲವಾಗಲಿ. ಜನರಲ್ಲಿ ಸದ್ಗುಣಗಳು ಹೆಚ್ಚಲಿ. ಹಾಗೆ ಬೆಳೆಯಲಿ ತಿರುಕ್ಕೋಟ್ಟಿಯೂರಿನಂಥ ಊರುಗಳು.

೩. ವಣ್ಣನನ್ ಮಣಿಯುಮ್ ಮರಕತಮುಮೞುತ್ತಿ ನಿೞಲೆಮಿನ್

ತಿಣ್ಣೈ ಶೂೞ್ ತಿರುಕ್ಕೋಟ್ಟಿಯೂರ್ ತ್ತಿರುಮಾಲವನ್ ತಿರುನಾಮಙ್ಗಳ್

ಎಣ್ಣಕ್ಕಣ್ಡ ವಿರಲ್ ಹಳಾಲ್ ಇಱೈಪ್ಪೊೞುದುಮೆಣ್ಣ ಹಿಲಾದುಪೋಯ್

ಉಣ್ಣಕ್ಕಣ್ದ ತಮ್ಮೂತ್ತೈವಾಯ್ ಕ್ಕೂಕ್ಕವಳಮುನ್ದು ಹಿನ್ ಱಾರ್ ಹಳೇ

ನಲ್=ಉತ್ತಮವಾದ, ವಣ್ಣಮ್= ಬಣ್ಣದ, ಮಣಿಯುಮ್= ರತ್ನಗಳನ್ನು, ಮರಕತಮುಮ್= ಮರಕತಗಳನ್ನು, ಅೞುತ್ತಿ=ಭದ್ರವಾಗಿ ಜೋಡಿಸಿರುವುದರಿಂದ, ನಿೞಲ್= ಪ್ರಕಾಶವು, ಎೞುಮ್=ಹರಡಿರುವ, ತಿಣ್ಣೈ= ಜಗುಲಿಗಳಿಂದ, ಶೂೞ್= ಸುತ್ತುವರಿದಿರುವ, ತಿರುಕ್ಕೋಟ್ಟಿಯೂರ್= ತಿರುಕ್ಕೋಟ್ಟಿಯೂರಿನಲಿ, ತಿರುಮಾಲ್ ಅವನ್= ಭಗವಂತನ, ತಿರುನಾಮಙ್ಗಳ್= ಪವಿತ್ರವಾದ ಹೆಸರುಗಳು, ಎಣ್ಣ= ಎಣ್ಣಿಸುವುದಕ್ಕಾಗಿಯೇ

೪೭

ಕಣ್ಡ= ಪಡೆದಿರುವ, ವಿರಲ್ ಹಳಾಲ್= ಬೆರಳುಗಳಿಂದ, ಇಱೈ= ಅತ್ಯಲ್ಪ, ಪೊೞುದುಮ್= ಕಾಲವಾದರೂ, ಎಣ್ಣಹಿಲಾದು= ಎಣಿಸಲಾರದೆ, ಪೋಯ್= ಹೋಗಿ, ಉಣ್ಣ=ಉಣ್ಣುವುದಕ್ಕಾಗಿಯೇ, ಕಣ್ಡ= ಪಡೆದಿರುವ, ತಮ್=ತಮ್ಮ, ಊತ್ತೈ= ಅಶುದ್ಧವಾದ, ವಾಯ್ ಕ್ಕು= ಬಾಯಿಗೆ, ಕವಳಮ್= ಕವಳವನ್ನು, ಉನ್ದು ಹಿನ್ ಱಾರ್ ಹಳೇ= \(ಆ ಬೆರಳುಗಳಿಂದ\) ತಳ್ಳುತ್ತಿರುವರಲ್ಲಾ.

ಉತ್ತಮ ಬಣ್ಣಗಳ ರತ್ನಗಳನ್ನೂ ಮರಕತಗಳನ್ನೂ ಭದ್ರವಾಗಿ ಜೋಡಿಸಿರುವುದರಿಂದ ಪ್ರಕಾಶವುಹರಡಿಕೊಂಡಿರುವ ಜಗುಲಿಗಳಿಂದ ಸುತ್ತುವರಿದಿರುವ ತಿರುಕ್ಕೋಟ್ಟಿಯೂರಿನಲ್ಲಿ ಭಗವಂತನ ಪವಿತ್ರವಾದ ಹೆಸರುಗಳನ್ನು ಎಣಿಸುವುದಕ್ಕಾಗಿಯೇ ಪಡೆದಿರುವ ಬೆಅರಳುಗಳಿಂದ ಅತ್ಯಲ್ಪಕಾಲವಾದರೂ ಎಣ್ಣಿಸಲಾರದೆ ಹೋಗಿ ಉಣ್ಣುವುದಕ್ಕಾಗಿಯೇ ಪಡೆದಿರುವ ತಮ್ಮ ಅಶುದ್ಧಬಾಯಿಗೆ ಕವಳವನ್ನು \(ಆ ಬೆರಳುಗಳಿಂದ\)ತಳ್ಳುತ್ತಿರುವರಲ್ಲಾ\!\(೩\)

ತಿರುಕ್ಕೋತಿಯೂರಿನ ಸೌಮ್ಯನಾರಾಯಣಸ್ವಾಮಿಯ ದೇವಾಲಯದಲ್ಲಿ ನವರತ್ನಗಳನ್ನು ಭದ್ರವಾಗಿ ಹುದುಗಿ ಕಟ್ಟಿರುವ ಗೋಡೆಗಳು ಅವುಗಳಿಂದ ಹೊರಬೀಳುವ ಬಣ್ಣಬಣ್ಣದ ಹೊಳಪಿ ಗೋಡೆಗಳಿಗೆ ಅಂಟಿಕೊಂಡಿರುವ ಜಗುಲಿಗಳನ್ನು ಅತಿ ರಮ್ಯವಾಗಿ ಬೆಳಗಿಸುತ್ತವೆ. ವಿಸ್ತಾರವಾದ ದೇವಾಲಯದಲ್ಲಿ ಸುತ್ತಲೂ ದೋಡೆಯ ಬದಿಯಲ್ಲಿ ಜಗುಲಿಗಳಿವೆ. ಆ ಸೊಗಸಾದ ಬಣ್ಣಬಣ್ಣದ ಬೆಳಕಿನಲ್ಲಿ. ಆ ಪವಿತ್ರವಾದ ಜಗುಲಿಯ ಮೇಲೆ ಎಲ್ಲಿಯಾದರೊಂದು ಕಡೆ ಸ್ವಚ್ಛಂದವಾಗಿ ಕುಳಿತು ಭಗವಂತನ ನಾಮ ಸ್ಮರಣೆಮಾಡುತ್ತಾ ಕಾಲವನ್ನು ಸದ್ವಿನಿಯೋಗಗೊಳಿಸಬೇಕು.

ಭಗವಂತನು ಮನುಷ್ಯನಿಗೆ ಬಾಯಿಕೊಟ್ಟಿರುವುದು ಭಗವನ್ನಾಮವನ್ನು ಸದಾ ಉಚ್ಚರಿಸುತ್ತಿರಲೆಂದು. ಅವನಿಗೆ ಇರುವ ಕೈಬೆರಳುಗಳು ತಾನು ಉಚ್ಚರಿಸುವ ನಾಮಗಳನ್ನು ಎಣಿಕೆ ಮಾಡಿಕೊಳ್ಳಲೆಂದು. ಜನ್ಮಸಾರ್ಥಕ ಮಾಡಿಕೊಳ್ಳುವುದಕ್ಕೆ ಇದು ಸರಿಯಾದ ಮಾರ್ಗ ಆದರೆ, ಬಾಯಿ ಉಣ್ಣುವುದಕ್ಕೆಂದೂ, ಬೆರಳುಗಳು ಬಾಯೊಳಕ್ಕೆ ಕವಳಗಳನ್ನು ತಳ್ಳುವುದಕ್ಕೆಂದೂ ಬಗೆಯುವವರೂ ಹಾಗೆಯೇ ನಡದುಕೊಳ್ಳುವವರೂ ಇದ್ದಾರಲ್ಲಾ\! ದೇಹಪೋಷಣೆಯೇ ಅವರ ಕೆಲಸವೆನ್ನುವಂತೆ ಕಾಲ ಕಳೆಯುತ್ತಾರಲ್ಲಾ\! ಒಂದು ಕ್ಷಣಕಾಲವಾದರೂ ಭಗವಂತನ ನಾಮಸ್ಮರಣೆ ಮಾಡದೆ, ಹೊಟ್ಟೆಗೆ ಆಹಾರವನ್ನು ತುಂಬುತ್ತಾ ಬಾಯನ್ನು ಅಶುದ್ಧಗೊಳಿಸಿಕೊಳ್ಳುತ್ತಾರಲ್ಲಾ\! ಏನಾಶ್ಚರ್ಯವಿದು\! ಆಹಾರ ಶುದ್ಧೆಃ ಸತ್ತ್ವಶುದ್ಧಿಃ. ಭಗವಂತನ ನಾಮಸ್ಮರಣದಿಂದ ವಿಷವೂ ಅಮೃತವಾಗುವುದು-ಯಾಗ- ಅನುಯಾಗ\(ಭಗವದಾರಾಧನೆ\)\( .....ಮಾಡುವ ಆಹಾರ ಸ್ವೀಕಾರ-ಪ್ರಸಾದ.

೪. ಉರಹಮೆಲ್ಲಣೈಯಾನ್ ಕೈಯಿಲ್ ಉಱೈಶಙ್ಗಮ್ ಪೋಲ್ ಮಡವನ್ನಙ್ಗಳ್

ನಿರೈಕಣಮ್ ಪರನ್ದೇಱುಂ ಶೆಙ್ಗಮಲವಯಲ್ ತಿರುಕ್ಕೋಟ್ಟಿಯೂರ್

ನರಕನಾಶನೈ ನಾವಿಱ್ ಕೊಣ್ಡಱೈಯಾದ ಮಾನಿಡಶಾತಿಯರ್

ಪರಹುನೀರುಮುಡಕ್ಕೂಙ್ಕೂಱೈಯುಮ್ ಪಾವಂ ಶೆಯ್ ದನದಾನ್ ಕೊಲೋ

೪೮

ಉರಹಮ್= ಅನಂತನ,ಮಲ್=ಮೃದುವಾದ, ಅಣೈಯಾನ್= ಹಾಸಗೆಯುಳ್ಳವನು, ಕೈಯಿಲ್= ಕೈಯಲ್ಲಿ, ಉಱೈ ಶಙ್ಗಮ್= ಸುವರ್ಣಮಯವಾದ\(ಧವಳ\)ಶಂಖದ, ಪೋಲ್= ಹಾಗೆ, ಮಡಮ್= ಸುಂದರವಾದ, ಅನ್ನಙ್ಗಳ್= ಹಂಸಗಳು, ನಿರೈಕಣಮ್= ಗುಂಪುಗುಂಪಾಗಿ, ಪರನ್ದು= ಹರಡಿಕೊಂಡು, ಏಱುಮ್= ಏರುತ್ತಿರುವ, ಶೆಮ್= ಕೆಂಪನೆಯ, ಕಮಲಮ್=ಕಮಲದ ಹೂಗಳುಳ್ಳ, ವಯಲ್= ಬಯಲಿನ, ತಿರುಕ್ಕೋಟ್ಟಿಯೂರ್= ತಿರುಕ್ಕೋಟ್ಟಿಯೂರಿನಲ್ಲಿ, ನರಕಮ್ ನಾಶನೈ=ನರಕಕ್ಕೆ ಹೋಗುವುದನ್ನು ತಪ್ಪಿಸುವವನನ್ನು, ನಾವಿಲ್ ಕೊಣ್ಡು= ನಾಲಗೆಯ ಮೂಲಕ, ಅಱೈಯಾದ= ಕರೆಯದ, ಮಾನಿಡ ಶಾತಿಯರ್= ಮಾನವ ಜಾತಿಯವರು, ಪರುಹುಮ್= ಕುಡಿಯುವ, ನೀರುಮ್= ನೀರೂ, ಉಡುಕ್ಕೂಮ್=ಉಡುವ, ಕೂಱೈಯುಮ್=ಬಟ್ಟೆಯನ್ನೂ, ಪಾವಮ್=ಪಾಪವನ್ನು, ಶೆಯ್ದನ ತಾನ್ ಕೊಲೋ= ಮಾಡಿರುವುದೇ ಅಲ್ಲವೇ?

ಅನಂತನ ಮೃದುವಾದ ಹಾಸಿಗೆಯುಳ್ಳವನ ಕೈಯಲ್ಲಿರುವ ಸುವರ್ಣಮಯವಾದ ಧವಳ ಶಂಖದ ಹಾಗೆ ಸುಂದರವಾದ ಹಂಸಗಳು ಗುಂಪುಗುಂಪಾಗಿ ಹರದಿಕೊಂಡು ಏರುತ್ತಿರುವ ಕೆಂದಾವರೆಯ ಬಯಲಿನ ತಿರುಕ್ಕೋಟ್ಟಿಯೂರಿನಲ್ಲಿ ನರಕಕ್ಕೆ ಹೋಗುವುದನ್ನು ತಪ್ಪಿಸುವವನನ್ನು ನಾಲಗೆಯಿಂದ ಕರೆಯದ ಮಾನವ ಜಾತಿಯವರು ಕುಡಿಯುವ ನೀರೂ ಉಡುವ ಬಟ್ಟೆಯೂ ಪಾಪ ಮಾಡಿದುವೇ ಅಲ್ಲವೇ?\(೪\)

ತಿರುಕ್ಕೋಟ್ಟಿಯೂರಿನ ಮೇಲುಗಡೆ ಇರುವ ಆಕಾಶದಲ್ಲಿ ಎಲ್ಲೆಲ್ಲಿ ನೋಡಿದರೂ ಬಿಳಿಯ ಹಂಸಗಳು ಗುಂಪಿಗುಂಪಾಗಿ ಹರಡಿಕೊಂಡು ಕಣ್ಮನಗಳಿಗೆ ಹರ್ಷತರುತ್ತದೆ. ನೆಲದ ಮೇಲೆ ನೋಡಿದರೆ ಅದಕ್ಕೆ ಹೊಂದಿಕೊಳ್ಳುವಂತೆ ಕೆಂದಾವರೆಯ ಹೂಗಳು ಗುಂಪುಗುಂಪಾಗಿ ಹರಡಿಕೊಂಡಿರುತ್ತವೆ. ಇವೆರಡರ ನಡುವೆ ಅನಂತಶಯನನಾದ ಸೌಮ್ಯ ನಾರಾಯಣನು ಶೋಭಿಸುತ್ತಿದ್ದಾನೆ. ನರಕದಿಂದ ಪಾರು ಮಾಡುವವನು ಆ ಸ್ವಾಮಿ. ಅವನ ನಾಮಸ್ಮರಣೆಯನ್ನು ಅನವರತ ನಡಸುತ್ತಿರುವವನಿಗೆ ನರಕದ ಭಯವೇ ಇಲ್ಲ. ಇಷ್ಟು ಸುಲಭವೂ ಸರಳವೂ ಆದ ಉಪಾಯವನ್ನು ಒದಗಿಸಿದ್ದರೂ ಸಹ ಭಗವಂತನ ನಾಮೋಚ್ಚಾರಣೆ ಮಾಡದ ಜನರು ಇದ್ದಾರೆ. ಮಾನವ ಜಾತಿಯವರೆನಿಸಿದ ಅವರು ಜೀವಿಸಿರುವುದೇ ಪಾಪಕಾರ್ಯಗಳನ್ನೆಸಗುತ್ತಾ, ಅವರು ಕುಡಿಯುವ ನೀರೂ, ಉಡುವ ಬಟ್ಟೆಯೂ ಉಣ್ಣುವ ಊಟವೂ ಪಾಪದ ಫಲವೇ ಅಲ್ಲವೇ?

೪೮

ಆಮೈಯಿನ್ ಮುದುಹತ್ತಿಡೈಕ್ಕೂದಿಕೊಣ್ಡು ತೂಮಲರ್ ಶಾಡಿಪ್ಪೋಯ್

ತೀಮೈಶೆಯ್ ದಿಳವಾಳೈಹಳ್ ವಿಳೈಯಾಡುನೀರ್ ತ್ತಿರುಕ್ಕೋಟ್ಟಿಯೂರ್

ನೇಮಿಶೇರ್ ತಡಙ್ಗೈಯಿನಾನೈ ನಿನೈಪ್ಪಿಲಾದ ವಲಿನೆಂಜುಡೈ

ಪೂಮಿಪ್ಪಾರಙ್ಗಳುಣ್ಡುಮ್ ಶೋಟ್ರಿನೈವಾಙ್ಗಿ ಪ್ಪುಲ್ಲೈತ್ತಿಣಿಮಿನೇ.

ಆಮೈಯಿನ್= ಆಮೆಯ, ಮುದುಹತ್ತು= ಬೆನ್ನಿನ, ಇಡೈ= ಸ್ಥಳದಲ್ಲಿ\(ಮೇಲೆ\), ಕುದಿಕೊಣ್ಡು= ನೆಗೆದಾಡುತ್ತಾ, ತೂ=ಪರಿಶುದ್ಧವಾದ, ಮಲರ್= ಹೂಗಳನ್ನು, ಶಾಡಿಪ್ಪೋಯ್= ಹಾಳುಮಾಡಿ, ತೀಮೈಶೆಯ್ ದು= ಚೇಷ್ಟೆಗಳನ್ನು ಮಾಡಿ, ಇಳವಾಳೈಹಳ್= ಎಳೆಯಬಾಳೆ ಮೀನುಗಳು, ವಿಳೈಯಾಡು= ಆಟವಾಡುವ, ನೀರ್=ನೀರನ್ನುಳ್ಳ, ತಿರುಕ್ಕೋಟ್ಟಿಯೂರ್=ತಿರುಕ್ಕೋಟ್ಟಿಯೂರಿನಲ್ಲಿ, ನೇಮಿ= ಚಕ್ರಾಯುಧವನ್ನು, ಶೇರ್= ಹಿಡಿದಿರುವ, ತಡ=ವಿಶಾಲವಾದ, ಕೈಯಿನಾನೈ=ಕೈಯವನನ್ನು, ನಿನೈಪ್ಪು= ಸ್ಮರಣೆ, ಇಲಾದ= ಇಲ್ಲದ, ವಲಿ= ಕಠಿಣವಾದ, ನೆಂಜು= ಮನಸ್ಸು, ಉಡೈ= ಉಳ್ಳ, ಪೂಮಿಪಾರಙ್ಗಳ್= ಭೂಮಿಗೆ ಭಾರವಾಗಿರುವ ಮನುಷ್ಯರು, ಉಣ್ಣುಮ್= ಉಣ್ಣುವ, ಶೋಟ್ರಿನೈ= ಅನ್ನವನ್ನು, ವಾಙ್ಗಿ= ತೆಗೆದುಕೊಂಡು, ಪುಲ್ಲೈ= ಹುಲ್ಲನ್ನು, ತಿಣಿಮಿನೇ= ತಿನ್ನಿಸಿರಿ.

ಆಮೆಯ ಬೆನ್ನಿನ ಮೇಲೆ ನೆಗೆದಾಡುತ್ತಾ ಶುದ್ಧವಾದ ಹೂಗಳನ್ನು ಹಾಳುಮಾಡುತ್ತಾ ಸಣ್ಣಪುಟ್ಟ ಚೇಷ್ಟೆಗಳನ್ನು ಮಾಡುತ್ತಾ ಎಳೆಯ ಬಾಳೆಮೀನುಗಳು ಆಟವಾಡುವ ನೀರನ್ನುಳ್ಳ ತಿರುಕ್ಕೋಟ್ಟಿಯೂರಿನಲ್ಲಿ ಚಕ್ರಾಯುಧವನ್ನು ಹಿಡಿದಿರುವ ವಿಶಾಲವಾದ ಕೈಯವನನ್ನು ನೆನೆಯದ ಕಠಿಣಹೃದಯರಾಗಿ ಭೂಮಿಗೆ ಭಾರವಾಗಿರುವ ಮನುಷ್ಯರು ಉಣ್ಣುವ ಅನ್ನವನ್ನು ಕಿತ್ತುಕೊಂಡು ಅವರಿಗೆ ಹುಲ್ಲನ್ನು ತಿನ್ನಿಸಿರಿ.\(೫\)

ಆಮೆಯೂ ಮೀನೂ ಇರುವ ನೀರು ಕ್ರಿಮಿಕೀಟಗಳಿಲ್ಲದೆ ಪರಿಶುದ್ಧವಾಗಿರುತ್ತದೆ. ತಿರುಕ್ಕೋಟ್ಟಿಯೂರಿನಲ್ಲಿ ನೀರು ಹಾಗೆ ಶುದ್ಧವಾಗಿರುತ್ತದೆ. ಚಿಕದು ದೊಡ್ಡದು ಎನ್ನದೆ ಎಲ್ಲವನ್ನೂ ಚಕ್ರಧಾರಿಯಾಗಿ ನಿಂತು ರಕ್ಷಿಸುವ ಭಗವಂತನಲ್ಲಿ ಇಡಿಯ ಸೃಷ್ಟಿಯ್ ಕೃತಜ್ಞತೆ ತೋರಬೇಕು. ಇತರ ಎಲ್ಲಾ ಪ್ರಾಣಿಗಳಿಗಿಂತಲೂ ಮನುಷ್ಯನು ಮಿಗಿಲು. ಎಲ್ಲಕ್ಕಿಂತಲೂ ಹೆಚ್ಚು ವಿಕಾಸಗೊಂಡವನು ಅವನು. ದೇವರ ವಿಷಯದಲ್ಲಿ ಅವನು ಹೇಗೆ ವರ್ತಿಸಬೇಕು? ಕಠಿಣಹೃದಯನಾಗಿ ದೇವರನ್ನೇ ಮರೆತುಬಿಡುವುದೇ? ಕೃತಘ್ನನಾಗಬಹುದೇ? ದೇವರನ್ನು ಸ್ಮರಿಸದೆ ಇರುವ ಅವನ ಜೀವನ ವ್ಯರ್ಥ. ಅವನು ಆಗ ಪಶುಸಮಾನನಾಗುತ್ತಾನೆ. ಆದ್ದರಿಂದ ಅವನು ಭೂಮಿಗೆ ಭಾರ. ಅವನಿಗೆ ಅನ್ನ ಹಾಕುವುದು ದಂಡವೇ. ಪಶುಜೀವನ ನಡಸುವವನಿಗೆ ಹುಲ್ಲನ್ನು ತಿನ್ನಿಸುವುದೇ ಉಚಿತವಾದದ್ದು.

ಇಲ್ಲಿ ಆೞ್ವಾರರು ಸ್ವಲ್ಪ ಕಟುವಾಗಿಯೇ ಮಾತನಾಡಿದ್ದಾರೆ. ಅವರ ಮಾತಿನ ಉದ್ದೇಶ-ಪ್ರತಿಯೊಬ್ಬ ಮನುಷ್ಯನೂ ದೇವರನ್ನು ಸ್ಮರಿಸದೆ ಇರಬಾರದು. ದೇವರನ್ನು ನೆನೆಯುತ್ತಾ, ಅವನ ನಾಮಸ್ಮರಣೆ ಮಾಡುತ್ತಾ, ಅವನಿಗೆ ಕೃತಜ್ಞತೆಯನ್ನು ತನ್ನ ನಮ್ರನಮಸ್ಕಾರಗಳಿಂದ ತೋರಿಸುತ್ತಾ ಜೀವನ ನಡಸಬೇಕೆಂಬುದೇ.

ಕೃತೀಕೃತಜ್ಞತ್ವಮಸಿ ಸ್ವಭಾವತಃ ಎಂಬುದನ್ನು ಪರಮಾತ್ಮನಲ್ಲಿ ನಂಬಿ, ಸಾತ್ತ್ವಿಕವಾಗಿ ಪರೋಪಕಾರಿಗಳಲ್ಲದ ಮನುಷ್ಯರನ್ನು ಕುರಿತು ಹೇಳಿರುವನು- ಎಂದಿಗೂ ಧರ್ಮಕ್ಕಾಗಲಿ, ನ್ಯಾಯಕ್ಕಾಗಲಿ, ಲೋಪಬಾರದಂತೆ ಮನುಷ್ಯನು ರೂಢಿಸಿಕೊಳ್ಳಬೇಕು.

೫೦

೬. ಪೂದಮೈನ್ದೊಡು ವೇಳ್ ವಿಯನ್ದು ಪುಲನ್ ಹಳೈನ್ದು ಪೊಱಿಹಳಾಲ್

ಏದಮೊನ್ಱು ಮಿಲಾದ ವಣ್ ಕೈಯಿನಾರ್ ಹಳ್ ವಾೞ್ ತಿರುಕ್ಕೋಟ್ಟಿಯೂರ್

ನಾದನೈ ನರಶಿಙ್ಗನೈ ನವಿನ್ ಱೇತ್ತುವಾರ್ ಹಳ್ ೞಕ್ಕಿಯ

ಪಾದತೂಳಿ ಪಡುದಲಾಲ್ ಇವ್ವುಲಹಮ್ ಪಾಕ್ಕಿಯಮ್ ಶೆಯ್ ದದೇ

ಪೂದಮ್= ಭೂತಗಳು, ಐನ್ದೊಡು= ಐದರಿಂದಲೂ, ವೇಳ್ ವಿ=ಯಜ್ಞಗಳು, ಐನ್ದು=ಐದರಿಂದಲೂ, ಪುಲನ್ ಹಳ್=ಇಂದ್ರಿಯ ವಿಷಯಗಳು, ಐನ್ದು=ಐದರಿಂದಲೂ, ಪೊಱಿಹಳಾಲ್=\(ಐದು\) ಇಂದ್ರಿಯಗಳಿಂದಲೂ, ಏದಮ್= ಕೆಡಕು\(ಕೊರತೆ\), ಒನ್ಱುಮ್=ಒಂದಾದರೂ, ಇಲಾದ= ಇಲ್ಲದ, ವಣ್ ಕೈಯಿನಾರ್ ಹಳ್= ಕೊಡುಗೈಯವರಾದವರು, ವಾೞ್=ಬಾಳುವ,ತಿರುಕ್ಕೋಟ್ಟಿಯೂರ್= ತಿರುಕ್ಕೋಟ್ಟಿಯೂರಿನಲ್ಲಿ, ನಾದನೈ= ನಾಥನನ್ನು, ನರಾಶಿಙ್ಗನೈ= ನರಸಿಂಹನನ್ನು, ನವಿನ್ಱು= ಧ್ಯಾನಿಸಿ, ಏತ್ತುವಾರ್= ಸ್ತುತಿಸುವವರು, ಉೞಕ್ಕಿಯ= ತುಳಿದ, ಪಾದತೂಳಿ=ಪಾದಧೂಳಿ, ಪಡುದಲಾಲ್= ಸಂಪರ್ಕದಿಂದ, ಇ ಇಲಹಮ್= ಈ ಲೋಕವು, ಪಾಕ್ಕಿಯಮ್= ಭಾಗ್ಯವನ್ನು, ಶೆಯ್ದದೇ=ಮಾಡಿದ್ದೆಂತಲೇ \(ತಿಳಿಯಬೇಕು\).

ಪಂಚಭೂತಗಳಿಂದಲೂ, ಪಂಚಯಜ್ಞಗಳಿಂದಲೂ, ಪಂಚವಿಷಯಗಳಿಂದಲೂ, ಪಂಚ ಇಂದ್ರಿಯಗಳಿಂದಲೂ ಕೆಡಕು ಒಂದಾದರೂ ಇಲ್ಲದ ಕೊಡುಗೈಯವರು ಬಾಳುವ ತಿರುಕ್ಕೋಟ್ಟಿಯೂರಿನಲ್ಲಿ ನಾಥನನ್ನು , ನರಸಿಂಹನನ್ನು ಧ್ಯಾನಿಸಿ ಸ್ತುತಿಸುವವರು ತುಳಿದ ಪಾದಧೂಳಿಯ ಸಂಪರ್ಕದಿಂದ ಈ ಲೋಕವು ಪುಣ್ಯಮಾಡಿದ್ದೆಂತಲೇ ತಿಳಿಯಬೇಕು.\(೬\)

ನೆಲ,ನೀರು,ಬೆಳಕು, ಗಾಳಿ,ಆಕಾಶ-ಇವು ಪಂಚಭೂತಗಳು, ಪ್ರಕೃತಿಯೆಲ್ಲಾ ಪಂಚಭೂತಮಯ. ಈ ದೇಹವೂ ಪಂಚಭೂತಗಳಿಂದ ಆದದ್ದು. ಪಂಚಭೂತಗಳ ಗುಣಗಳಿಗೆ ತನ್ಮಾತ್ರೆಗಳು ಅಥವಾ ವಿಷಯಗಳು ಎಂದು ಹೆಸರು. ನೆಲದ ಗುಣ ಗಂಧವನ್ನು ವಹಿಸುವುದು. ನೀರಿನಗುಣ “ರಸ”ಎಂದರೆ ರುಚಿ ತರುವುದು ಬೆಳಕಿನ ಗುಣ ರೂಪ ತೋರುವುದು. ಗಾಳಿಯ ಗುಣ ಸ್ಪರ್ಶ ಅಥವಾ ಮುಟ್ಟುವುದು. ಆಕಾಶದ ಗುಣ ಶಬ್ದ.ಶಬ್ದ ತುಂಬಿಕೊಳ್ಳುವುದಕ್ಕೆ ಹರಡುವುದಕ್ಕೆ ಆಕಾಶ ಅಥವಾ ಅವಕಾಶ ಬೇಕು. ಭಗವಂತನು ಪಂಚಭೂತಗಳನ್ನು ಅವುಗಳ ಗುಣಗಳನ್ನೂ ಒದಗಿಸಿಕೊಟ್ಟಿರುವುದು ಅವುಗಳ ಸೃಷ್ಟೀಕರ್ತನಾದ ಭಗವಂತನನ್ನು ಅರಿತುಕೊಳ್ಳುವುದಕ್ಕೆ. ಅವುಗಳಿಂದ ಮನುಷ್ಯನು ತನ್ನ ಮನಸ್ಸನ್ನು ಕೆಡಿಸಿಕೊಂಡು ಮನುಷ್ಯತ್ವವನ್ನೇ ಕಳೆದುಕೊಳ್ಳುವುದಕ್ಕಲ್ಲ. ಇಂದ್ರಿಯಗಳು ಈಶ್ವರಸಂಬಂಧವಾದ ವಿಷಯಗಳನ್ನೇ ತಿಳಿಯುವುದಾದರೆ

೫೧

ಮನುಷ್ಯನಿಗೆ ಅವುಗಳಿಂದ ಯಾವ ಕೆಡಕೂ ಬರುವುದಿಲ್ಲ. ಇನ್ನು ಪಂಚಯಜ್ಞಗಳು: ದೇವರ ಪೂಜೆ ಮಾಡುವುದು; ನಿತ್ಯವೂ ಇಷ್ಟದೇವತೆಯನು ಸ್ತುತಿಸುತ್ತಾ ನುತಿಸುತ್ತಾ ಇರುವುದು ದೈವಯಜ್ಞ. ಹಿಂದಿನ ಕಾಲದಲ್ಲಿ ಆದರ್ಶ ಜೀವನ ನಡಸಿ, ಮಾನವ ಕುಲಕ್ಕೆ ಮಾರ್ಗದರ್ಶನ ಮಾಡಿದವರು ಋಷಿಗಳು. ಅವರು ಬರೆದಿರುವ ದೈವಮಾರ್ಗಸೂಚಕವಾದ ಗ್ರಂಥಗಳನ್ನು ಚೆನ್ನಾಗಿ ಪರಿಶೀಲಿಸುವುದು, ತಾವು ತಿಳಿದು ಇತರರಿಗೆ ಬೋಧಿಸುವುದು, ಇದು ಋಷಿಪೂಜೆಗೆ ಸಮ. ಆದ್ದರಿಂದ ಇದು ಋಷಿಯಜ್ಞ. ಕಣ್ಮರೆಯಾಗಿರುವ ಹಿರಿಯರಿಗೆ ನಡಸುವ ಒಊಜೆ ಪಿತೃಯಜ್ಞ. ಅವರು ಯಾವ ಲೋಕದಲ್ಲೇ ಇರಲಿ, ಯಾವ ರೂಪದಲ್ಲೇ ಇರಲಿ, ಅವರು ಸಂತೋಷವಾಗಿರುಲೆಂದು ಸದ್ಭಾವನೆ ತಳೆಯುವುದು ಈ ಪೂಜೆ. ಜೀವಿಸಿರುವ ಪಿತೃಗಳಾದ ತಂದೆತಾಯಿಗಳ ಶುಶ್ರುಷೆಯೂ ಪೂಜೆಯೇ. ಜನರಲ್ಲಿ ಒದಗುವ ಕಷ್ಟಕಾರ್ಪಣ್ಯಗಳನ್ನು ನೀಘಿಸಲು ಯತ್ನಿಸುವ ಜನಸೇವೆಯೇ ಮನುಷ್ಯಯಜ್ಞ. ಪ್ರಾಣಿಗಳನ್ನು ಸಾಕುವುದು, ಅವುಗಳಲ್ಲಿ ದಯೆಯಿಡುವುದು ಭೂತಯಜ್ಞ.

ಪಂಚೇಂದ್ರಿಯಗಳು ಅವುಗಳ ವಿಷಯಗಳೂ, ಪಂಚಭೂತಗಳು ಮನುಷ್ಯನನ್ನು ಕೀಳುನೆಲೆಗೆ ತರದಂತೆ ನಡೆದುಕೊಳ್ಳುತ್ತಾ, ಭಗವದ್ವಿಷಯವನ್ನೇ ಸದಾ ಯೋಚಿಸುತ್ತಾ ಜನಸೇವೆಯ ಮೂಲಕ ಜನಾರ್ದನ ಸೇವೆ ನಡಸುತ್ತಾ ಇರುವ ಭಕ್ತರು ಸಂಚರಿಸುವ ಸ್ಥಳಗಳಲ್ಲಿ ಉಂಟಾದ \(ಅವರ\)ಪಾದಧೂಳಿಯ ಸಂಪರ್ಕದಿಂದಲೇ ಆ ಸ್ಥಳ್ಗಳೆಲ್ಲ ಪವಿತ್ರವಾಗುತ್ತವೆ. ಅಂಥ ಸ್ಥಳಗಳು ಹೆಚ್ಚುತ್ತಾ ಹೋದರೆ ಅದು ಜಗತ್ತನ್ನೆಲ್ಲಾ ಆವರಿಸಿಬಿಡುತ್ತದೆ. ಹಾಗೆ ಲೋಕವೇ ಪವಿತ್ರವೆನ್ನಿಸಿಕೊಳ್ಳುತ್ತದೆ. ಸದ್ಭಕ್ತರು ಲೋಕದಲ್ಲೆಲ್ಲಾ ತುಂಬಿಕೊಂಡು ಓಡಾಡುತ್ತಿದ್ದರೆ, ಅದೇ ಈ ಲೋಕದ ಪುಣ್ಯ ಎನ್ನುತ್ತಾರೆ ಆೞ್ವಾರರು.

ಧರ್ಮಭೂಮಿ- ಕರ್ಮಭೂಮಿ- ವೀರಭೂಮಿ-ಪುಣ್ಯಭೂಮಿ- ಭಾರತವೇ ಎಂದು ಋಷಿ- ಮಹರ್ಷಿಗಳು-ಮುನಿಗಳು-ಆಚಾರ್ಯರು-ಚಕ್ರವರ್ತಿಗಳು- ವಿಶದೀಕರಿಸಿರುವರು. ತಿಳಿಯಲು ಮೂಲ-ವೇದೊಪನಿಷತ್ತುಗಳು ಆಳ್ವಾರರ ದಿವ್ಯಸೂಕ್ತಿಗಳು ಪುರಾಣೇತಿಹಾಸಗಳು \(ಸಾತ್ತ್ವಿಕವಾದವೇ ಗಮನಿಸಬೇಕಾದ್ದು ಕಾರಣ ಮನುಷ್ಯ ಬುದ್ಧಿಯುಳ್ಳ ಪವಿತ್ರಪ್ರಾಣಿ.

೭.

ಕುರುನ್ದ ಮೊನ್ಱೊಶಿತ್ತಾನೊಡುಂಜೆನ್ಱು ಕೂಡಿಯಾಡಿ ವಿೞಿಚ್ಚೆಯ್ದು

ತಿರುನ್ದುನಾನ್ ಮಱೈಯೋರಿರಾಪ್ಪಹಲ್ ಏತ್ತಿವಾೞ್ ತ್ತಿರುಕ್ಕೋಟ್ಟಿಯೂರ್

ಕರುನ್ದಡ ಮುಹಿಲ್ ವಣ್ಣನೈಕ್ಕಡೈಕ್ಕೊಣ್ಡು ಕೈತೊೞುಮ್ ಪತ್ತರ್ ಹಳ್

ಇರುನ್ದವೂರಿಲಿರುಕ್ಕೂಮ್ ಮಾನಿಡರ್ ಎತ್ತವಙ್ಗಳ್ ಶೆಯ್ ದಾರ್ ಕೊಲೋ

ಕುರುನ್ದಮ್= ಮತ್ತಿಗೆ ಮರಗಳನ್ನು, ಒನ್ಱು= ಒಂದೇ ಬಾರಿಗೆ, ಒಶಿತ್ತನ್= ಮುರಿದವನ, ಒಡುಮ್= ಸಂಗಡ\(ಜೊತೆಯಲ್ಲಿ\) ಕೂಡಿ=ಸೇರಿ, ಆಡಿ= ಸಂತೋಷಪಟ್ಟು, ವಿೞೂ=ಉತ್ಸವವನ್ನು,ಶೆಯ್ದು= ಮಾಡಿ, ತಿರುನ್ದು= ತಪ್ಪಿಲ್ಲದಂತೆ ಶುದ್ಧವಾಗಿ ಕಲಿತ, ನಾಲ್= ನಾಲ್ಕು, ಮಱೈಯೋರ್= ವೇದಗಳ, ಪರಿಣತರು, ಇರಾ= ರಾತ್ರಿ, ಪಹಲ್= ಹಗಲು, ಏತ್ತಿ= ಹೊಗಳುತ್ತಾ, ವಾೞ್= ಬಾಳುವ, ತಿರುಕ್ಕೋಟ್ಟಿಯೂರ್= ತಿಉರ್ಕ್ಕೋಟ್ಟಿಯೂರಿನಲ್ಲಿ, ಕರು= ಕಪ್ಪನೆಯ, ತಡ= ವಿಶಾಲವಾದ, ಮುಹಿಲ್= ಮುಗಿಲಿನ, ವಣ್ಣನೈ= ಬಣ್ಣದವನನ್ನು, ಕಡೈಕ್ಕೊಣ್ಡು= ಅನನ್ಯನೆಂದು ಭಾವಿಸಿ, ಕೈಶೊೞುಮ್= ಕೈಮುಗಿಯುವ

೫೨

ಪತ್ತರ್ ಹಳ್=ಭಕ್ತರು, ಇರುನ್ದ= ಇರುವ, ಊರಿಲ್= ಊರಿನಲ್ಲಿ, ಇರುಕ್ಕೂಮ್=ಇರುವ, ಮಾನಿಡರ್= ಮಾನವರು, ಎ-ತವಙ್ಗಳ್= ಯಾವ ಬಗೆಯ ತಪಸ್ಸುಗಳನ್ನು, ಶೆಯ್ ದಾರ್ ಕೊಲೋ= ಮಾಡಿದ್ದಾರೋ ಕಾಣೆ.

ಮತ್ತೀಮರಗಳನ್ನು ಒಂದೇ ಬಾರಿಗೆ ಮುರಿದವನ ಜೊತೆಯಲ್ಲಿ ಸೇರಿ ಸಂತೋಷಪಟ್ಟು ಔತ್ಸವವನ್ನು ಮಾಡಿ ತಪ್ಪಿಲ್ಲದಂತೆ ಶುದ್ಧವಾಗಿ ಕಲಿತ ನಾಲ್ಕು ವೇದಗಳ ಪರಿಣತರು ರಾತ್ರಿಹಗಲೂ ಹೊಗಳುತ್ತಾ ಬಾಳುವ ತಿರುಕ್ಕೋಟ್ಟಿಯೂರಿನಲ್ಲಿ ವಿಶಾಲವಾದ ಕರಿಯ ಮುಗಿಲಿನ ಬಣ್ಣದವನನ್ನು ಅನನ್ಯನೆಂದು ಭಾವಿಸಿ ಕೈಮುಗಿಯುವ ಭಕ್ತರು ಇರುವ ಊರಿನಲ್ಲಿ ವಾಸಿಸುವ ಮಾನವರು ಯಾವ ಬಗೆಯತಪಸ್ಸುಗಳನ್ನು ಮಾಡಿದ್ದಾರೋ ಕಾಣೆ\! \(೭\)

ಭಗವಂತನ ಅರ್ಚಾಮೂರ್ತಿಯ ಸೇವೆಯಲ್ಲಿ ಕೂಡಿಕೊಂಡು ಉತ್ಸವಗಳನ್ನು ನಡಸಿ ಆನಂದಿಸುವವರು ಭಕ್ತರು. ಒಂದು ತಪ್ಪೂ ಬರದಂತೆ ನಾಲ್ಕು ವೇದಗಳನ್ನು ಕಲಿತವರು ಭಗವಂತನನ್ನು ರಾತ್ರಿಹಗಲು ಎನ್ನದೆ, ಅನವರತವೂ ಸ್ತೋತ್ರಮಾಡುತ್ತಾ ಬಾಳುವವರು ಭಕ್ತರು. ತಿರುಕ್ಕೋಟ್ಟಿಯೂರಿನಲ್ಲಿ ಬಾಳುವವರೆಲ್ಲಾ ಭಕ್ತರು. ಅವರು ಭಗವಂತನನ್ನು ಅನನ್ಯವಾಗಿ ನಂಬಿ ಭಗವಂತನ ಮುಂದೆ ನಮ್ರತೆಯಿಂದ ಕೈಮುಗಿದು ಭಕ್ತಿ ತೋರಿಸುವವರು. ಭಕ್ತರು ವಾಸಿಸುವ ಊರಿನಲ್ಲಿ ವಾಸಮಾಡುವ ಇತರ ಜನರು ನಿಜವಾಗಿ ಭಾಗ್ಯವಂತರು. ಯಾವಯಾವ ರೀತಿಯ ತಪಸ್ಸನ್ನು ಮಾಡಿ ಇಂಥ ಭಕ್ತರ ಕೂಟದವರ ಸಹವಾಸವನ್ನು ಅವರು ಗಲೀಸಿಕೊಂಡರೋ ಕಾಣೆ ಎನ್ನುತ್ತಾರೆ ಆೞ್ವಾರರು.

೮. ನಳೀರ್ ನ್ದ ಶೀಲನ್ ನಯಾಶಲನ್ ಅಭಿಮಾನತುಙ್ಗನೈ ನಾಡೊಱುಮ್

ತೆಳಿನ್ದ ಶೆಲ್ವನೈ ಚ್ಚೇವಕಙ್ಗೊಣ್ಡ ಶೆಙ್ಗಣ್ ಮಾಲ್ ತಿರುಕ್ಕೋಟ್ಟಿಯೂರ್

ಕುಳಿರ್ ನ್ದುಱೈಹಿನ್ ಱ ಕೋವಿನ್ದನ್ ಕುಣಮ್ ಪಾಡುವಾರುಳ್ಳನಾಟ್ಟಿನುಳ್

ವಿಳೈನ್ದದಾನಿಯಮುಮಿರಾಕ್ಕದರ್ ಮೀದುಕೊಳ್ಳಹಿಲಾರ್ ಹಳೇ

ನಳಿರ್ ನ್ದ=ಹಿರಿಮೆ ಪಡೆದ, ಶೀಲನ್= ಸಚ್ಚಾರಿತ್ರ್ಯವುಳ್ಳವನೂ, ನಯ=ನೀಟಿಮಾರ್ಗದಲ್ಲಿ, ಅಚಲನ್= ಅಚಲನಾಗಿರುವವನೂ, ಅಭಿಮಾನ=ವಿಶ್ವಾಸದಲ್ಲಿ, ತುಙ್ಗನ್= ಅದ್ವಿತೀಯನೂ, ನಾಳ್ ತೊಱುಮ್= ಯಾವಾಗಲೂ, ತೆಳಿನ್ದ= ತಿಳಿಯಾದ ಮನಸ್ಸಿನ, ಶೆಲ್ವನೈ= ಆಸ್ತಿಯುಳ್ಳವನೂ \(ಐಶ್ವರ್ಯವುಳ್ಳವನನ್ನು\), ಆದವನನ್ನು, ಶೇವಕನ್=ಸೇವಕನನ್ನಾಗಿ, ಕೊಣ್ಡ= ಸ್ವೀಕರಿಸಿರುವ, ಶೆಮ್= ಕೆಂದಾವರೆಯಂತೆ, ಕಣ್= ಕಣ್ಣುಳ್ಳ, ಮಾಲ್= ಸ್ವಾಮಿಯ, ತಿರುಕ್ಕೋಟ್ಟಿಯೂರ್=ತಿರುಕ್ಕೋಟ್ಟಿಯೂರಿನಲ್ಲಿ,

೫೩

ಕುಳಿರ್ ನ್ದು= ಮನೋಹರವಾಗಿ, ಉಱೈಹಿನ್ಱ= ನೆಲಸಿರುವ, ಕೋವಿನ್ದನ್= ಗೋವಿಂದನ, ಗುಣಮ್= ಗುಣಗಳನ್ನು, ಪಾಡುವಾರ್= ಹಾಡುವವರು, ಉಳ್ಳ= ಇರುವ, ನಾಚ್ಚಿನುಳ್=ನಾಡಿನಲ್ಲಿ, ವಿಳೈನ್ದ=ಬೆಳೆದ, ತಾನಿಯಮುಮ್=ಧಾನ್ಯವನ್ನು ಸಹ, ಇರಾಕ್ಕದರ್= ರಾಕ್ಷಸರು, ಮೀದುಕೊಳ್ಳಕಿಲಾರ್ ಹಳ್= ಅಪಹರಿಸಲಾರರು.

ಹಿರಿಮೆ ಪಡೆದ ಸಚ್ಚಾರಿತ್ರ್ಯವುಳ್ಳವನೂ, ನೀಟಿಮಾರ್ಗದಲ್ಲಿ ಅಚಲನಾಗಿರುವವನೂ, ಅಭಿಮಾನದಲ್ಲಿ ಅದ್ವಿತೀಯನೂ, ಯಾವಾಗಲೂ ತಿಳಿಯಾದ ಮನಸ್ಸಿನ ಐಶ್ವರ್ಯವುಳ್ಳವನೂ ಆದವನನ್ನು ಸೇವಕನನ್ನಾಗಿ ಸ್ವೀಕರಿಸಿರುವ ಕೆಂದಾವರೆಯ ಕಣ್ಣುಳ್ಳ ಸ್ವಾಮಿಯ ತಿರುಕ್ಕೋಟ್ಟಿಯೂರಿನಲ್ಲಿ ಮನೋಹರವಾಗಿ ನೆಲಸಿರುವ ಗೋವಿಂದನ ಗುಣಗಳನ್ನು ಹಾಡುವವರು ಇರುವ ನಾಡಿನಲ್ಲಿ ಬೆಳೆದ ಧಾನ್ಯವನ್ನೂ ಸಹ ರಾಕ್ಷಸರು ಅಪಹರಿಸಲಾರರು.\(೮\)

ಸುಲಭವಾದ ಕೆಲವು ಮಾತುಗಳಿಂದ ಭಕ್ತನನ್ನು ಕುರಿತು ಇಲ್ಲಿ ಹೇಳಲಾಗಿದೆ. ಭಕ್ತನಿಗೆ ಇರುವ ಲಾಂಛನಗಳು ಇವು:ಒಳ್ಳೆಯ ಗುಣ, ಒಳ್ಳೆಯ ನಡತೆ, ಒಳ್ಳೆಯನೀತಿ, ಒಳ್ಳೆಯ ಮನಸ್ಸು ಮತ್ತು ಒಳ್ಳೆಯ ಭಕ್ತಿ. ಇವುಗಳನ್ನುಳ್ಳವನು ಭಕ್ತ. ಅವನು ಭಗವಂತನ ಸಾನ್ನಿಧ್ಯವನ್ನು ಪಡೆಯುವುದಕ್ಕೂ, ಅವನ ಕೈಂಕರ್ಯ ನಡಸುವುದಕ್ಕೂ ಯೋಗ್ಯ.

ಶುದ್ಧವಾಗಿ, ತಿಳಿಯಾಗಿ ಇರುವ ಮನಸ್ಸಿನಲ್ಲಿ ಅದನ್ನು ಕಲಕುವ ಕಳಂಕ ತರುವ ಯೋಚನೆಗಳೂ ಸುಳಿಯುವಿದ್ಲ್ಲ ಸದಾ ಶುದ್ಧವಾದ ತಿಳಿಮನಸ್ಸಿರುವ ಭಕ್ತನು ಶಾಂತನಾಗಿ ಸಮಾಧಾನಚಿತ್ತನಾಗಿರುವನು. ಭಗವಂತನ ಸೇವೆ ನಡಸುವದಕ್ಕೆ ಇದು ಒಳ್ಳೆಯ ಅನುಕೂಲವನ್ನು ಕಲ್ಪಿಸುತ್ತದೆ. ಆ ತಿಳಿಮನಸ್ಸೇ ಅವನ ಐಶ್ವರ್ಯ.

ಭಕ್ತನಲ್ಲಿ ಸದ್ಗುಣಗಳು ತುಂಬಿ ಮೆರೆಯುವುವು. ಅವನು ಸತ್ಯವಾದಿ. ಆಶೆಯಿಲ್ಲದವನು. ತನಗೆ ದೊರತುದರಲ್ಲಿ ತೃಪ್ತನು. ಪರರ ವಿಷಯದಲ್ಲಿ ಕೋಪವಾಗಲಿ, ದ್ವೇಷವಾಗಲಿ, ಉದಾಸೀನವಾಗಲಿ ಎಳ್ಲಷ್ಟೂ ಇಲ್ಲದವನು. ಕಟುವಾಗಿ ಮಾತನಾಡದೆ ಇತರರ ಮನಸ್ಸನ್ನು ನೋಯಿಸದೆ ಸದಾ ಮೃದುವಾಗಿ, ಉತ್ಸಾಹ ತುಂಬುವಹಾಗೆ ಮಾತನಾಡುವವನು. ತನ್ನ ಕೈಲಾದ ಉಪಕಾರವನ್ನು ಸಹಾಯವನ್ನು ಇತರರಿಗೆ ಒದಗಿಸುವವನು. ನೀತಿಯನ್ನು ಸ್ವಲ್ಪವೂ ತಪ್ಪದಂತೆ ನಡೆದುಕೊಳ್ಳುವವನು. ತನ್ನ ನಡೆ, ನುಡುಗಳು ಇತರರಿಗೆ ಮೇಲ್ಪಂಕ್ತಿಯಾಗಿರುವಂತೆ ಜೀವನ ನಡಸುವವನು ಅವನು.ಚೀನಾಗಂಧಿಯ ವಚನ ಅನುಕರಣೀಯ- ಅಲ್ಲಿನ ವಿಷಯ ವ್ಯವಸಾಯ, ನಡೆವಳಿ ಬಗ್ಗೆ ಆಕಾಶವಾಣಿಯಲ್ಲೂ ಬಿತ್ತರಿಸಿದ್ದರು.

ಭಗವಂತನಲ್ಲಿ ಮತ್ತು ಅವನ ಸೇವಾಕಾರ್ಯಗಳಲ್ಲಿ ಭಕ್ತನಿಗೆ ಅಭಿಮಾನ ಹೇಳತೀರದು. ಹಾಗೆಯೇ ಭಾಗವತರಲ್ಲಿ ಅವರು ಅನುಸರಿಸುವ ಮಾರ್ಗದಲ್ಲಿ ಅವನಿಗೆ ತುಂಬ ಅಭಿಮಾನ. ತಾನು ನಡಸುವ ಭಕ್ತಿಯ ಕಾರ್ಯಗಳಲ್ಲಂತು ಅವನ ಅಭಿಮಾನ ಬಹಳ ಹೆಚ್ಚು. ಆದ್ದರಿಂದಲೇ ಅವನು “ಅಭಿಮಾನ ತುಂಗ” ಅಭಿಮಾನದ ಅತ್ಯುನ್ನತ ಮಟ್ಟದಲ್ಲಿರುವವನು ಅಭಿಮಾನದ ಶಿಖರವನ್ನೇರಿದವನು.

ರಘುವಂಶ-ಶ್ರುತೌತಸ್ಮರತಾಸ್ಥಿತಾ-ಅಂದರೆ ಕಳ್ಳತನ ಎಂಬುದು ಪದ=-ಅದರ ಅರ್ಥದಲ್ಲಿ ಮಾತ್ರವಿತ್ತೆಂದು ಕವಿ ಕಾಳಿದಾಸ ತಿಳಿಸಿರುವನು

ಉತ್ತಮ ಭಕ್ತರು ಇರುವ ಕಡೆ, ಅವರ ಜೀವನದ ಪ್ರತ್ಯಕ್ಷವಾದ ಅಥವಾ ಪರೋಕ್ಷವಾದ ಪರಿಣಾಮವಾಗಿ ಅಲ್ಲಿಯ ಜನರು ಸನ್ಮಾರ್ಗ ಪ್ರವರ್ತಕರಾಗುತ್ತಾರೆ. ಸಜ್ಜನರಾಗುತ್ತಾರೆ. ಕ್ರಮಕ್ರಮವಾಗಿ ಅವರು ನೆಲಸಿರುವ ನಾಡೆಲ್ಲಾ ಸಜ್ಜನರ ನಾಡಾಗುತ್ತದೆ. ಆದ್ದರಿಂದ ಅಲ್ಲಿ ಕಳ್ಳಕಾಕರ, ದುಷ್ಟರ ದರೋಡೆಕೋರರ ಹಿಂಸಾಕೃತ್ಯಗಳಿಗೆ ಎಡೆಯಿಲ್ಲದಾಗುತ್ತದೆ. ಎಂದರೆ ಕೆಟ್ಟವರೂ ಒಳ್ಳೆಯವರೇ ಆಗಿಬಿಡುತ್ತಾರೆ. ಪರಹಿಂಸೆಯನ್ನೇಜೀವನವನ್ನಾಗಿ ಉಳ್ಳ ರಾಕ್ಷಸರು, ಒಂದು ವೇಳೆ ಆ ನಾಡಿನಲ್ಲಿ ಕಾಲಿಟ್ಟರೆ, ಅವರೂ ಸಹ ಅಲ್ಲಿ ಬೆಳೆದ ಧಾನ್ಯವನ್ನು ಕಳ್ಳತನದಿಂದ ಸಾಗಿಸಿಬಿಡಲು ಸಾಧ್ಯವಾಗುವುದಿಲ್ಲ. ಅಂಥ

೫೪

ಹಿಂಸಕರಾದ ರಾಕ್ಷಸರ ಮನವನ್ನೂ ಸನ್ಮಾರ್ಗಕ್ಕೆ ಒಲಿಸಿಕೊಳ್ಳುವಂತರಾಗಿ ಬಿಡುವುದಲ್ಲವೇ?

ಸತ್ಯಾಗ್ರಹ=ಪ್ರಹ್ಲಾದ ಪರಿಪಾಲನೆ.

೯.

ಕೊಮ್ ಬಿನಾರ್ ಪೊೞಿಲ್ ವಾಯ್ ಕ್ಕೂಯಿಲಿನಙ್ಗೋವಿನ್ದನ್ ಗುಣಮ್ ಪಾಡುಶೀರ್

ಶೆಮ್ ಬೊನಾರ್ ಮದಿೞ್ ಶೂೞ್ ಶೆಮಿಙ್ಗೞನಿಯುಡೈತ್ತುರುಕ್ಕೋಟ್ಟಿಯೂರ್

ನಮ್ ಬನೈ ನರಶಿಂಗನೈ ನವಿನ್ ಱೇತ್ತುವಾರ್ ಹಳೈಕ್ಕಣ್ಡಕ್ಕಾಲ್

ಎಮ್ಬಿರಾನ್ಱನ ಶಿನ್ನಙ್ಗಳ್ ಇವರಿವರೆನ್ ಱಾಶೈಗಳ್ ತೀರ್ ವನೇ

ಕೊಮ್ ಬಿನೈ= ರೆಂಬೆ ಕೊಂಬೆಗಳಿಂದ, ಆರ್= ತುಂಬಿರುವ, ಪೊೞಿಲ್ ವಾಯ್= ತೋಪುಗಳಲ್ಲಿ, ಕುಯಿಲ್= ಕೋಗಿಲೆಗಳ, ಇನಮ್=ಗುಂಪುಗಳು, ಕೋವಿನ್ದನ್= ಗೋವಿಂದನ, ಗುಣಮ್=ಗುಣಗಳನ್ನು, ಪಾಡು=ಹಾಡುತ್ತಿರುವ, ಶೀರ್= ಶ್ರೇಷ್ಠವಾದ, ಶೆಮ್= ಕೆಂಪನೆಯ, ಪೊನ್= ಹೊನ್ನಿನಿಂದ, ಆರ್=ತುಂಬಿದ, ಮದಿೞ್= ಕೋಟೆಗೋಡೆಗಳಿಂದ, ಶೂೞ್= ಸುತ್ತುವರಿದಿರುವ, ಶೆೞು= ಕಳೆಗಳಿಂದ, ಕೞನಿ= ಗದ್ದೆಗಳಿಂದ, ಉಡೈ=ಕೂಡಿದ, ತಿರುಕ್ಕೋಟ್ಟಿಯೂರ್=ತಿರುಕ್ಕೋಟ್ಟಿಯೂರಿನಲ್ಲಿ, ನಮ್ ಬನೈ= \(ರಕ್ಷಕನೆಂದು\) ನಂಬಬೇಕಾದವನನ್ನು, ನರಶಿಙ್ಗನೈ= ನರಸಿಂಹಸ್ವರೂಪನನ್ನು, ನವಿನ್ಱು= ಆಶ್ರಯಿಸಿ, ಏತ್ತು ವಾರ್ ಹಳೈ= ಸ್ತುತಿಸುವವರನ್ನು, ಕಣ್ಡಕ್ಕಾಲ್= ಕಾಣುವನಾದರೆ, ಎಮ್ ಬಿರಾನ್ ತನ್= ಭಗವಂತನ, ಚಿನ್ನಙ್ಗಳ್=ಚಿಹ್ನೆಗಳು, ಇವರ್ ಇವರ್= ಇವರು,ಇವರು, ಎನ್ಱು=ಎಂದು, ಆಶೈಗಳ್= ಆಶೆಗಳನ್ನು\(ಆಸಕ್ತಿಗಳನ್ನು\), ತೀರ್ವನೇ= ತೀರಿಸ್ಕೊಳ್ಳುತ್ತೇನೆ.

ರೆಂಬೆಕೊಂಬೆಗಳಿಂದ ತುಂಬಿರುವ ತೋಪುಗಳಿಂದ ಕೋಗಿಲೆಗಳ ಗುಂಪುಗಳು ಗೋವಿಂದನ ಗುಣಗಳನ್ನು ಹಾಡುತ್ತಿರುವ ಶ್ರೇಷ್ಠವಾದ ಕೆಂಪನೆಯ ಹೊನ್ನಿನಿಂದ ತುಂಬಿದ ಕೋಟೆಗೋಡೆಗಳಿಂದ ಸುತ್ತಿವರಿದಿರುವ, ಮತ್ತು ಕಳೆಗಳಿಂದ ಕೂಡಿದ ಗದ್ದೆಗಳಿಂದ ಕೂಡಿದ ತಿರುಕ್ಕೋಟ್ಟಿಯೂರಿನಲ್ಲಿ \(ರಕ್ಷಕನೆಂದು\)ನಂಬಬೇಕಾದವನನ್ನು, ನರಸಿಂಹ ಸ್ವರೂಪನನ್ನು ಆಶ್ರಯಿಸಿ ಸ್ತುತಿಸುವವರನ್ನು ಕಾಣುವೆನಾದರೆ, ಭಗವಂತನ ಚಿಹ್ನೆಗಳು ಇವರು ಇವರು ಎಂದು ಆಶೆ ಆಸಕ್ತಿಗಳನ್ನು ತೀರಿಸ್ಕೊಳ್ಳುತ್ತೇನೆ.\(೯\)

ಎಷ್ಟೆಷ್ಟು ರೀತಿಯಲ್ಲಿ ಯೋಚಿಸಿದರೂ ತಿರುಕ್ಕೋಟ್ಟಿಯೂರು ಸೊಬಗಿನ ಊರು. ಅದರ ಸುತ್ತಲೂ ತೋಪುಗಳು. ಅದರ ಒಂದೊಂದು ಗಿಡವೂ ರೆಂಬೆಕೊಂಬೆಗಳಿಂದಲೂ ಹಸುರು ಎಲೆಗಳಿಂದಲೂ ತುಂಬಿ ಮೆರೆಯುತ್ತದೆ. ಆ ಎಲೆಗಳ ಮರೆಯಲ್ಲಿ ಅಡಗಿಕೊಂಡು

೫೫

ಗುಂಪುಗುಂಪಾಗಿ ಕೋಗಿಲೆಗಳಿವೆ. ಒಂದೊಂದು ಕೋಗಿಲೆಯೂ ತನ್ನ ಇಂಚರದಿಂದ ಹಾಡುತ್ತದೆ. ಕೋಗಿಲೆ ಹಾಡುವುದಾದರೂ ಏನನ್ನು? ಭಗವಂತನಾದ ಗೋವಿಂದನ ಗುನಗಾನವನ್ನೇ ಅಲ್ಲವೇ? ಹೀಗೆ, ತಿರುಕ್ಕೋಟ್ಟಿಯೂರಿನ ಗಾಳಿಯೆಲ್ಲಾ ಭಗವಂತನ ಗುಣಗಾನದಿಂದ ತುಂಬಿರುವುದು.

ತಿರುಕ್ಕೋಟ್ಟಿಯೂರನ್ನು ಹೊರಗಿನ ಉಪದ್ರವಗಳಿಂದ ಕಾಪಾಡುವುದಕ್ಕೆಂದು ಬಲವಾದ ಎತ್ತರವಾದ ಕೋಟೆ. ಆ ಕೋಟೆಯೂ ಸೊಬಗಿನದು.ಕೆಂಬಣ್ಣದ ಚಿನ್ನದಿಂದ ತುಂಬಿದ್ದು; ಎಂದರೆ ಅದು ಸುವರ್ಣಮಯವಾದ ಕೋಟೆ.

ಊರಿನ ಹೊರವಲಯದಲ್ಲಿರುವ- ಗದ್ದೆಗಳೆಲ್ಲಾ ಸೊಕ್ಕಿ ಬೆಳೆದವು. ಅವುಗಳಲ್ಲಿ ಬೆಳೆಯುವ ಬತ್ತಕ್ಕೆ ಕಳೆಗಳು ತಮಗೆ ಒದಗಿಸಿರುವ ಪುಷ್ಟವಾದ ಆಹಾರವನ್ನು ಕಿತ್ತುತಿಂದು ಬಿಡುವವಲ್ಲಾ ಎಂಬ ಭಯವೇ ಇಲ್ಲ. ಆದ್ದರಿಂದ ಆ ಗದ್ದೆಗಳಲ್ಲಿ ಕಳೆಗಳೂ ಸಹ ಹುಲುಸಾಗಿ ಬೆಳೆದಿದೆ. ಇದೂ ಒಂದು ಸೊಗಸೇ ಅಲ್ಲವೇ?

ಇನ್ನೊಂದು ಸೊಗಸೂ ಒದೆ: ಅದು ತಿರುಕ್ಕೋಟ್ಟಿಯೂರಿನಲ್ಲಿ ವಾಸಿಸುವ ಜನ. ಅವರೆಲ್ಲರೂ ಭಗವಂತನನ್ನು ಅನನ್ಯರಕ್ಷಕನೆಂದು ನಂಬಿರುವವರು. ನರಸಿಂಹನೂ ವಾನೇ ಎಂದು ತಿಳಿದಿರುವವರು. ಭಕ್ತರಾದ ತಮ್ಮನ್ನು ಕೈಬಿಡದೆ ರಕ್ಷಿಸುವವನೆಂದೂ ತಮಗೆ ಕಾಟಕೊಡುವವರನ್ನೆಲ್ಲ ಶಿಕ್ಷಿಸುವವನೆಂದೂ ದೃಢವಾಗಿ ತಿಳಿದು, ಆ ಕೃಪಾಳುವಾದ ಭಗವಂತನಲ್ಲಿ ಶರಣು ಹೊಕ್ಕಿರುವವರು.

ಎಲ್ಲ ಬಗೆಯಲ್ಲೂ ಸೊಗಸಾದ ಈ ಸನ್ನಿವೇಶದಲ್ಲಿ ಬಾಳುವ ಭಕ್ತರನ್ನು ಕಂದಾಗ ಅವರೇ ಭಗವಂತನನ್ನುಕಂಡುಕೊಳ್ಳುವ ಸುಲಭವಾದ ಉಪಾಯ ಅಥವಾ ಪ್ರತ್ಯಕ್ಷವಾದ ಚಿಹ್ನೆ ಎಂದುಭಾವಿಸಬಹುದು. ಇದರಿಂದ ಭಗವಂತನ ಸ್ವರೂಪವನ್ನು ಅವನ ಗುಣಾದಿಗಳನ್ನು ಚೆನ್ನಾಗಿ ಅರಿತುಕೊಳ್ಳಲು ಸಾಧ್ಯವಾಗುವುದರಿಂದ ಭಗವಂತನನ್ನು ಪೂರ್ತಿಯಾಗಿ ತಿಳಿದುಕೊಳ್ಳಬೇಕೆಂಬ ಕುತೂಹಲವನ್ನೂ ಆಶೆಯನ್ನೂ ತೀರಿಸಿಕೊಳ್ಳಬಹುದು.

೧೦. ಕಾಶಿನ್ ವಾಯ್ ಕ್ಕರಮ್ ವಿೞ್ ಕಿಲುಮ್ ಕರವಾದು ಮಾಟ್ರುಲಿ ಶೋರಿಟ್ಟು

ತೇಶವಾರ್ ತ್ತೈಪಡೈಕ್ಕೂಮ್ ವಣ್ ಕೈಯಿನಾರ್ ಹಳ್ ವಾೞ್ ತಿರುಕ್ಕೋಟ್ಟಿಯೂರ್

ಕೇಶವಾ ಪುರುಡೋತ್ತಮಾ ಕಿಳರ್ ಶೋದಿಯಾಯ್ ಕುಱಳಾವೆನ್ಱು

ಪೇಶುವಾರಡಿಯಾರ್ ಹಳ್ ಎನ್ ತಮ್ಮೈ ವಿೞ್ ಕವುಮ್ ಪೆರುವಾರ್ ಹಳೇ

೫೬

ಕಾಶಿನ್ ವಾಯ್= ಕಾಸಿಗೆ, ಕರಮ್= ಮುಷ್ಠಿ, ವಿಱ್ ಕಿಲುಮ್= \(ಬತ್ತವನ್ನು\)ಮಾರುವಾಗಲೂ, ಕರವಾದು= \(ಬತ್ತವನ್ನು\)ಬಚ್ಚಿಡದೆ, ಮಾಱು=ಬದಲು, ಇಲಿ= ಉಪಕಾರವನ್ನು ಎದುರು ನೋಡದೆ, ಶೋಱು=ಅನ್ನವನ್ನು, ಇಟ್ಟು= ಇಟ್ಟು, ದೇಶ= ದೇಶದ ಜನರ, ವಾರ್ತ್ತೈ= ಹೊಗಳಿಕೆಯ ಮಾತನ್ನು, ಪಡೈಕ್ಕೂಮ್= ಪಡೆದುಕೊಳ್ಳುವ, ವಣ್ ಕೈಯಿನಾರ್ ಹಳ್= ಉದಾರಿಗಳು, ವಾೞ್= ಬಾಳುಬ, ತಿರುಕ್ಕೋಟ್ಟಿಯೂರ್=ತಿರುಕ್ಕೋಟ್ಟಿಯೂರಿನಲ್ಲಿ, ಕೇಶವಾ=ಕೇಶವಾ, ಪುರುಡೋತ್ತಮಾ=ಪುರುಷೋತ್ತಮಾ, ಕಿಳರ್= ಕೋರೈಸುವ, ಶೋದಿಯಾಯ್=ಜ್ಯೋತಿಯಾದವನೇ, ಕುಱವಾ=ನಟನಕಾರಿಯೇ,ಎನ್ಱು=ಎಂದು, ಪೆಶುವಾರ್= ಹೇಳುವ, ಅಡಿಯಾರ್ ಹಳ್= ಭಾಗವತರು., ಎನ್ ದಮ್ಮೈ=ದಾಸನನ್ನು, ವಿಱ್ ಕವುಮ್= ಮಾರುವುದಕ್ಕೂ, ಪೆಱುವಾರ್ಹಳೇ= ಅಧಿಕಾರ ಪಡೆದಿರುವರು.

ಕಾಸಿಗೆ ಮುಷ್ಟಿ ಬತ್ತವನ್ನು ಮಾರುವ ಕಾಲದಲ್ಲೂ, ಅದನ್ನು ಬಚ್ಚಿಡದೆ ಪ್ರತ್ಯುಪಕಾರವನ್ನೂ ಎದುರು ನೋಡದೆ, ಅನ್ನವನ್ನಿಟ್ಟು ದೇಶದ ಜನರ ಹೊಗಳಿಕೆಯ ಮಾತನ್ನು ಪಡೆದುಕೊಳ್ಳುವ ಉದಾರಿಗಳು ಬಾಳುವ ತಿರುಕ್ಕೋಟ್ಟಿಯೂರಿನಲ್ಲಿ ಕೇಶವಾ, ಪುರುಷೋತ್ತಮಾ, ಕಣ್ಣು ಕೋರೈಸುವ ಜ್ಯೋತಿಯೇ ನಟನಕಾರಿಯೇ ಎಂದು ಹೇಳುವ ಭಾಗವತರು ದಾಸನಾದ ನನ್ನನ್ನು ಮಾರುವುದಕ್ಕೂ ಅಧಿಕಾರ ಪಡೆದಿರುವವರೇ.\(೧೦\)

ಬಹಳ ಕಠಿಣವಾದ ಬರಗಾಲ ಬಂದಾಗ, ಆಹಾರಧಾನ್ಯಗಳನ್ನುಳ್ಳವರು ಅವನ್ನು ಹೊರಕ್ಕೆ ತೆಗೆಯದಂತೆ ತಮಗಾಗಿ ಭದ್ರಪಡಿಸಿಟ್ಟುಕೊಂಡಿರುತ್ತಾರೆ. ಇದೊಂದು ಬಗೆಯ ಜನ. ಮತ್ತೊಂದು ಬಗೆಯವರು ತಾವೂ ತಿನದೆ,ಇತರರಿಗೂ ಕೊಡದೆ, ತಮ್ಮಲ್ಲಿರುವುದನ್ನೆಲ್ಲಾ ಹೆಚ್ಚಿನ ಬೆಲೆಗೆ ಮಾರಿ ಹಣಕೂಡಿಡುವವರು. ಈ ಎರಡು ಬಗೆಯವರೂ ಸ್ವಾರ್ಥಿಗಳು. ಬರಗಾಲದಲ್ಲಿ ತಮ ಸೌಖ್ಯವನ್ನು ಲೆಕ್ಕಿಸದೆ, ಇತರರ ಕಷ್ತವೇ ತಮ್ಮದೆಂದು ಭಾವಿಸಿ ಅವರ ಕಷ್ಟಗಳನ್ನು ನಿವಾರಣೆ ಮಾಡುವುದರಲ್ಲಿನಿರತರಾದವರು ಬಹಳ ಅಪರೂಪ. ಅವರು ತಮ್ಮಲ್ಲಿರುವ ಧಾನ್ಯವನ್ನು ಬಚ್ಚಿಡದೆ, ಇತರರಿಗೆ ಹಂಚಿ ಅವರ ಹಸಿವು ಸಂಕಟಗಳನ್ನು ನೀಗಿಸುವರು. ಇತರರಿಂದ ಯಾವ ಪ್ರತ್ಯುಪಕಾರವನ್ನೂ ಅವರು ನಿರೀಕ್ಷಿಸರು. ಅವರಿಂದ ಹೊಗಳಿಕೆಯೂ ಅವರಿಗೆ ಬೇಡ. ಅದೇ ಅವರಿಗೆ ಭಗವತ್ಸೇವೆ. ತಾವು ಮಾಡುವುದು ಭಗವಂತನ ಸೇವೆಯೆಂದು ಅವರು ಭಾವಿಸುವರು. ತಿರುಕ್ಕೋಟ್ಟಿಯೂರಿನಲ್ಲಿ ಎಲ್ಲರೂ ನಿಃಸ್ವಾರ್ಥಿಗಳೇ ಕೊಡುಗೈಯವರೇ. ಅವರ ಬಾಯಿಂದ ಭಗವಂತನ ನಾಮೋಚ್ಚಾರಣೆ ಎಡೆಬಿದದೆ ನಡೆಯುವುದು. ಆೞ್ವಾರರು ಹೇಳುತ್ತಾರೆ: “ಭಾಗವತರಾದ ಇವರ ಸೇವೆ ಮಾಡಲು ನಾನು ಸಿದ್ಧನಾಗಿದ್ದೇನೆ, ನನ್ನ ಸೇವೆಯೂ, ಅವರ ಸೇವೆಯಂತೆಯೇ ಪ್ರತಿಫಲಾಪೇಕ್ಷೆಯಿಲ್ಲದ್ದಾಗಲಿ. ಅವರ ಬದ್ಧಕಿಂಕರನಾಗಿರುತ್ತೇನೆ. ನನ್ನನ್ನು ಅವರು ಹೇಗೆ ಬೇಕಾದರೂ ಬಳಸಿಕೊಳ್ಳಲಿ. ಗುಲಾಮನಂತೆಯೇ ನೋಡಲಿ, ಬೇರೊಬ್ಬರಿಗೆ ನನ್ನನ್ನು ಜೀತದ ಆಳನ್ನಾಗಿ ಮಾರಿದರೂ ಚಿಂತೆಯಿಲ್ಲ. ಹೇಗೆ ಇಷ್ಟಬಂದರೆ ಹಾಗೆ ವರ್ತಿಸಲು ಅವರಿಗೆ ಸರ್ವಸ್ವಾತಂತ್ರ್ಯವಿದೆ” ಎಂದರೆ ನಿಃಸ್ವಾರ್ಥರಾದ ಕೊಡುಗೈಯ ಭಕ್ತರಿಗೆ ಜೀತದ ಆಳಾಗಿ ಅವರ ಪಾದ ಸೇವೆ ಮಾಡುವುದರಿಂದ ನನಗೆ

೫೭

ಭಗವಂತನ ಸೇವೆ ಮಾಡುವಂಥ ಸದ್ಗತಿ ಲಭಿಸುವುದು ಖಂಡಿತ ಎಂದು ಹೇಳಿದಂತೆಯೇ ಅಲ್ಲವೇ?

ಕೇಶಿ ಎಂಬ ರಾಕ್ಷಸನನ್ನು ಕೊಂದು \(ಶ್ರೀಕೃಷ್ಣನು\) ಭಗವಂತನು “ಕೇಶವ”ನಾದ. ವಾಮನನೆಂಬ ಪುಟ್ಟವಟೂವಾಗಿ ತನಗೆ ಮೂರಡಿ ನೆಲ ಬೇಕೆಂದು ಬೇಡಿ ಅದನ್ನುಪಡೆದುಕೊಂಡ ಕೂಡಲೇ ತ್ರಿವಿಕ್ರಮನಾಗಿ ರೂಪಗೊಂಡವನು “ನಟನಕಾರಿ”ಯೇ\! ಪುರುಷರಲ್ಲಿ ಅತಿಶ್ರೇಷ್ಠನಾದವನು “ಪುರುಷೋತ್ತಮ” ಭಗವಂತ. ಅವನೇ ಸಾವಿರಸಾವಿರ ಸೂರ್ಯರ ಕಾಂತಿಯಿಂದ ಬೆಳಗುವ “ದಿವ್ಯಜ್ಯೋತಿ” ಭಗವಂತನನ್ನು ಯಾವಯಾವರೀತಿಯಲ್ಲಿ ಕರೆದರೂ ಸರಿಯೆ. ಎಲ್ಲ ಹೆಸರುಗಳೂ ಅವನಿಗೇ ಸೇರಿದವು. ಅವನ ಹೆಸರುಗಳಿಗೆ ಲೆಕ್ಕವಿಡುವವರು ಯಾರು? ಸಹಸ್ರನಾಮ-ರೂಪವೆಂದರೆ ಅಗಣಿತ- ಲೆಕ್ಕವಿಲ್ಲದಷ್ಟೂ ಎಂದರ್ಥ.

೧೧.ಶೀದನೀರ್ ಪುಡೈಶೂೞ್ ಶೆೞುಙ್ಗೞನಿಯುಡೈತ್ತಿರುಕ್ಕೋಟ್ಟಿಯೂರ್

ಆದಿಯಾನಡಿಯಾರೈಯುಮ್ ಅಡಿಮೈಯಿನ್ಱಿತ್ತಿರಿವಾರೈಯುಮ್

ಕೋಟಿಲ್ ಪಟ್ಟರ್ ಪಿರಾನ್ ಕುಳಿರ್ ಪುದರೈಮನ್ ವಿಟ್ಟುಚಿತ್ತನ್ ಶೊಲ್

ಏದಮಿನ್ ಱಿಯುರೈಪ್ಪವರ್ ಇದುಡೀಕೇಶನುಕ್ಕಾಳರೇ

ಶೀಟಮ್=ತಂಪಾದ, ನೀರ್=ನೀರಿನಿಂದ, ಪುಡೈ= ತಟ್ಟುತ್ತಿರುವುದೂ, ಶೆೞು= ಸೊಕ್ಕಿಬೆಳೆದ, ಕೞನಿಯುಡೈ= ಗದ್ದೆಗಳಿಂದ, ಶೂೞ್= ಸುತ್ತುವರಿದಿರುವುದು, ಆದ, ತಿರುಕ್ಕೋಟ್ಟಿಯೂರ್=ತಿರುಕ್ಕೋಟ್ಟಿಯೂರಿನ, ಆದಿಯನ್= ಆದಿಯಾದವನಿಗೆ\(ಭಗವಂತನಿಗೆ\), ಅಡಿಯಾರೈಯುಮ್= ಪಾದಸೇವಕರನ್ನೂ, ಅಡಿಮೈ= ಸೇವೆ, ಇನ್ಱಿ= ಇಲ್ಲದೆ, ತಿರಿಯುವಾರೈಯುಮ್= ತಿರಿದಾಡುವವರನ್ನೂ, ಕುರಿತು=ಕೋದು= ಪಾಪ, ಇಲ್=ಇಲ್ಲದ, ಪಟ್ಟರ್ ಪಿರಾನ್= ಹಿರಿಯಭಟ್ಟನೂ, ಕುೞಿರ್= ತಂಪಾದ, ಪುದುವೈ= ಶ್ರೀವಿಲ್ಲಿಪುತ್ತೂರಿನ, ಮನ್=ನಿರ್ವಾಹಕನೂ ಆದ, ವಿಟ್ಟುಚಿತ್ತನ್=ವಿಷ್ಣುಚಿತ್ತನು, ಶೊಲ್=ಹೇಳಿದ ಪಾಶುರಗಳನ್ನು, ಏದಮ್= ತಪ್ಪು, ಇನ್ಱಿ= ಇಲ್ಲದೆ, ಉರೈಪ್ಪವರ್= ಹೇಳುವವರು, ಇರುಡೀಕೇಶನುಕ್ಕು=ಹೃಷೀಕೇಶನಿಗೆ, ಆಳರೇ= ಕಿಂಕರರೇ.

ತಂಪಾದ ನೀರಿನಿಂದ ತಟ್ಟುತ್ತಿರುವುದು ಸೊಕ್ಕಿಬೆಳೆದ ಗದ್ದೆಗಳಿಂದ ಸುತ್ತುವರಿದಿರುವುದೂ ಆದ ತಿರುಕ್ಕೋಟ್ಟಿಯೂಇನ ಆದಿಯಾದನಿಗೆ\(ಭಗವಂತನಿತೆ\), ಪಾದಸೇವಕರನ್ನೂ, ಸೇವೆಯಿಲ್ಲದ ತಿರಿಗಾಡುವವರನ್ನೂ ಕುರಿತು ಪಾಪವಿಲ್ಲದ ಹಿರಿಯಭಟ್ಟನೂ ತಂಪಾದ ಶ್ರೀವಿಲ್ಲಿಪುತ್ತೂರಿನ ನಿರ್ವಾಹಕನೂ ಆದ ವಿಷ್ಣುಚಿತ್ತನು ಹೇಳಿದ ಪಾಶುರಗಳನು ತಪ್ಪಿಲ್ಲದೆ ಹೇಳು\(ಹಾಡು\)ವವರು ಹೃಷೀಕೇಶನಿಗೆ ಕಿಂಕರರೇ ಆಗುತ್ತಾರೆ.\(೧೧\)

೫೮

ಇದು ಈ ತಿರುಮೊೞಿಗೆ ಫಲಶ್ರುತಿ. ರಮ್ಯವೂ ಪ್ರಶಾಂತವೂ ಆಗಿಮೆರೆಯುವ ಪ್ರಕೃತಿಯ ಮಡಿಲಲ್ಲಿ ಬೆಳಗುವ ತಿರುಕ್ಕೋಟ್ಟಿಯೂರಿನಲ್ಲಿ ಎಲ್ಲಕ್ಕೂ ಆದಿ ಎನ್ನಿಸಿದ ಭಗವಂತನು ನೆಲಸಿರುವನು. ಶ್ರೀವಿಲ್ಲಿಪುತ್ತೂರಿನಲ್ಲಿ ಸ್ವಾಮಿವಟಪತ್ರಶಾಯಿಯ ದೇವಾಲಯದ ನಿರ್ವಾಹಕನಾಗಿ ಪರಿಶುದ್ಧವಾದ ಜೀವನ ನಡಸುವ ವಿಷ್ಣುಚಿತ್ತನು ತಿರುಕ್ಕೋಟ್ಟಿಯೂರಿನಲ್ಲಿ ಬಳುತ್ತಿರುವ ಜನರನ್ನು ಕುರಿತು- ಅವರಲ್ಲಿ ಭಕ್ತರು ಯಾರು, ಅಲ್ಲದವರು ಯಾರು; ಯಾರ ಜೀವನ ಹೇಗೆ ಸಾರ್ಥಕಗೊಳ್ಳುವುದು. ಯಾರದು ಭೂಮಿಗೆ ಭಾರವಾದದ್ದು ಎಂಬುದನ್ನುಕುರಿತು- ಈ ಪಾಶುರಗಳಲ್ಲಿ ಹಾಡಿದ್ದಾರೆ. ಇವುಗಳನ್ನು ತಪ್ಪಿಲ್ಲದಂತೆ,ಎಂದರೆ ಇವುಗಳಿಗೆ ಅಪಾರ್ಥಗಳನ್ನು ಕಲ್ಪಿಸದಂತೆ ಸರಿಯಾಗಿ ಓದಿ ತಿಳಿದುಕೊಳ್ಳುವವರು ಭಗವಂತನ ಸದ್ಭಕ್ತರಾಗುತ್ತಾರೆ. ಅವರು ಹೃಷೀಕೇಶನಿಗೆ ಕಿಂಕರರು” ಎನ್ನುತ್ತಾರೆ, ಆೞ್ವಾರರು. ಇಂದ್ರಿಯಗಳಿಗೆ ಒಡೆಯನಾದ ಭಗವಂತನಿಗೆ ಸೇವೆ ಸಲ್ಲಿಸುತ್ತಾ ಬರುವುದರಿಂದ ಅವರೂ ಸಹ ಜಿತೇಂದ್ರಿಯರಾಗುತ್ತಾರೆ; ಶುದ್ಧರಾಗುತ್ತಾರೆ; ಭಗವಂತನ ಸಾನ್ನಿಧ್ಯಕ್ಕೆ ಅರ್ಹರಾಗುತ್ತಾರೆ.

ಅಡಿಯ ನಡೆ:...............ನಾವ, ಕುಟ್ರಮ್, ವಣ್ಣ, ಉರಹಮ್, ಆಮೈ, ಪೂತಮ್, ಕುರುನ್ದಮ್, ನಳಿರ್ ನ್ದ, ಕೊಮಿನ್, ಕಾಶಿನ್, ಶೀದನೀರ್ \(ಆಶೈ\)

೫೯

**ಶ್ರೀಃ**

**ಶ್ರಿಯೈ ನಮಃ**

**ನಾಲ್ಕನೆಯ ದಶಕ ಐದನೆಯ ತಿರುಮೊೞಿ**** **** ಆಶೈವಾಯ್ ಚ್ಚೆನ್ಱ**

ಆಶೈವಾಯ್ ಚ್ಚೆನ್ಱ ಚಿನ್ತೈಯರಾಹಿ ಅನ್ನೈಯತ್ತನೆನ್ ಪುತ್ತಿರರ್ ಪೂಮಿ

ವಾಶವಾರ್ ಕುೞಲಾಳೆನ್ಱು ಮಯಙ್ಗಿ ಮಾಳೂಮೆಲ್ಲೈ ಕಣ್ ವಾಯ್ ತಿಱವಾದೇ

ಕೇಶವಾ ಪುರುಡೋತ್ತಮಾವೆನ್ಱು ಙ್ಕೇೞಲಾಹಿಯ ಕೇಡಿಲೀಯೆನ್ಱುಮ್

ಪೇಶುವಾರವರ್ ವಿಯ್ದುಮ್ ಪೆರುಮೈ ಪೇಶುವಾನ್ ಪುಹಿಲ್ ನಮ್ಬರಮನ್ಱೇ

ಆಶೈವಾಯ್= ಆಶೆ ಇರುವ ಕಡೆಯಲ್ಲಿ, ಶೆನ್ಱ=ಹೋಗುವ, ಚಿನ್ತೈಯರ್= ಚೆಂತೆಯುಳ್ಳವರು, ಆಹಿ=ಆಗಿ, ಎನ್=ನನ್ನ, ಅನ್ನೈ=ನನ್ನ ತಾಯಿ, ಎನ್ ಅತ್ತನ್=ನನ್ನ ತಂದೆ, ಎನ್ ಪುತ್ತರ್=ನನ್ನ ಮಕ್ಕಳು, ಎನ್ ಪೂಮಿ=ನನ್ನ ಭೂಮಿ, ವಾಶಮ್= ಸುವಾಸನೆಯು, ವಾರ್= ಬೀಸುತ್ತಿರುವ,ಕುೞಲಾಳ್=ಕೂದಲುಳ್ಳವಳಾದ\(ನನ್ನ\)ಮಡದಿ, ಎನ್ಱು=ಎಂದು, ಮಯಙ್ಗ=ಮೋಹಗೊಂಡು, ಮಾೞುಮ್= ಮರಣದ, ಎಲ್ಲೈ= ಎಲ್ಲೆಯಲ್ಲಿ, ಕಣ್=ಕಣ್ಣು, ವಾಯ್=ಬಾಯಿ, ತಿಱವಾದೇ=ಬಿಡಬೇಡ, ಕೇಶವಾ=ಕೇಶವ, ಪುರುಡೋತ್ತಮಾ=ಪುರುಷೋತ್ತಮಾ, ಎನ್ಱುಮ್=ಎಂದು, ಕೇೞಲ್= ವರಾಹ, ಆಹಿಯ=ಆದವನು, ಕೇಡು= ನಾಶ,ಇಲೀ= ಇಲ್ಲದವನು, ಎನ್ಱುಮ್=ಎಂದು, ಪೇಶುವಾರ್=ಮಾತನಾಡುವ, ಅವರ್=ಅವರು, ಎಯ್ದುಮ್=ಪಡೆಯುವ\(ಹೊಂದುವ\), ಪೆರುಮೈ= ಹಿರಿಮೆಯನ್ನು, ಪೇಶುವಾನ್=ಮಾತನಾಡುವವನ, ಪುಹಿಲ್= ಒಳ ಹೊಕ್ಕರೆ, ನಮ್=ನಮ್ಮ, ಪರಮ್= ಪರವಾಗಿ, ಅನ್ಱು= ಅಲ್ಲ.

ಆಶೆ ಇರುವಕಡೆ ಹೋಗುವ ಚಿಂತೆಯುಳ್ಳವನಾಗಿ ನನ್ನ ತಾಯಿ, ನನ್ನ ತಂದೆ, ನನ್ನ ಮಕ್ಕಳು, ನನ್ನ ಭೂಮಿ, ಸುವಾಸ್ನೆ ಬೀರುವ ಕೂದಲುಳ್ಳ ನನ್ನ ಮಡದಿ, ಎಂದು ಮೋಹಗೊಂಡು ಮರಣದ ಎಲ್ಲೆಯಲ್ಲಿ ಕಣ್ಣು ಬಾಯಿ ಬಿಡಬೇಡ. ಕೇಶವ, ಪುರುಷೋತ್ತಮ, ಮಹಾವರಾಹರೂಪಿ, ನಾಶವಿಲ್ಲದವನು ಎಂದು ಮಾತನಾಡುವ ಅವರು ಪಡೆಯುವ ಹಿರಿಮೆಯನ್ನು ಮಾತನಾಡುವವನ ಒಳಹೊಕ್ಕು ನೋಡಿದರೆ ನಮ್ಮ ಪರವಾಗಿ ಅಲ್ಲ.\(೧\)

“ನಾನು ನನ್ನದು” ಎಂಬೀ ಎರಡು ಮಾತುಗಳನ್ನು ಮೇಲಿಂದ ಮೇಲೆ ಬಳಸುವುದು ಮನುಷ್ಯನ ಸ್ವಭಾವ. ಇವು ಅವನನ್ನು ಪ್ರಪಂಚಕ್ಕೆ ಕಟ್ಟಿಹಾಕುತ್ತವೆ, ನನ್ನ ತಾಯಿ, ನನ್ನ ತಂದೆ, ನನ್ನ ಮಡದಿ, ನನ್ನ ಮಕ್ಕಳು, ನನ್ನ ಭೂಮಿ, ನನ್ನ ಮನೆ ಇತ್ಯಾದಿ ಪದಗಳು ಮನುಷ್ಯನ ಆಶೆಯ ಪರಿಮಿತಿಯನ್ನು ಸೂಚಿಸುತ್ತವೆ. ಆಶೆ ಇರುವ ಕಡೆ ಅವನ ಮನಸ್ಸು ಓಡುವುದು. ಆಶೆ ಇರುವ ವಸ್ತುವಿನಲ್ಲಿ ಮನಸ್ಸು ಕೀಲಿಸುವುದು. ಆಶೆಯನ್ನು ಹೇಗೆ ತೀರಿಸಿಕೊಳ್ಳುವುದು ಎಂಬುದರಲ್ಲಿಯೇ ಅದನ್ನು ಮುಗಿಸಿಕೊಳ್ಳುವುದಕ್ಕೆ ವಿಧವಿಧವಾದ

೬೦

ಉಪಾಯಗಳನ್ನು ಚಿಂತಿಸುವುದ್ ಆದಾರಿಯಲ್ಲೇ ಕೆಲಸಕ್ಕೆ ತೊಡಗುವುದು-ಇವೆಲ್ಲಾ ಅವನನ್ನು ಹೆಚ್ಚುಹೆಚ್ಚಾಗಿ ಪ್ರಪಂಚಕ್ಕೆ ಕಟ್ಟಿಹಾವುವು, ಆಶೆಗೆ ಕ್ನೆಯಿಲ್ಲ, ತೃಪ್ತಿಯೆಂಬುದೇ ಇಲ್ಲ. ದಿನ ಕಳೆಯುತ್ತ ಬಂದ ಹಾಗೆಲ್ಲಾ ಈ ವ್ಯಾಮೋಹದ ಕಟ್ಟು ಬಿಗಿಯಾಗುತ್ತಾ ಬರುತ್ತದೆ. ಮರಣ ಕಾಲ ಸಮೀಪಿಸಿದಾಗಲೂ ಇದು ನಿಲ್ಲುವುದಿಲ್ಲ. ಸಾಯುವ ಸ್ಥಿತಿಯಲ್ಲಿರುವವನನ್ನು ಅದು ತಡೆಯಕಾರದ ಸಂಕಟಕ್ಕೆ ಒಳಗು ಮಾಡುವುದು. ಇದೇ “ನನ್ನದು ನನ್ನದು” ಎಂದು ಅಂಟಿಸಿಕೊಂಡದ್ದರಫಲ-“ಮಮ”ಕಾರದ ಪರಿಣಾಮ.

ಆೞ್ವಾರರು ಹೇಳುತ್ತಾರೆ” ಹೀಗೆಲ್ಲಾ ಮೋಹಗೊಂಡು ಮಮಕಾರದಿಂದ ತೊಳಲುತ್ತಾ ಕಣ್ಣು ಬಾಯಿ ಬಿಡಬೇಡ. ಭಗವಂತನ ದಿವ್ಯನಾಮಗಳಲ್ಲಿ ನಿನಗೆ ಪ್ರಿಯವಾದದ್ದನ್ನು ಆರಿಸಿಕೊಂಡು ಅದನ್ನು ಉಚ್ಚರಿಸುತ್ತಾ ಇರು, ಇದೇ ನಿನಗೆ ಅಸುನೀಗುವ ಸಮಯದಲ್ಲಿ ಸಂಕಟದಿಂದ ಪಾರುಮಾಡುವುದು. ಇದೇ ಜನನ ಮರಣದ ಕಟ್ಟನ್ನು ಮುರಿಯತಕ್ಕದ್ದೂ. ಇದೇ ನಿನಗೆ ಸದ್ಗತಿ ತರುವ ಉತ್ತಮ ಉಪಾಯ.

ಅಚ್ಯುತ ಪರಾಂಬುಜ ವ್ಯಾಮೋಹಿತರಾಗಿ ಉಳಿದುದೆಲ್ಲವನ್ನೂ ತೃಣ ಸಮಾನವಾಗಿ ಯಾರು ಕಾಣುವರೋ ಅವರಿಗೆ ಯಾವಾಗಲೂ ರಕ್ಷಣೆ-ಅವರೇ ಭಾಗವತರು-ಭಕ್ತರು-ಅವರಿಗೆ ರಾಮಾನುಜರಾಗಲಿ-ಶ್ರೀದೇವಿಯಾಗಲಿ ಮುಕ್ತ ಸಾಮ್ರಾಜ್ಯವನ್ನು ವಶಪಡಿಸಲು ಆಸಕ್ತಿವಹಿಸುವರೆಂಬುದೇ- ಪುರುಷಾಕಾರ ದಯಾ ಎಂಬುದರ ವಿಶೇಷಾರ್ಥ. ಆದ್ದರಿಂದಲೇ ಶ್ರೀವೈಷ್ಣವರು-ನಿದರ್ಶನ ರಾಮಾನುಜರ ಜೀವಿತವೇ ಅಗತಾ\! ಎಂಬ ಪದಪ್ರಯೋಗಕ್ಕೆ ಭಗವಂತನು ವಿರೋಧಿಸಿದನೆಂಬುದು ಸ್ಪಷ್ಟ-ಆದರೆ ಕೂರತ್ತಾಳ್ವಾರ್ ನಿದರ್ಶನ.

ಕೇಶವ, ಪುರುಷೋತ್ತಮ, ಮಹಾವರಾಹನೇ, ಅಳಿವಿಲ್ಲದವನೇ- ಇತ್ಯಾದಿಯಾಗಿ ಭಗವಂತನ ನಾಮ್ಸ್ಮರಣೆ ಮಾಡುವಾಗ ಸ್ಮರಿಸುವ ಹೆಸರಿನ ಅರ್ಥವನ್ನು ಚೆನ್ನಾಗಿ ತಿಳಿದು ಅದನ್ನು ಮನನ ಮಾಡುತ್ತಾ ಬರುವುದರಿಂದ ಭಗವಂತನ ಸ್ವರೂಪದ ಮತ್ತು ಸಾಮರ್ಥ್ಯದ ವಾಸ್ತವತೆ ತಿಳಿಯುತ್ತದೆ. ಅದು ನಮ್ಮಲ್ಲಿ ಬೇರೂರಿದರೆ ಮಮಕಾರವನ್ನು ನಿರ್ಮೂಲಗೊಳಿಸುವುದಕ್ಕೂ ನಿಶ್ಚಿಂತೆಯಿಂದ ಮರಣ ಹೊಂದುವುದಕ್ಕೂ ನಮ್ಮನ್ನು ಭಗವಂತನ ಸಮೀಪಕ್ಕೆ ಒಯ್ಯುವುದಕ್ಕೂ ಸಹಕಾರಿಯಾಗುತ್ತದೆ.

ಭಗವನ್ನಾಮಸ್ಮರಣೆಯನ್ನು ಯಾವಾಗಲೂ ಮಾಡುವವನ ಮನಸ್ಸಿನ ನೆಮ್ಮದಿಯನ್ನು ಹೇಳತೀರದು. ಅದೇ ಅವನು ಪಡೆಯುವ ಹಿರಿಮೆ. ಅವನ ಮನಸ್ಸನ್ನು ಹೊಕ್ಕು ನೋಡಿದರೆ ತಿಳಿಯುವುದು ಅಲ್ಲಿ ಮಮಕಾರಬೆಂಬುದು ಪೂರ್ತಿಯಾಗಿ ನಾಶ ಹೊಂದಿದೆ ಎಂಬುದು. ಅವನ ಮನಸ್ಸು “ನಮ್ಮ” ಪರವಾಗಿ ಅಲ್ಲವೇ ಅಲ್ಲ. ಅದು ಭಗವಂತನ ಪರವಾಗಿ. ಮಮಕಾರದಿಂದ ತೊಳಲುವ ನಮಗೆ ಅವನೇ ಆದರ್ಶ. ಅವನನ್ನೇ ನಾವು ಅನುಸರಿಸಿ, ಅವನ ಜಾಡನ್ನೇ ಹಿಡಿದು, ಮುಂದುವರಿದು ಮುಕ್ತರಾಗಬೇಕು.

೨. ಚೀಯನಾೞ್ ಚೆಱಿನ್ದೇಱಿಯ ಪುಣ್ ಮೇಲ್ ಶೆಟ್ರಲೇರಿಕ್ಕೂೞಮ್ ಬಿರುನ್ದೆಙ್ಗುಮ್

ಈೞುನಾಲರಿಪ್ಪುಣ್ಡು ಮಯಙ್ಗಿಯೆಲ್ಲೈವಾಯ್ ಚ್ಚೆನ್ಱು ಶೇರ್ ವದನ್ ಮುನ್ನಮ್

ವಾಯಿನಾಲ್ ನಮೋ ನಾರಣಾವೆನ್ಱು ಮತ್ತಹತ್ತಿಡೈಕ್ಕೈಹಳೈಕ್ಕೂಪ್ಪಿ

ಪೋಯಿನಾಱ್ ಪಿನ್ನೈಯಿತ್ತಿಶೈಕ್ಕೆನ್ಱುಮ್ ಪಿಣೈಕ್ಕೊಡುಕ್ಕಿಲುಮ್ ಪೋಹವೊಟ್ಟಾರೇ

ಚೀಯಿನಾಲ್=ಕೀವಿನಿಂದ, ಶೆಱಿನ್ದು= ತುಂಬಿಕೊಂಡು, ಏಱಿಯ=ಊದಿಕೊಂಡಿರುವ, ಪುಣ್=ಹುಣ್ಣಿನ, ಮೇಲ್=ಮೇಲೆ, ಶೆಟ್ರಲ್= ಒತ್ತಡವು, ಏಱಿ=ಹೆಚ್ಚಿ, ಕುೞಮ್ಬು= ದಟ್ಟವಾದ ಕೆಟ್ಟ ದ್ರವವು, ಇರುನ್ದು=ಸೇರಿಕೊಂಡು, ಎಙ್ಗುಮ್=ಎಲ್ಲ ಕಡೆಯೂ,

೬೧

ಈಯಿನಾಲ್=ನೊಣಗಳಿಂದ, ಅರಿಪ್ಪು ಉಣ್ಡು= \(ತಡೆಯಲಾರದ\) ನವೆಯನ್ನೂ ಯಾತನೆಯನ್ನೂ ಅನುಭವಿಸಿ, ಮಯಙ್ಗು=ಮೂರ್ಛೆಹೋಗಿ, ಎಲ್ಲೈವಾಯ್= ಮರಣಮುಖವನ್ನು, ಶೆನ್ಱು=ಶೇರ್ ವದನ್ =ಸೇರುವುದಕ್ಕೆ, ಮುನ್ನಮ್=ಮುಂಚಿತವಾಗಿ, ವಾಯಿನಾಲ್= ಬಾಯಿಂದ, ನಮೋ ನಾರಣಾ ಎನ್ಱು= ನಮೋ ನಾರಾಯಣಾಯ ಎಂದು, ಮತ್ತಕತ್ತು= ತಲೆಯ\(ನೆತ್ತಿಯ\) ಇಡೈ= ಸ್ಥಳದಲ್ಲಿ, ಕೈಹಳೈ= ಕೈಗಳನ್ನು, ಕೂಪ್ಪಿ= ಜೋಡಿಸಿ ಹಿಡಿದಿಟ್ಟು, ಪೋಯಿನಾಲ್= ಗತಿಸಿದರೆ, ಪಿನ್ನೈ=ಬಳಿಕ, ಪಿಣೈ=ಭರವಸೆ, ಕೊಡಕ್ಕಿಲುಮ್= ಕೊಟ್ಟರೂ ಸಹ, ಇದಿಶೈಕ್ಕೂ=ಈ ಕಡೆಗೆ, ಎನ್ಱುಮ್=ಎಂದೆಂದಿಗೂ, ಪೋಹ=ಹೋಗಲು, ಒಟ್ಟಾರೇ= ಅವಕಾಶ ಕೊಡುವುದಿಲ್ಲ.

ಕೀವಿನಿಂದ ತುಂಬಿ ಊದಿಕೊಂಡಿರುವ ಹುಣ್ಣಿನ ಮೇಲೆ ಒತ್ತಡವು ಹೆಚ್ಚಿ ದಟ್ಟವಾದ ಕೆಟ್ಟದ್ರವ ಸೇರಿಕೊಂಡು ಎಲ್ಲೆಲ್ಲೂ ನೊಣಗಳಿಂದ ತಡೆಯಲಾರದ ನವೆಯನ್ನೂ ಯಾತನೆಯನ್ನೂ ಅನುಭವಿಸುತ್ತಾ ಮೂರ್ಛೆಹೋಗಿ ಮರಣೋನ್ಮುಖನಾಗಿ ಹೋಗಿ ಸೇರುವುದಕ್ಕೆ ಮುಂಚೆಯೇ ಬಾಯಿಂದ ನಮೋನಾರಾಯಣಾಯ ಎಂದು ನೆತ್ತಿಗೆ ಕೈಗಳನ್ನು ಜೋಡಿಸಿ ಹಿಡಿದು ಗತಿಸಿದರೆ, ಆ ಬಳಿಕ ಭರವಸೆ ಕೊಡುತ್ತೇನೆಂದರೂ ಸಹ ಈ ಕಡೆಗೆ ಎಂದೆಂದಿಗೂ ಹೋಗಗೊಡುವುದಿಲ್ಲ. \(೨\)

ಮರಣಕಾಲದಲ್ಲಿ ಮನುಷ್ಯನು ಒಂದಲ್ಲ ಒಂದು ಬಗೆಯ ರೋಗದ ಸಂಕಟ ಯಾತನೆಗಳನ್ನು ಅನುಭವಿಸಿಯೇ ಆಗಬೇಕು. ವ್ರಣಗಳ ಬಾಧೆಯಿಂದ ನರಳುವವನ ಸ್ಥಿತಿಯನ್ನು ಆೞ್ವಾರರು ಕಣ್ಣಿಗೆ ಕಟ್ಟುವಂತೆ ಇಲ್ಲಿ ವರ್ಣಿಸಿದ್ದಾರೆ. ಮರಣಕ್ಕೆ ಮುಂಚಿತವಾಗಿ ಜ್ಞಾನವು ರೋಗದ ಸ್ವಾಧೀನವಾಗಿ ಬಿಡಬಹುದು. ಮನುಷ್ಯನಿಗೆ ತನ್ನ ಸ್ಥಿತಿಯ ಪರಿವೆಯೇ ಇಲ್ಲದೆ ಹೋಗಬಹುದು. ಹಾಗಾಗುವುದಕ್ಕೆ ಮುಂಚೆಯೇ ಎಂದರೆ ಜ್ಞಾನ ಮನುಷ್ಯನ ಸ್ವಾಧೀನದಲ್ಲಿರುವಾಗಲೇ ಅವನು ಪರಕ್ಕೆ ತನ್ನ ಸದ್ಗತಿಗೆ ಸರಿಯಾದ ದಾರಿಯನ್ನು ಮಾಡಿಕೊಳ್ಳಬೇಕು. ಇದನ್ನು ಆೞ್ವಾರರು ಎಲ್ಲರ ಗಮನಕ್ಕೆ ತರುತ್ತಿದ್ದಾರೆ.

“ನಮೋ ನಾರಾಯಣಾಯ” ಎಂಬುದು ಒಂದು ಶ್ರೇಷ್ಠ ಮಂತ್ರ- ಅಷ್ಟಾಕ್ಷರೀಮಂತ್ರ. ನಡುನೆತ್ತಿಯ ಮೇಲಕ್ಕೆ ಕೈಗಳನ್ನೆತ್ತಿ ಜೋಡಿಸಿ ಹಿಡಿಯುವುದು “ಅಂಜಲಿಬದ್ಧ ನಾಗುವುದು” ಹೀಗೆ ಮಾಡುವುದರ ಹಿಂದೆ “ದೇವರೇ ನಿನಗೆ ಸರ್ವವಿಧದಲ್ಲೂ ಶರಣು. ನೀನೇ ನನಗೆ ಗತಿ” ಎಂಬ ಭಾವನೆ ಇದೆ. ಶರಣಾಗತಿ ಎಂಬುದರ ಸೂಚಕ ಇದು. ಪ್ರಾಣೋತ್ಕ್ರಮಣ ಕಾಲದಲ್ಲಿ ಬಾಯಲ್ಲಿ ಭಗವನ್ನಾಮವೂ\(ಅಷ್ಟಾಕ್ಷರೀಮಂತ್ರವೂ\) ಕೈಯಲ್ಲಿ ಶರಣಾಗತಿಯೂ ಮನಸ್ಸಿನಲ್ಲಿ ಅದೇ ಭಾವನೆಯೂ ನಡೆದುವೆಂದರೆ ಹಾಗೆ ಮರಣಿಸಿದವನಿಗೆ ವೈಕುಂಠವೇ ಪ್ರಾಪ್ತಿ. ಅಲ್ಲಿಂದ ಅವನಿಗೆ ಪುನರಾವರ್ತನೆಯಿಲ್ಲ. ನಾನು ಭರವಸೆ ಕೊಡುತ್ತೇನೆ.. ಅವನನ್ನು ಭೂಲೋಕಕ್ಕೆ ಕಳುಹಿಸಿ. ಹೋಗಿ ಬರಲಿ” ಎಂದು ಅಲ್ಲಿ ಯಾರಾದರೂ ಭರವಸೆ ಕೊಡುವವರಿದ್ದರೂ ಸಹ, ಅವನು ಭೂಲೋಕಕ್ಕೆ ಮರಳುವುದಕ್ಕೆ ಅವಕಾಶವಿಲ್ಲ. ಎಂದರೆ ಅವನು ನಿತ್ಯಮುಕ್ತನೇ ಆಗುತ್ತಾನೆ. ನಿತ್ಯಸೂರಿಗಳು ಶ್ರೀವೈಷ್ಣವಸಿದ್ಧಾಂತದ ತಿರುಳು.

ಶರಣರ ಗತಿಯನ್ನು ಮರಣದಲ್ಲಿ ನೋಡು- ಆದರೆ ಅವಶ್ಯ ನಿಶ್ಚಂಚಿತ್ತ ಅಭ್ಯಾಸ, ವಿಶ್ವಾಸ-ಕಾರಣ ಭಗವಂತ ಸರ್ವಾಂತರ್ಯಾಮಿ, ಸರ್ವಶಕ್ತ ಸರ್ವಜ್ಞ- ನಾರಣ ಎಂದರೂ ಸಕೌ ಅವ್ಯಾಜವಾಗಿ ಕರೆದಿದ್ದರೂ ಪೊರೆಯುವನು ಕಾರಣ-ಭಕ್ತರ ಕಷ್ಟ ತನ್ನದಯ ಕರುಣಾಳು-ಇಷ್ಟಾರ್ಥವನ್ನಿತ್ತು ಸಲಹ ಇತ್ತುದು ಭಕ್ತನಿಗೆ ಸಾಲದೆಂಬ ಕಾತುರತೆಯುಳ್ಳ ಮಹಾಪ್ರಭು- ಉದಾ: ಕಾಡಿನಲ್ಲಿ ಯತಿರಾಜರಿಗೆ ಕಂಚಿದಾರಿ ತೋರಿಸದುದು ಅನಂತ ಸರೋವರ ನಿರ್ಮಿಸಿದಾಗ ಆಳಾಗಿದ್ದುದು.

೬೨

೩. ಶೋರ್ ವಿನಾಱ್ ಪೊರುಳ್ ವೈತ್ತದುಣ್ಡಾಹಿಲ್ ಶೊಲ್ಲುಶೊಲ್ಲೆನ್ಱು ಶುಟ್ರುಮಿರುನ್ದು

ಆರ್ ವಿನವಿಲುಮ್ ವಾಯ್ ತಿಱವಾದೇ ಅನ್ತಕಾಲಮಡೈವದನ್ ಮುನ್ನಮ್

ಮಾರ್ವಮೆನ್ಬದೋರ್ ಕೋಯಿಲಮೈತ್ತು ಮಾದವನೆನ್ನುನ್ ತೆಯ್ ವತ್ತೈ ನಾಟ್ಟಿ

ಆರ್ವ ಮೆನ್ಬದೋರ್ ಪೂವಿಡವಲ್ಲಾರ್ ಕ್ಕು ಅರವದಣ್ಡತ್ತಿಲುಯ್ಯಲುಮಾಮೇ

ಶೋರ್ ವಿನಾಲ್= ಮರೆವಿನಿಂದ, ಪೊರುಳ್= ಬೆಲೆಬಾಳುವ, ವಸ್ತುವನ್ನು, ವೈತ್ತದು= ಇಟ್ಟಿರುವುದು, ಉಣ್ಡು= ನಿಜ, ಆಹಿಲ್=ಆದರೆ, ಶೊಲ್ಲುಶೊಲ್ಲು=ಹೇಳು ಹೇಳು, ಎನ್ಱು=ಎಂದು, ಶುಟ್ರುಮ್= ಸುತ್ತಲೂ, ಇರುನ್ದು=ಇದ್ದುಕೊಂಡು, ಆರ್=ಯಾರು, ವಿನವಿಲುಮ್=ಪ್ರಶ್ನೆ ಮಾಡಿದರೂ, ವಾಯ್=ಬಾಯಿ, ತಿಱವಾದೇ=ತೆರೆಯದಂತೆ, ಅನ್ತಕಾಲಮ್=ಮರಣವನ್ನು, ಅಡೈವದನ್= ಹೊಂದುವುದಕ್ಕೆ, ಮುನ್ನಮ್=ಮುಂಚಿತವಾಗಿಯೇ, ಮಾರ್ ವಮ್= ಹೃದಯ, ಎನ್ಬದು= ಎಂಬ, ಓರ್= ಒಂದು, ಕೋಯಿಲ್= ದೇವಮಂದಿರವನ್ನು, ಅಮೈತ್ತು= ಏರ್ಪಡಿಸಿ, ಮಾದವನ್= ಮಾಧವ, ಎನ್ನುಮ್= ಎಂಬ, ದೈವತ್ತೈ=ದೈವವನ್ನು, ನಾಟ್ಟಿ=ನೆಲೆಗೊಳಿಸಿ, ಆರ್ ವಮ್= ಭಕ್ತಿ, ಎನ್ಬದು=ಎಂಬ, ಓರ್= ಒಂದು, ಪೂ=ಹೂವನ್ನು, ಇಡವಲ್ಲಾರ್ ಕ್ಕೂ= ಸಮರ್ಪಿಸಬಲ್ಲವರಿಗೆ, ಅರವದಂಡತ್ತಿಲ್=-ಯಮದಂಡದಿಂದ, ಉಯ್ಯಲುಮ್= ಬಿಡುಗಡೆ, ಆಮೇ=ಆಗುವುದು ಖಂಡಿತ.

ಮರೆವಿನಿಂದ ಬೆಲೆಬಾಳುವ ವಸ್ತುವನ್ನು ಇಟ್ಟಿರುವುದು ನಿಜವಾದರೆ ಹೇಳು ಹೇಳು ಎಂದು ಸುತ್ತಲೂ ಇದ್ದುಕೊಂಡು ಯಾರು ಪ್ರಶ್ನೆಮಾಡಿದರೂ ಬಾಯಿ ತೆರೆಯದಂತೆ ಮರಣವನ್ನು ಹೊಂದುವುದಕ್ಕೆ ಮುಂಚಿತವಾಗಿಯೇ ಹೃದಯ ಎಂಬ ಒಂದು ದೇವಾಲಯವನ್ನು ಏರ್ಪಡಿಸಿ ಮಾಧವ ಎಂಬ ದೈವವನ್ನು ನೆಲೆಗೊಳಿಸಿ ಭಕ್ತಿ ಎಂಬ ಒಂದು ಹೂವನ್ನು ಸಮರ್ಪಿಸಬಲ್ಲವರಿಗೆ ಯಮದಂಡದಿಂದ ಬಿಡುಗಡೆಯಾಗುವುದು ಖಂಡಿತ.\(೩\)

ಮರಣಕಾಲವು ಸಮೀಪಿಸುತ್ತಿರುವಾಗ ಅದರ ಒಂದು ಚಿಹ್ನೆಯೋ ಎಂಬಂತೆ ಮರೆವು ಮುಸುಕುತ್ತದೆ. ಮರಣಶೆಯ್ಯಯಲ್ಲಿರುವವನಿಗೆ ತನ್ನ ಬೆಲೆಬಾಳುವ ಆಸ್ತಿಯನ್ನು ಎಲ್ಲಿ ಇಟ್ಟಿರುವೆನೆಂದು ಮರೆತು ಹೋಗುತ್ತದೆ. ಅವನ ಬಂಧುವರ್ಗಕ್ಕೆ ಇದನ್ನು ಹೇಗಾದರೂ ಮಾಡಿ ತಿಳಿದುಕೊಳ್ಳಬೇಕೆಂದು ಆಶೆ. ಅವರೆಲ್ಲ ಅವನ ಸುತ್ತ ನಿಂತು “ಹೇಳು ಹೇಳು ನೆನಪಿಗೆ ತಂದುಕೋ” ಎಂದು ಪರಿಪರಿಯಾಗಿ ಪ್ರಶ್ನಿಸುತ್ತಾರೆ. ಯಾರ ಪ್ರಶ್ನೆಗೂ ಅವನು ಉತ್ತರಕೊಡುವ ಸ್ಥಿತಿಯಲ್ಲಿ ಅವನು ಇರುವುದಿಲ್ಲ. ತನಗೆ ಮರೆವು ಬಂದಿದೆಯಲ್ಲಾ. ಅದರಿಂದ ತೊಂದರೆಯಾಯಿತಲ್ಲಾ ಎಂದು ಕೊರಗುತ್ತಾ ಅಸುನೀಗುತ್ತಾನೆ. ಎಷ್ಟೇ ಬೆಲೆಬಾಳುವಂಥಾದ್ದಾಗಿರಲಿ ಬಚ್ಚಿಟ್ಟು ಮರೆತುಹೋದ್ದರಿಂದ ಅದು ತನಗೂ ಇಲ್ಲ, ಉಳಿದವರಿಗೂ ಇಲ್ಲವಾಗುತ್ತದೆ. ಜಗತ್ತಿನಲ್ಲಿ ಹೀಗೆ ನಡೆಯುವುದು ಸಾಮಾನ್ಯ.

ಆದರೆ, ಒಮ್ದು ಬಗೆಯ ಆಸ್ತಿಯನ್ನು ಮಾತ್ರ ನೀನು ಮರಣಕಾಲದಲ್ಲಿ ಮರೆತರೂ ಚಿಂತೆಯಿಲ್ಲ; ಅದು ತಪ್ಪದೆ ನಿನ್ನನ್ನು ರಕ್ಷಿಸುತ್ತದೆ. ಅದೇ ಭಗವಂತನಲ್ಲಿ ನೀನು ಮಾಡಬೇಕಾದ ದೃಢಭಕ್ತಿ ಆೞ್ವಾರರು ಹೇಳುತ್ತಾರೆ; ನಿನಗೆ ಮರೆವು ಬರುವುದಕ್ಕೆ ಮುಂಚಿತವಾಗಿಯೇ ನಿನ್ನ ಹೃದಯವನ್ನು ಶುದ್ಧಪಡಿಸು. ಅದನ್ನು ಒಂದು ಪವಿತ್ರದೇವಾಲಯವನ್ನಾಗಿಸು. ಅದರಲ್ಲಿ “ಮಾಧವ” ಎಂಬ ದೈವವನ್ನು ನೆಲೆಗೊಳಿಸು. ಭಕ್ತಿಯೆಂಬ ಹೂವಿನಿಂದ ಅವನನ್ನು

೬೩

ಒಮ್ಮನದಿಂದ ಆರಾಧಿಸು. ಹೀಗೆ ಮಾಡುತ್ತಲೇ ಬಂದರೆ, ನೀನು ಮರಣಕಾಲ ಸಮೀಪಿಸುವ ಹೊತ್ತಿಗೆ ಬಹುದೊಡ್ಡ ಆಸ್ತಿಯನ್ನು ಕೂಡಿಡುತ್ತೀ. ಅದು ನಿನ್ನನ್ನು ಯಮದಂಡದಿಂದ ರಕ್ಷಿಸುವುದು. ಇದನ್ನು ನಂಬು. ಹಾಗೆಯೇ ಮಾಡು.

ಭಗವಂತನಿಗೆ ಇರುವ ಅನಂತನಾಮಗಳಲ್ಲಿ ಭಕ್ತನಿಗೆ ಯಾವುದು ಬಹಳ ಹಿತವೋ, ಯಾವುದು ಅತ್ಯಂತ ಪ್ರಿಯವೋ ಅದನ್ನು ಅವನ ಹೃದಯದಲ್ಲಿ ನೆಲೆಗೊಳಿಸಿಕೊಳ್ಳಬೇಕು. “ಮಾಧವ” ಎಂದರೆ ಲಕ್ಷ್ಮೀದೇವಿಗೆ ಪತಿಯಾದವನು- ಶ್ರೀಮಹಾವಿಷ್ಣು ವಿಷ್ಣುವಿಗಿರುವ ಅನಂತನಾಮಗಳಲ್ಲಿ ಮಾಧವ ಎಂಬುದು ಒಂದು ಹೆಸರು- ಒಂದು ನಿದರ್ಶನ ಮಾತ್ರ.

೪. ಮೇಲಿ:ಉನ್ದದೋರ್ ವಾಯುಕ್ಕಿಳರ್ ನ್ದು ಮೇಲ್ ಮಿಡಟ್ರಿನೈಯುಳ್ಳೆೞವಾಙ್ಗಿ

ಕಾಲುಙ್ಕೈಯುಮ್ ವಿದಿರ್ ವಿದಿರ್ ತ್ತೇಱಿ ಕಣ್ಣುಱಕ್ಕಮದಾವುದನ್ ಮುನ್ನಮ್

ಮೂಲಮಾಹಿಯ ವೊಟ್ರೈಯೆ ೞುತ್ತೈ ಮೂನ್ಱು ಮಾತ್ತಿರೈಯುಳ್ಳೆೞವಾಙ್ಗಿ

ವೇಲೈವಣ್ಣನೈ ಮೇವುದಿರಾಹಿಲ್ ವಿಣ್ಣಹತ್ತಿನಿಲ್ ಮೇವಲುಮಾಮೇ

ಮೇಲ್= ಮೇಲುಗಡೆಗೆ, ಎೞುನ್ದದು= ಏಳುವುದಾದ, ಓರ್= ಒಂದು, ವಾಯು= ಉಸಿರು, ಕೀಳರ್ ನ್ದು= ಮಿತಿಮೀರಿ ಹೆಚ್ಚಿ ಮೇಲ್ ಮಿಡಟ್ರಿನೈ= ಮೇಲುಕಂಠದ, ಉಳ್= ಒಳಗೆ, ಎೞವಾಙ್ಗಿ= ಗಾಢವಾಗಿ ಎಳೆಯುವಂತಾಗಿ, ಕಾಲುಮ್ ಕೈಯುಮ್= ಕಾಲು ಕೈಗಳು, ವಿದಿರ್ ವಿದಿರ್= ನಡುಗುವುದು, ಏಱಿ=ಹೆಚ್ಚುತ್ತಿರಲು, ಕಣ್ ಉಱಕ್ಕಮ್= ಕಣ್ಣಿನ ನಿದ್ರೆಯಾದ, ಅದು=ಅದು\(ದೀರ್ಘನಿದ್ರೆ\), ಆವುದನ್= ಆಗುವುದಕ್ಕೆ, ಮುನ್ನಮ್=ಮುಂಚೆಯೇ, ಮೂಲಮ್= ಎಲ್ಲಾಕ್ಕು ಮೂಲ, ಆಹಿಯ=ಆಗಿರುವ, ಒಟ್ರೈ ಎೞುತ್ತೈ= ಒಂಟಿಯಾದ ಬರಹ \(ಅಕ್ಷರ\)ವನ್ನು, ಮೂನ್= ಮೂರು, ಮಾತ್ತಿರೈ= ಮಾತ್ರೆಗಳ, ಉಳ್= ಒಳಗೆ, ಎೞ= ಚೆನ್ನಾಗಿ, ವಾಙ್ಗಿ= ಉಸಿರೆಳೆದು\(ಉಚ್ಚರಿಸಿ\), ವೇಲೈ= ಕಡಲಿನ, ವಣ್ಣನೈ= ಬಣ್ಣದವನನ್ನು, ಮೇವುತಿರ್= ಸೇರಿಕೊಳ್ಳುವಿರಿ, ಆಹಿಲ್=ಆದರೆ, ವಿಣ್ ಅಹತ್ತಿನಿಲ್= ಶ್ರೀವೈಕುಮ್ಠದಲ್ಲಿಯೂ, ಮೇವಲುಮ್= ಸೇರುವಿಕೆಯು, ಆಮೇ= ಆಗುವುದು ಖಂಡಿತ.

ಮೇಲಕ್ಕೆ ಎಳೆಯುವ ಉಸಿರಿನಲ್ಲಿ ಒಮ್ದು ಮಿತಿಮೀರಿ ಹೆಚ್ಚಿ. ಮೇಲುಕುತ್ತಿಗೆಯ ಒಳಗಡೆಯಲ್ಲಿ ಬಲವಾಗಿ ಎಳೆಯುವಂತಾಗಿ ಕೈಕಾಲುಗಳಲ್ಲಿ ನಡುಕವು ಏರುತ್ತಾ, ಕಣ್ಣಿಗೆ ದೀರ್ಘ ನಿದ್ದೆಹ್ತ್ತುವುದಕ್ಕೆ ಮುಂಚಿತವಾಗಿಯೇ ಅಕ್ಷರಗಳೀಗೆಲ್ಲಾ \(ಶಬ್ದ\) ಮೂಲವಾದ ಒಂಟಿಶಬ್ದವನ್ನು ಮೂರುಮಾತ್ರೆಗಳ ಕಾಲ ಚೆನ್ನಾಗಿ ಉಸಿರೆಳೆದು \(ಉಚ್ಚರಿಸಿ\)ಕಡಲ್ ವಣ್ಣನನ್ನು ಸೇರಿಕೊಳ್ಳುವಿರಾದರೆ

೬೪

\(ನಿಮಗೆ\)ಶ್ರೀವೈಕುಂಠದಲ್ಲಿಯೂ ಸೇರ್ಪಡೆಯಾಗುವುದು ಖಂಡಿತ. \(೪\)

ಮರಣವು ಸಮೀಪಿಸುತ್ತಿರುವಾಗ ಸಾಮಾನ್ಯವಾದ ಉಸಿರಾಟ ಹೋಗಿ ಮೇಲುಸಿರು ಏದುಸಿರು ಹೆಚ್ಚುವುದು ಕುತ್ತಿಗೆ ಬಿಗಿಯುವುದು ಕೈಕಾಲುಗಳು ಮೈಗಳಲ್ಲಿ ನಡುಕವೇರ್ಪಡುವುದು. ಕಣ್ಣುಮುಚ್ಚಿ ಹೋಗುವುದು. ದೀರ್ಘನಿದ್ದೆಯೆಂಬ ಮರಣವೇ ಮುಸುರಿಕೊಳ್ಳುವುದು. ಹೀಗೆಲ್ಲಾ ಆಗುವುದಕ್ಕೆ ಮುಂಚಿತವಾಗಿಯೇ ಶಬ್ದಗಳಿಗೆಲ್ಲಾ ಆದಿಯಾದ ಪವಿತ್ರವಾದ ಓಂಕಾರವನ್ನು ಮೂರುಮಾತ್ರೆಗಳಷ್ಟು ಕಾಲವೂ ಚೆನ್ನಾಗಿ ಉಸಿರೆಳೆದು ಉಚ್ಚರಿಸುತ್ತಾ ಕಡಲವಣ್ಣನನ್ನು ಆಶ್ರಯಿಸಿ ಅವನೊಡನೆ ಒಂದಾಗುವುದನ್ನು ಕಲಿತರೆ, ಸತತವಾದ ಅದೇ ಅಭ್ಯಾಸದಿಂದ ಹಾಗೆ ನಡಸುತ್ತಲೇ ಮರಣಿಸುವುದರಿಂದ ಅವನಿಗೆ ವೈಕುಂಠವು ಲಭಿಸುವುದು. ಅಲ್ಲಿಯೂ ಭಗವಂತನೊಡನೆ ಅವನು ಸೇರಿಕೊಳ್ಳುವುದರಲ್ಲಿ ಸಂದೇಹವಿಲ್ಲ.

ಓಂಕಾರವನ್ನು ಮೂಲಶಬ್ದ ಎನ್ನುತ್ತಾರೆ. ಮೂರು ಅಕ್ಷರಗಳಿಂದ ಆದದ್ದು ಅದು. ಅ,ಉ.ಮ್- ಇವೇ ಆ ಮೂರು ಅಕ್ಷರಗಳು. ಮೂರು ಹ್ರಸ್ವಾಕ್ಷರಗಳಾದ್ದರಿಂದ ಅವುಗಳನ್ನು ಒಂದೊಂದನ್ನು ಉಚ್ಚರಿಸುವ ಕಾಲಕ್ಕೆ ಮಾತ್ರೆ ಎನ್ನುತ್ತಾರೆ. ಆದ್ದರಿಂದ ಓಂಕಾರವನ್ನು ಉಚ್ಚರಿಸುವುದಕ್ಕೆ ಮೂರುಮಾತ್ರೆಗಳ ಕಾಲ ಬೇಕು.

ಧ್ಯಾನಮಾರ್ಗವನ್ನು ಅನುಸ್ರೈಸುವವರು ಒಂದು ಶುದ್ಧವಾದ ನಿರ್ಜನಪ್ರದೇಶದಲ್ಲಿ ಕುಳಿತು, ಉಸಿರಾಟವನ್ನು ನಿಯಮಿತಗೊಳಿಸಿ, ಓಂಕಾರವನ್ನು ಮನಸ್ಸಿನಲ್ಲಿ ಉಚ್ಚರಿಸುತ್ತಾ ಅದರ್ ದಿವ್ಯನಾದವನ್ನು ಚಿತ್ತವಿಟ್ಟು ಕೇಳುತ್ತಾ, ಮನಸನ್ನು ನಿಶ್ಚಲಗೊಳಿಸುತ್ತಾರೆ. ಜೊತೆಗೆ ಓಂಕಾರದ ಹಿನ್ನೆಯಲ್ಲಿ ಭಗವಂತನ ಮೂರ್ತಿಯೊಂದನ್ನು ನೆಲೆಗೊಳಿಸಿಕೊಂಡು ಚಿಂತನಕ್ಕೆ ಮೊದಲು ಮಾಡೂತ್ತಾರೆ. ಚಿತ್ತೈಕಾಗ್ರತೆಯನ್ನು ಪಡೆಯುವ ಬಗೆಹೀಗೆ. ಈ ಕ್ರಮದಿಂದಲೂ ಭಗವಂತನನ್ನು ಸೇರಬಹುದು. ಆೞ್ವಾರರು ಈ ಮಾರ್ಗವನ್ನು ಇಲ್ಲಿ ಬೋಧಿಸುತ್ತಿದ್ದಾರೆ. ಯಾರಿಗೆ ಯಾವ ಮಾರ್ಗ ಹಿತವೆನಿಸುವುದೋ ಅದನ್ನು ಅನುಸರಿಸುವುದು ಉತ್ತಮ.

೫.. ಮಡಿವೞಿವನ್ದೂ ನೀರ್ ಪುಲನ್ ಶೋರ ವಾಯಿಲಟ್ಟಿಯ ಕಂಜಿಯುಮ್ ಮೀಣ್ಡೇ

ಕಡೈವೞಿವಾರ್ ಕ್ಕಣ್ಡ ಮಡೈಪ್ಪಕ್ಕಣ್ಡುೞಕ್ಕಮದಾವದನ್ ಮುನ್ನಮ್

ತುಡೈವೞಿಯುಮ್ ಮೈನಾಯ್ ಹಳ್ ಕವರಾ ಶೂಲತ್ತಾಲುಮ್ ಪ್ಪಾಯ್ ವದುಮ್ ಶೆಯ್ಯಾರ್

ಇಡೈವೞಿಯಿಲ್ ಈರ್ ಕೂಱೈಯುಮಿೞವೀರ್ ಇರುಡೀಕೇಶನೆನ್ಱೇತ್ತವಲ್ಲೀರೇ

ಮಡಿ= ದುರ್ನಾತದಿಂದ ಕೂಡಿದ, ನೀರ್=ದ್ರವಗಳು, ಪುಲನ್= ಇಂದ್ರಿಯಗಳ, ವೞಿ= ಮೂಲಕ, ವನ್ದು= ಹೊರಕ್ಕೆ ಬಂದು, ಶೋರ= ಸೋರುತ್ತಿರಲು, ವಾಯಿಲ್= ಬಾಯಲ್ಲಿ, ಅಟ್ಟಿಯ= ಹಾಕಿದ\(ಸುರಿದ\), ಕಂಜಿಯುಮ್= ಗಂಜಿಯೂ ಸಹ, ಕಡೈ=

೬೫

ಕಡೆ ಬಾಯಿಯ ಮೂಲಕ, ವೞಿ=ಹೊರಕ್ಕೆ, ವಾರ=ಬರಲು, ಮೀಣ್ಡುಮ್= ಮತ್ತೆ, ಕಣ್ಡಮ್= ಗಂಡಸ್ಥಳವನ್ನು , ಅಡೈಪ್ಪ= ಸೇರಲು, ಕಣ್= ಕಣ್ಣು, ಉಱಕ್ಕಮ್= ಮುಚ್ಚಿ\(ನಿದ್ರಿಸುವ\),ಅದು= ಮರಣವು, ಆವುದನ್=ಆಗುವುದಕ್ಕೆ, ಮುನ್ನಮ್=ಮುಂಚಿತವಾಗಿಯೇ ಇರುಡೀಕೇಶನ್ ಎನ್ಱು= ಹೃಷೀಕೇಶ ಎಂದು, ಏತ್ತವಲ್ಲೀರ್= ಸ್ತುತಿಸಬಲ್ಲವರಾದರೆ, ನಾಯ್ ಗಳ್= ಯಮಲೋಕದ ಕೆನ್ನಾಯಿಗಳೂ, ಉಮ್ಮೈ= ನಿಮ್ಮನ್ನು ,ತುಡೈ= ತೊಡೆಯ, ವೞಿ=ಮಾರ್ಗವ್ಚಾಗಿ, ಕವರಾ= ಕವರುವುದಿಲ್ಲ, ಉಮ್ಮೈ=ನಿಮ್ಮನ್ನು, ಶೂಲತ್ತಾಲ್= ಶೂಲದಿಂದ, ಪಾಯ್ ವದುಮ್= ಚುಚ್ಚುವುದನ್ನು, ಶೆಯ್ಯಾರ್=ಮಾಡರು, ನೀರ್=ನೀರು, ಇಡೈ= ನಡುವಣ, ವೞಿಯಿಲ್= ದಾರಿಯಲ್ಲಿ, ಕೂಱೈವುಮ್= ಬಟ್ಟೆಯನೂ, ಇೞವೀರ್= ಕಳೆದುಕೊಳ್ಳುವುದಿಲ್ಲ.

ದುರ್ನಾತದಿಂದ ಕೂಡಿದ ದ್ರವಗಳು ಇಂದ್ರಿಯಗಳ ಮೂಲಕ ಹೊರಗೆ ಸೋರುವುದಕ್ಕೆ ಮುಂಚೆ, ಹಾಕಿದ ಗಂಜಿಯೂ ಸಹ ಕಡೆ ಬಾಯಿಯಿಂದ ಹೊರಕ್ಕೆ ಬರುವುದಕ್ಕೆ ಮುಂಚೆ ಮತ್ತು ಅದು ಗಂಡಸ್ಥಳದ ಮೇಲೆ ಹರಿಯುವುದಕ್ಕೆ ಮುಂಚೆ ಕಣ್ಣು ಮುಚ್ಚಿ ನಿದ್ರಿಸುವ ಹಾಗೆ ಮರಣವು ಉಂಟಾಗುವುದಕ್ಕೆ ಮುಂಚೆಯೇ ಹೃಷೀಕೇಶಾ ಎಂದು ನೀವು ಸ್ತುತಿಸಬಲ್ಲಿರಾದರೆ, ಯಮಲೋಕದ ಕೆನ್ನಾಯಿಗಳು ನಿಮ್ಮ ತೊದೆಗಳನ್ನು ಕವರುವುದಿಲ್ಲ.\(ಯಮಭಟರು\) ನಿಮ್ಮನ್ನು ಶೂಲಗಳಿಂದ ಚುಚ್ಚುವುದಿಲ್ಲ. ನೀವು ಕಡುದಾರಿಯಲ್ಲೇ ನಿಮ್ಮ ಮೈಬಟ್ಟೆಗಳನ್ನು ಕಳೆದುಕೊಳ್ಳುವುದಿಲ್ಲ.\(೫\)

ಭಗವನ್ನಾಮಸ್ಮರಣೆ ಮಾಡುತ್ತಾ ಮರಣಿಸುವುದಕ್ಕೂ ಹಾಗೆ ಮಾಡದೆಯೇ ಮಡಿಯುವುದಕ್ಕೂ ಇರುವ ವ್ಯತ್ಯಾಸವನ್ನು ಆೞ್ವಾರರು ಇಲ್ಲಿಯ ಒಂದೊಂದು ಪಾಶುರದಕ್ಕಿಯೂ ಚಿತ್ರಿಸಿ ಹೇಳಿದ್ದಾರೆ.

ಮರಣಸಮಯದಲ್ಲಿ ದೇಹದ ಒಂದೊಂದು ಇಂದ್ರಿಯದಿಂದಲೂ ದುರ್ವಾಸನೆಯ ದ್ರವ ಹೊರಬೀಳುವುದು. ಬಾಯೊಳಕ್ಕೆ ಹಾಕಿದ ಗಂಜಿ ದಕ್ಕುವುದಿಲ್ಲ. ಕಡೆ ಬಾಯಿಯ ಮೂಲಕ ಹರಿದುಬರುವುದು. ಮರಣವೆಂಬ ದೀರ್ಘನಿದ್ದೆ ಮನುಷ್ಯನನ್ನು ಆವರಿಸಿಬಿಡುವುದು. ಇವೆಲ್ಲ ಈ ಲೋಕದಲ್ಲಿರುವಾಗ ಅನುಭವಿಸುವ ಇತರರಿಗೆ ಕಾಣುವ ಅವಸ್ಥೆಗಳು. ಯಮಲೋಕಕ್ಕೆ ಮರಣಾನಂತರ ಹೋಗುವ ದಾರಿಯಲ್ಲಿ ಕೆನ್ನಾಯಿಗಳು ಮರಣಿಸಿದವನ ತೊಡೆಯನ್ನು ಕವರಿ ತಿನ್ನುವುವು. ಮೈಮೇಲಿನ ಬಟ್ಟೆ ಇಲ್ಲದಾಗುವುದು. ಯಮಲೋಕದಲ್ಲಂತು ಯಮಭಟರು ಅವನು ಮಾಡಿರುವ ಪಾಪಗಳಿಗಾಗಿ ಅವನನ್ನು ಶೂಲಗಳಿಂದ ಚುಚ್ಚಿ ಯಾತನೆ ಕೊಡುವರು. ಇಲ್ಲವೇ ಶೂಲಕ್ಕೆ ಏರಿಸಿಬಿಡುವರು.

ಇವೆಲ್ಲವನ್ನೂ ತಡೆಯುವುದು ಅವನನ್ನು ರಕ್ಷಿಸುವುದು, ಭಗವನ್ನಾಮಸಂಕೀರ್ತನೆಯೊಂದೇ. ಭಗವನ್ನಾಮಸ್ಮರಣೆಯೊಂದೇ ಮರಣಾ ನಂತರದ ಕಷ್ಟಗಳನ್ನೆಲ್ಲಾ ನಿವಾರಿಸತಕ್ಕದ್ದು. ಎಂದರೆ ಭಗವನ್ನಾಮೋಚ್ಚಾರಣೆಯ ಪಾರಮ್ಯವೇನು ಎಂಬುದನ್ನು ಮನಮುಟ್ಟಿಸುವುದೇ ಆೞ್ವಾರರ ಮುಖ್ಯ ಉದ್ದೇಶ

೬೬

೬. ಅಙ್ಗಮ್ ವಿಟ್ಟವೌಯೈನ್ದುಮಹಟ್ರಿ ಆವಿಮೂಕ್ಕಿನಿಱ್ ಶೋದಿತ್ತಪಿನ್ನೈ

ಶಙ್ಗಮ್ ವಿಟ್ಟವರ್ ಕೈಯೈಮಱಿತ್ತುಪ್ಪೈಯವೈತ್ತಲೈ ಶಾಯ್ ಪ್ಪದನ್ ಮುನ್ನಮ್

ವಙ್ಗಮ್ ವಿಟ್ಟುಲವುಮ್ ಕಡಱ್ ಪ್ಪಳ್ಳಿಮಾಯನೈ ಮದುಶೂದನೈಮಾರ್ಬಿಲ್

ತಙ್ಗವಿಟ್ಟುವೈತ್ತು ಆವದೋರ್ ಕರುಮಮ್ ಶಾದಿಪ್ಪಾರ್ ಕ್ಕೆನ್ಱುಮ್ ಶಾದಿಕ್ಕಲಾಮೇ

ಅಙ್ಗಮ್= ದೇಹವನ್ನು, ವಿಟ್ಟು= ಬಿಟ್ಟು, ಅವೈ=ಅವು\(ಪ್ರಾಣಗಳು\), ಐನ್ದುಮ್= ಐದೂ, ಅಹಟ್ರಿ= ಬಿಟ್ಟುಬಿಡಲು, ಆವಿ= ಉಸಿರು, ಮೂಕ್ಕಿನಿಲ್=ಮೂಗಿನಲ್ಲಿ, ಶೋದಿತ್ತ= ಪರೀಕ್ಷಿಸಿದ, ಪಿನ್ನೈ=ಬಳಿಕ, ಶಙ್ಗಮ್=ಅಭಿಮಾನವನ್ನು, ವಿಟ್ಟು=ಬಿಟ್ಟು, ಅವರ್= ಸುತ್ತಲೂ ಇರುವ ಅವರು ಕೈಯೈ=ಕೈಗಳನ್ನು ಮಱುತ್ತು= ಮಡಿಸಿ, ಪೈಯವೈತ್ತು=ಮಲಗಿಸಿ, ಅಲೈ=ಅತ್ತ ಇತ್ತ ಅಲ್ಲಾಡುತ್ತಾ, ಶಾಯ್ ಪ್ಪದನ್= ಸಾಗುಹಾಕುವ, ಮುನ್ನಮ್=ಮುಂಚೆ ವಙ್ಗಮ್= ನಾವೆಯು, ವಿಟ್ಟು=\(ನೆಲವನ್ನು\)ಬಿಟ್ಟು, ಉಲವುಮ್= \(ಸ್ವಚ್ಛಂದವಾಗಿ\) ಅಲೆದಾಡುವ , ಕಡಲ್=ಕಡಲಿನಲ್ಲಿ ಪಳ್ಳಿ= ವಾಸಿಸುವವನಾದ, ಮಾಯನೈ= ವಿಸ್ಮಯಕಾರಿಯನ್ನು, ಮದುಸೂದನೈ=ಮಧುಸೂದನನ್ನು, ಮಾರ್ಪಿಲ್= ಹೄದಯದಲ್ಲಿ, ತಙ್ಗವಿಟ್ಟು=ಇರಗೊಳಿಸಿ, ವೈತ್ತು= ನೆಲೆಗೊಳಿಸಿ, ಆವದು= ಯಾವುದಾದರೂ, ಓರ್= ಒಂದು, ಕರುಮಮ್=ಕಾರ್ಯವನ್ನು, ಶಾದಿಪ್ಪಾರ್ ಕ್ಕೂ= ಸಾಧಿಸುವವರೆಗೆ, ಎನ್ಱುಮ್= ಎಂದೆಂದಿಗೂ , ಶಾದಿಕ್ಕಲಾಮೇ= ಸಾಧಿಸಲು ಸಾಧ್ಯವಾಗುವುದು.

ಪಂಚಪ್ರಾಣಗಳೂ ದೇಹವನ್ನು ಬಿಡಲು, ಸುತ್ತಲೂ ಇರುವವರು ಮೂಗಿನಲ್ಲಿ ಉಸಿರನ್ನು ಪರೀಕ್ಷಿಸಿದ ಬಳಿಕ ಅಭಿಮಾನವನ್ನು ಬಿಟ್ಟು ಕೈಗಳನ್ನು ಮಡಿಸಿ ಮಲಗಿಸಿ ಇತ್ತ ಅತ್ತ ಅಲ್ಲಾಡೂತ್ತಾ ಸಾಗುಹಾಕುವ ಮುಂಚೆಯೇ ನೆಲವನ್ನುಬಿಟ್ಟುನಾವೆಯು ಸ್ವಚ್ಛಂದವಾಗಿ ಅಲೆದಾಡುವ ಕಡಲಿನಲ್ಲಿ ವಾಸಿಸುವವನಾದ ವಿಸ್ಮಯಕಾರಿಯನ್ನು ಮಧುಸೂದನನನ್ನು ಹೄದಯದಲ್ಲಿ ಬರಮಾಡಿಕೊಂಡು ನೆಲೆಗೊಳಿಸಿ ಯಾವುದಾದರೂ ಒಂದು ಕಾರ್ಯವನ್ನು ಸಾಧಿಸುವವರಿಗೆ ಅದು ಎಂದೆಂದಿಗೂ ಸಾಧ್ಯವಾಗುತ್ತದೆ.\(೬\)

“ಪಂಚಪ್ರಾಣಗಳು” ಐದು ವಾಯುಗಳು. “ಪ್ರಾಣ”ವೆಂಬುದು ದೇಹದಕ್ಕು ವಾಯುವಿನ ರೂಪದಲ್ಲಿ ಇರುತ್ತವೆ. ವಾಯು ಕಣ್ಣಿಗೆ ಕಾಣಿಸದೆಯೇ ಶರೀರದಲ್ಲಿದ್ದುಕೊಂಡು ಕೆಲಸ ನಡಸುತ್ತಿರುತ್ತದೆ. ಪಂಚವಾಯುಗಳು ಹಾರಿಹೋಗುವುದೂ ಕಣ್ಣಿಗೆ ಕಾಣಿಸದಂತೆಯೇ.

ಪಂಚಪ್ರಾಣ ವಾಯುಗಳನ್ನು-ಪ್ರಾಣ,ಅಪಾನ, ಉದಾನ, ಸಮಾನ, ವ್ಯಾನ ಎನ್ನುತ್ತಾರೆ. ಹೄದಯದಲ್ಲಿರುವುದು ಪ್ರಾಣವಾಯು, ಗುದಸ್ಥಾನದಲ್ಲಿ ಅಪಾನವಾಯು,

೬೭

ನಾಭಿಯಲ್ಲಿ ಸಮಾನವಾಯು, ಕಂಠದಲ್ಲಿ ಉದಾನವಾಯು, ಶರೀರವನ್ನೆಲ್ಲಾ ವ್ಯಾನವಾಯು ವ್ಯಾಪಿಸ್ರುವುದು. ಮರಣಕಾಲದಲ್ಲಿ ಒಂದೊಂದಾಗಿ ಈ ವಾಯುಗಳು ಕಂಟ್ಃಅಪ್ರದೆಶಕ್ಕೆ ಬಂದು ಅಲ್ಲಿಂದ ಹೊರಬೀಳುತ್ತದೆ. ಅವು ಯಾವ ಕ್ಷಣದಲ್ಲಿ ಹಾರಿ ಹೋಗುತ್ತವೆ ಎಂಬುದು ಸುಲಭವಾಗಿ ತಿಳಿಯುವುದಿಲ್ಲ. ಆದ್ದರಿಂದಲೇ ಜನ ರೋಗಿಯಲ್ಲಿ ಉಸಿರಿದೆಯೋ ಇಲ್ಲವೇ ಎಂದು ಅವನ ಮೂಗಿನ ಬಳಿ ಪರೀಕ್ಷಿಸುತ್ತಾರೆ. ಅಲ್ಲಿ ಉಸಿರಾಡುತ್ತಿಲ್ಲ ಎಂದು ನಿರ್ಧಾರಕ್ಕೆ ಬಂದ ಕೂಡಲೇ ಅದುವರೆಗೆ ಅವನು ಬದುಕಿರುವವರೆಗೆ ಅವನಲ್ಲಿ ತೋರುತ್ತಿದ್ದ ಅವರ ಅಭಿಮಾನವೆಲ್ಲಾ ಮಾಯವಾಗುತ್ತದೆ., ಕೂಡಲೇ “ಅವನು” ಎಂಬುದು ಹೋಗಿ “ಅದು” ಆಗಿಬಿಡುತ್ತದೆ. ಪ್ರಾಣವಿಲ್ಲದ ಅದು “ಹೆಣ”-ಬರಿಯ ಶರೀರ ಮಾತ್ರ. ಹೊರಕ್ಕೆ ಹಾಕುವಂಥಾದ್ದು, ನಾಶಪಡಿಸುವಂಥಾದ್ದು. ಅದರ ಕೈಕಾಲುಗಳನ್ನುಮಡಿಸಿ ಚಟ್ಟದಲ್ಲಿಟ್ಟು ಅಲ್ಲಾಡೂತ್ತಾ ರುದ್ರಭೂಮಿಗೆ ಸಾಗಿಸಿ ಬಿಡುತ್ತಾರೆ. ಹೀಗೆ ನೆಲವನ್ನು ಬಿಟ್ಟ ನಾವೆ ಪಾರವಿಲ್ಲದೆ ಸಾಗರದಲ್ಲಿ ದಿಕ್ಕುಕಾಣದೆ ಅಲೆದಾಡುವಂತೆ ಆಗುವುದು ಆ ಸತ್ತವನ ಸ್ಥಿತಿ.

ಮರಣಕಾಲಕ್ಕೆ ಮುಂಚೆಯೇ, ಅವನು ಎಲ್ಲ ಬಗೆಯಲ್ಲೂ ಆರೋಗ್ಯವಂತನಾಗಿರುವಾಗಲೇ, ಜಾಗ್ರತನಾಗಿ ತನ್ನ ಹೄದಯಮಂದಿರದಲ್ಲಿ ಮಧುಸೂದನನ್ನು ಬರಮಾಡಿಕೊಂಡು ಅವನನ್ನು ಅಲ್ಲಿಯೇ ನೆಲೆಗೊಳಿಸಬೇಕು. ಅಂಥವನು ಯಾವ ಕಾರ್ಯವನ್ನು ಸಾಧಿಸಬೇಕೆಂದು ಬಗೆದರೂ ಅದನ್ನು ತಪ್ಪದೇ ಸಾಧಿಸಿಬಿಡಬಲ್ಲ. ಅದು ಅವನಲ್ಲಿರುವ ಭಗವಂತನ ಕೃಪಾಪ್ರಸಾದ, ಗತಿಸಿದ ಮೇಲಂತೂ ಅವನಿಗೆ ಸದ್ಗತಿ ತಪ್ಪುವುದೇ ಇಲ್ಲ.

೭. ತೆನ್ನವನ್ ಱಮರ್ ಶೆಪ್ಪಮಿಲಾದಾರ್ ಶೇವತಕ್ಕೂವಾರ್ ಪೋಲಪ್ಪುಹುನ್ದು

ಪಿನ್ನುಮ್ ವನ್ ಕಯಿಟ್ರಾಱ್ ಪಿಣೀತ್ತೆಟ್ರಿಪ್ಪಿನ್ ಮುನ್ನಾಹವಿೞುಪ್ಪದನ್ ಮುನ್ನಮ್

ಇನ್ನವ ನಿನೈಯಾನೆನ್ಱು ಶೊಲ್ಲಿಯೆಣ್ಣಿಯುಳ್ಳತ್ತಿರುಳಱ ನೋಕ್ಕಿ

ಮನ್ನವನ್ ಮದುಶೂದನನೆನ್ ಬಾರ್ ವಾನಹತ್ತು ಮನ್ಱಾಡಿಹಳ್ ತಾಮೇ

ತೆನ್ನವನ್ ತಮರ್= ಯಮದೂತರು, ಶೆಪ್ಪಮ್=ಸಮಭಾವ, ಇಲಾದಾರ್=ಇಲ್ಲದವರು, ಶೇ= ಎತ್ತುಗಳನ್ನು, ಅತಕ್ಕುವಾರ್= ಅದಟಿವವರ\(ಬೆದರಿಸುವವರ\), ಪೋಲ=ಹಾಗೆ, ಫನ್ದು= ಬಂದು ಹೊಕ್ಕೂ, ಪಿನ್ನುಮ್=ಒಡನೆಯೇ, ವಲ್=ಬಲವಾದ, ಕಯಿಟ್ರಾಲ್= ಹಗ್ಗದಿಂದ, ಪಿಣಿತ್ತು= ಕಟ್ಟಿ, ಎಟ್ರಿ=ಒದೆದು, ಪಿನ್ ಮುನ್ ಆಹ= ಹಿಂದುಮುಡಾಗಿ, ಇೞುಪ್ಪದನ್= ಎಳೆಯುವುದಕ್ಕೆ, ಮುನ್ನಮ್= ಮುಂಚೆಯೇ, ಇನ್= ಹಿತವಾದ, ಅವನ್= ಅವನು, ಇನೈಯಾನ್= ನಾಶವಾಗುವವನಲ್ಲ\(ದುಃಖಿಸುವವನಲ್ಲ\), ಎನ್ಱು= ಎಂದು, ಶೊಲ್ಲಿ=\(ಬಾಯಿಂದ\) ಹೇಳಿ, ಎಣ್ಣಿ= \(ಮನದಲ್ಲಿ\)ಭಾವಿಸಿ, ಉಳ್ಳತ್ತು=ಅಂತರಂಗದ,

೬೮

ಇರುಳ್= ಕತ್ತಲೆಯನ್ನು ಅಱ= ಪೂರ್ತಿಯಾಗಿ, ನೋಕ್ಕಿ=ಗಮನಿಸಿ \(ನೋಡಿ\), ಮನ್ ಅವನ್= ಅವನು ಹಿರಿಎಯುಳ್ಳವನು, ಮದುಶೂದನನ್= ಮಧುಸೂದನನು, ಎನ್ ಬಾರ್= ಎನ್ನುತ್ತಾರೆ, ವಾನ್ ಅಹತ್ತು= ಮೈಕುಂಠದ, ಮನ್ಱಾಡಿಹಳ್ ತಾಮೇ=ನಿತ್ಯವಾಸಿಗಳೇ.

ಯಮದೂತರು ಸಮಭಾವವಿಲ್ಲದವರು. ಎತ್ತುಗಳನ್ನು ಅದಟುವವರ ಹಾಗೆ ಬಲವಾದ ಹಗ್ಗದಿಂದ ಬಿಗಿದು, ಒದೆಯುತ್ತಾ, ಹಿಂದುಮುಂದಾಗಿ ಎಳೆಯುವುದಕ್ಕೆ ಮುಂಚೆಯೇ, ವೈಕುಂಟ್ಃಅದ ನಿತ್ಯವಾಸಿಗಳು ಇವನು ಹಿತಕಾರಿ, ನಾಶವಾಗುವವನಲ್ಲ, ಎಂದು ಬಾಯಿಂದ ಹೇಳಿ, ಮನದಲ್ಲಿ ಭಾವಿಸಿ ಅಂತರಂಗದ ಕತ್ತಲೆಯನ್ನು ಪೂರ್ತಿಯಾಗಿ ಗಮನಿಸಿನೋಡಿ, ಇವನು ಹಿರಿಮೆಯುಳ್ಳವನು , “ಮಧುಸೂದನ”ಎನ್ನುವವನು ಎನ್ನುತ್ತಾರೆ.\(೭\)

ಭಗವನ್ನಾಮೋಚ್ಚಾರಣೆ ಸದಾ ನಡೆಯುತ್ತಿರಬೇಕು. ಕಡೆಯ ಪಕ್ಷದಲ್ಲಿ ಗತಿಸುವುದಕ್ಕೆ ಮುಂಚಿತವಾಗಿ ಆದರೂ ಅದು ನಡೆಯುತ್ತಿದ್ದರೆ ಅವನಿಗೆ ಯಮದೂತರ ಕ್ರೌರ್ಯವಾಗಲಿ ಅವರ ಪಾಶದ ಬಿಗಿತವಾಗಲಿ, ಹಿಂದುಮುಂದಾಗಿ ಅವರ ಸೆಳೆತವಾಗಲಿ ಇಲ್ಲದಾಗುತ್ತದೆ. ವೈಕುಂಠವಾಸಿಗಳು ಅವನನ್ನು ತಮ್ಮೊಡನೆ ಅಮರನಾಗಿರಲು ಯೋಗ್ಯನೆಂದು ಆದರದಿಂದ ಬರಮಾಡಿಕೊಳ್ಳುತ್ತಾರೆ ಎನ್ನುತ್ತಾರೆ, ಆೞ್ವಾರರು.

೮. ಕೂಡಿಕ್ಕೂಡಿಯುಟ್ರಾರ್ ಹಳಿರುನ್ದು ಕುಟ್ರಮ್ ನಿಱಾಕ್ಕನಟ್ರಙ್ಗಳ್ ಪಱೈನ್ದು

ಪಾಡಿಪ್ಪಾಡಿಯೋರ್ ಪಾಡೈಯಿಲಿಟ್ಟು ನರಿಪ್ಪಡೈಕ್ಕೊರು ಪಾಹುಡಮ್ ಪೋಲೇ

ಕೋಡಿ ಮೂಡಿಯೆಡುಪ್ಪದನ್ ಮುನ್ನಮ್ ಕಾತ್ತವಮುಡೈಕ್ಕೋವಿನ್ದನೋಡು

ಕೂಡಿಯಾಡಿಯವುಳ್ಳತ್ತರಾನಾಲ್ ಕುಱಿಪ್ಪಿಡಙ್ಗಾಡನ್ದುಯ್ಯಲುಮಾಮೇ

ಕೂಡಿಕೂಡಿ= ಬಂದು ಬಂದು ಸೇರಿಕೊಂಡು, ಉಟ್ರಾರ್ ಹಳ್= ಬಂಧುವರ್ಗದವರು, ಇರುನ್ದು=ಅವನ ಸುತ್ತಲೂ ಇದ್ದುಕೊಂಡು, ಕುಟ್ರಮ್= ಪಾಪಕಾರ್ಯಗಳನ್ನು, ನಿಱಾಕ್ಕ=ಉಳಿಸಿಕೊಂಡು, ನಟ್ರಙ್ಗಳ್= ನಲ್ಕಾರ್ಯಗಳನ್ನು, ಪಱೈನ್ದು= ಹೊಗಳಿ ಹೇಳಿ, ಪಾಡಿಪಾಡಿ= ಅವುಗಳನ್ನೇ ಮೇಲಿಂದ ಮೇಲೆ ಹಾಡುತ್ತಾ, ಓರ್=ಒಂದು, ಪಾಡೈಯಿಲ್= ಅಂಗತ್ತನಾಗಿ, ಇಟ್ಟು= ಮಲಗಿಸಿ, ನರಿಪ್ಪಡೈಕ್ಕೂ=ನರಿಗಳ ಕೂಟಕ್ಕೆ, ಒರು=ಒಂದು, ಪಾಕುಡಮ್= ಮಧುರವಸ್ತುವನ್ನು ಭಾಗವಾಗಿ ಕೊಡುವಮ್ ಪೋಲೇ= ಹಾಗೆ, ಕೋಡಿ= ಬಟ್ಟೆಯನ್ನು, ಮೂಡಿ=ಪೂರ್ತಿಯಾಗಿ ಮುಸುಕಿಟ್ಟು, ಎಡುಪ್ಪದನ್= ಎತ್ತುವ, ಮುನ್ನಮ್= ಮುಂಚೆಯೇ, ಕೌತ್ತವಮ್= ಕೌಸ್ತುಭಮಣಿಯನ್ನು, ಉಡೈ=ಧರಿಸಿರುವ, ಕೋವಿನ್ದನೋಡು= ಗೋವಿಂದನೊಡನೆ, ಕೂಡಿ=ಸೇರಿ, ಆಡಿಯ= ಆಡತಕ್ಕ, ಉಳ್ಳತ್ತರ್= ಮನಸ್ಸುಳ್ಳವರು, ಆನಾಲ್= ಆದರೆ, ಕುಱಿಪ್ಪು= ಗೊತ್ತಾದ,, ಇಡಮ್= ಸ್ಥಳವನ್ನು, ಕಡನ್ದು= ದಾಟಿ, ಉಯ್ಯಲುಮ್= ಉದ್ಧಾರವು, ಆಮೇ= ಆಗುವುದೇ ನಿಜ.

೬೯

\(ಮರಣ ಹೊಂದಿದ ಮೇಲೆ\) ಬಂಧುವರ್ಗದವರು ಬಂದುಬಂದು ಸೇರಿಕೊಂಡು ಸುತ್ತಲೂ ಇದ್ದುಕೊಂಡು ಅವನ ಪಾಪಕಾರ್ಯಗಳನ್ನು ಮುಚ್ಚಿಟ್ಟು ನಲ್ಕಾರ್ಯಗಳನ್ನು ಮಾತ್ರವೇ ಹೊಗಳಿ ಹೇಳಿ, ಅವುಗಳನ್ನೇ ಮೇಲೆಮೇಲೆ ಹಾಡುತ್ತಾ \(ಶವವನ್ನು\)ಅಂಗತ್ತನಾಗಿ ಮಲಗಿಸಿ ನರಿಗಳ ಕೂಟಕ್ಕೆ ಮಧುರವಸ್ತುವನ್ನು ಭಾಗವಾಗಿ ಕೊಡುವ ಹಾಗೆ ಅದಕ್ಕೆ ಬಟ್ಟೆಯನ್ನು ಪೂರ್ತಿಯಾಗಿ ಮುಸುಕಿಟ್ಟು ಅದನ್ನು ಎತ್ತಿಕೊಂಡು ಹೋಗುವುದಕ್ಕೆ ಮುಂಚೆಯೇ ಕೌಸ್ತುಭಮಣಿಯನ್ನು ಧರಿಸಿರುವ ಗೋವಿಂದನೊಡನೆ ಕೂಡಿ ಆಡತಕ್ಕ ಮನವುಳ್ಳವರಾದರೆ, ಗೊತ್ತಾದ ಸ್ಥಳವನ್ನು ದಾಟಿ ಅವರು ಉದ್ಧಾರ ಹೊಂದುವುದು ನಿಶ್ಚಯ.\(೮\)

ಈ ಪಾಶುರದಲ್ಲಿ ಗತಿಸಿದವನನ್ನು ಈ ಲೋಕದಿಂದ “ಗೊತ್ತಾದ ಸ್ಥಳ”ವೆನ್ನಿಸುವ ಯಮಸದನಕ್ಕೆ ಕಳುಹಿಸುವ ಪರಿಯನ್ನು ತಿಳಿಸುತ್ತಾರೆ. ಒಬ್ಬನು ಗತಿಸಿದರೆ ಅವನು ಬಂಧುಬಳಗದವರೆಲ್ಲ ಬಂದುಬಂದು ಸೇರಿಕೊಳ್ಳುತ್ತಾರೆ. ಅವನು ಬದುಕಿದ್ದಾಗ ಮಾಡಿದ್ದ ಪಾಪಕಾರ್ಯಗಳನ್ನೆಲ್ಲಾ ಮುಚ್ಚಿಟ್ಟು, ಒಳ್ಳೆಯವನ್ನು ಮಾತ್ರವೇಮೇಲಿಂದ ಮೇಲೆ ಹೇಳುತ್ತಾ, ಹೊಗಳುತ್ತಾ, ಹಾಡುತ್ತಾ, ಸ್ವಲ್ಪಕಾಲಕಳೆಯುತ್ತಾರೆ. ಶವವನ್ನು ಅಂಗತ್ತನಾಗಿ ಒಂದು ಕಡೆ ಮಲಗಿಸಿರುತ್ತಾರೆ. ಅನಂತರ ಅದನ್ನು ಬಟ್ಟೆಯಿಂದ ಮುಸುಕಿಟ್ಟು ಅದನ್ನು ಸುಡುಗಾಡಿಗೆ ಎತ್ತಿಕೊಂಡು ಹೋಗಿಬಿಡುತ್ತಾರೆ. ಸುಡುಗಾಡಿನಲ್ಲಿ ಸುಡುವುದೋ ಹೂಳುವುದೋ ಇತ್ಯಾದಿಗಳನ್ನು ಮಾಡುವುದು. “ಗೊತ್ತಾದ ಸ್ಥಳಕ್ಕೆ” ಕಳುಹಿಸಿಕೊಡುವುದೆಂಬಂತೆ”.

ಯಮಸದನವನ್ನು ಸೇರದಂತೆ ದಾಟಿಸತಕ್ಕ ಒಂದೇ ಉಪಾಯ. ಭಗವಂತನನ್ನು ಭಜಿಸುವುದವನ್ನು ಅಭ್ಯಾಸಮಾಡಿಕೊಂಡು ಬರುವುದು ಮತ್ತು ಭಗವಂತನ ನಾಮಸ್ಮರಣೆಯೊಂದಿಗೆ ಮರಣಿಸುವುದು. ಇದೇ ಜೀವನನ್ನು ಉದ್ಧರಿಸುವುದು; ಅಮರನನ್ನಾಗಿಸುವುದು.

೯.ವಾಯೊರುಪಕ್ಕಮ್ ವಾಙ್ಗಿವಲಿಪ್ಪ ವಾರ್ ನ್ದ ನೀರ್ ಕ್ಕೂೞಿಕ್ಕಣ್ ಹಳ್ ಮಿೞಟ್ರ

ತಾಯೊರುಪಕ್ಕನ್ತನ್ ದೈಯೊರು ಪಕ್ಕನ್ತಾರಮು ಮೊರುಪಕ್ಕಮಲಟ್ರ

ತೀಯೊರುಪಕ್ಕಂ ಶೇರ್ವದನ್ ಮುನ್ನಮ್ ಶೆಙ್ಗಾಣ್ ಮಾಲೊಡುಂಜಕ್ಕಾಚ್ಚುಟ್ರಮಾಯ್

ಒರುಪಕ್ಕಮ್ ನಿಱ್ಕ ವಲ್ಲಾರುಕ್ಕೂ ಅರವದಣ್ಡತ್ತಿಲುಯ್ಯಲುಮಾಮೇ

ವಾಯ್= ಬಾಯಿ, ಒರುಪಕ್ಕಮ್= ಒಂದು ಕಡೆಗೆ, ವಾಙ್ಗಿ= ಎಳೆದುಕೊಂಡು, ವಲಿಪ್ಪ= ನೋವನ್ನುಂಟುಮಾಡುತ್ತಿರಲು, ವಾರ್ ನ್ದ= ಹರಿಯುವ, ನೀರ್= ನೀರುಳ್ಳ, ಕುೞಿಕ್ಕಣ್ ಹಳ್= ಗುಳಿಬಿದ್ದಿರುವ ಕಣ್ಣುಗಳು, ಮಿೞಟ್ರ= ಪಿಸುಗುಟ್ಟುತ್ತಿರಲು, ಶಾಯ್=ಶಾಯಿ, ಒರುಪಕ್ಕಮ್= ಒಂದುಕಡೆಯಲ್ಲಿ, ತನ್ದೈ ಒರುಪಕ್ಕಮ್=ಇನ್ನೊಂದು ಕಡೆ ತಂದೆಯೂ, ತಾರಮ್ ಒರುಪಕ್ಕಮ್= ಹೆಂಡತಿ ಮತ್ತೊಂದು ಕಡೆಯೂ, ಅಲಟ್ರ=ಗೋಳಾಡುತ್ತಿರಲು, ತೀ=ಬೆಂಕಿಯ\(ಜ್ವಾಲೆಯು\), ಒರುಪಕ್ಕಮ್=ಒಂದು ಕಡೆಯೂ

೭೦

ಶೇರ್ ವದನ್= ಅವನ ದೇಹವನ್ನು, ತಾಕುವುದಕ್ಕೆ, ಮುನ್ನಮ್= ಮುಂಚೆಯೇ. ಶೆಮ್ ಕಣ್= ಕೆಂದಾವರೆ ಎಸಳಿನಂತೆ ಸುಂದರವಾದ ಕಣ್ಣುಗಳುಳ್ಳ, ಮೂಲ್ ಒಡುಂ= ಸ್ವಾಮಿಯೊಡನೆ, ಚಿಕ್ಕನ= ದೃಢವಾಗಿ, ಶುಟ್ರಮಾಯ್= ಸುತ್ತಲ್ಪಟ್ಟು, ಒರುಪಕ್ಕಮ್=ಒಂದು ಕಡೆಯಲ್ಲಿ, ನಿಱ್ ಕವಲ್ಲಾರುಕ್ಕೂ= ನಿಲ್ಲಬಲ್ಲವರಿಗೆ, ಅರವದಣ್ಡತ್ತಿಲ್= ಯಮದಂಡದಿಂದ, ಉಯ್ಯಲುಮ್= ಉದ್ಧಾರ, ಆಮೇ= ಆಗುವುದು ಖಂಡಿತ.

ಬಾಯಿ ಒಂದು ಕಡೆಗೆ ಎಳೆದುಕೊಂಡು ಹೋಗಿ ನೋವನ್ನುಂಟುಮಾಡುತ್ತಾ ಇರಲು, ಗುಳಿಬಿದ್ದಿರುವ ಕಣ್ಣುಗಳಿಂದ ನೀರು ಹರಿಯುತ್ತಾ ಪಿಸುಗುಟ್ಟುತ್ತಿರಲು, ಒಂದು ಕಡೆಯಲ್ಲಿ ತಾಯಿಯೂ, ಒಂದು ಕಡೆ ತಂದೆಯೂ, ಒಂದು ಕಡೆ ಹೆಂಡತಿಯೂ ಗೋಳಿಡುತ್ತಿರಲು, ಬೆಂಕಿಯಜ್ವಾಲೆಯು ಮತ್ತೊಂದು ಕಡೆ ಅವನ ದೇಹವನ್ನು ತಾಕುವುದಕ್ಕೆ ಮುಂಚೆಯೇ, ಕೆಂದಾವರೆ ಎಸಳಿನಂತೆ ಸುಂದರವಾದ ಕಣ್ಣುಗಳುಳ್ಳ ಸ್ವಾಮಿಯೊಡನೆ ದೃಢವಾಗಿ ಆಲಿಂಗಿಸಲ್ಪಟ್ಟು ಒಂದು ಕಡೆಯಲ್ಲಿ ನಿಲ್ಲಬಲ್ಲವರಿಗೆ ಯಮದಂಡದಿಂದ ಉದ್ಧಾರವಾಗುವುದು ಖಂಡಿತ.\(೯\)

ಎರಡು ಬಗೆಯ ಸಂಕಟಗಳು ಮರಣ ಶಯ್ಯೆಯಲ್ಲಿರುವವನನ್ನು ಬಾಧಿಸುತ್ತದೆ. ಒಂದು ರೋಗ, ಇನ್ನೊಂದು ಅಗಲಿಕೆಯ ದುಃಖ. ರೋಗ ಉಲ್ಬಣಿಸಿ ಹತೋಟಿಗೆ ಮೀರುತ್ತದೆ. ಬಾಯಿಯನ್ನು ಒಂದುಕಡೆಗೆ ಎಳೆದುಬಿಡುತ್ತದೆ. ಮಾತು ನಿಂತುಹೋಗುತ್ತದೆ. ಕಣ್ಣುಗಳು ಗುಳಿಬಿದ್ದಿರುತ್ತವೆ. ಅಗಲಿಕೆಯ ಸಂಕಟ ಉಮ್ಮಳೀಸುತ್ತದೆ. ಕಣ್ಣುಗಳಿಂದ ನೀರುಧಾರಾಕಾರವಾಗಿ ಹರಿಯುತ್ತದೆ. ಜೊತೆಗೆ ತಾಯಿ,ತಂದೆ, ಮಡದಿ ಸುತ್ತ ನಿಂತು ಗೋಳಿಡುವುದು, ಅವನ ಕಣ್ಣಮುಂದೆ ನಡೆಯುತ್ತಿರುತ್ತದೆ. ಒಂದೊಂದೂ ಅವನ ಸಂಕಟವನ್ನು ಹೆಚ್ಚಿಸುವಂಥಾದ್ದೇ. ಭೂಮಿಗೆ ಸಂಬಂಧಿಸಿದ ಸಂಕಟಗಳನ್ನೆಲ್ಲಾ ನಿವಾರಿಸುವುದು ಬೆಂಕಿ. ಅವನ ದೇಹವನ್ನು ಅದು ಆವರಿಸಿ ಅದನ್ನು ಭಸ್ಮ ಮಾಡಿಬಿಡುತ್ತದೆ. ಆೞ್ವಾರರು ಹೇಳುತ್ತಾರೆ-ಈ ಸಂಕಟಗಳಿಂದ ಮನುಷ್ಯನನ್ನು ರಕ್ಷಿಸುವ ಒಂದೇ ಒಂದು ಉಪಾಯವಿದೆ. ಸುಂದರನೂ ಆಕರ್ಷಕನೂ ವಿಸ್ಮಯಕಾರಿಯೂ ಆದ ಭಗವಂತನನ್ನು ಅನನ್ಯವಾಗಿ ನಂಬಿ ಅವನ ಪಾದಗಳನ್ನು ಭದ್ರವಾಗಿ ಆಶ್ರಯಿಸುವುದೇ. ಇದರಿಂದ ಮರಣಾನಂತರ ಒದಗುವ ಯಮದಂಡದ ಸಂಕಟಗಳಿಂದಲೂ ಬಿಡುಗಡೆಯಾಗುವುದು. ಅವನು ಉದ್ಧಾರವಾಗಿ ಅಮರನಾಗುವನು.

೧೦.ಶತ್ತು ಪೋವದೋರ್ ಪೋದು ನಿನೈನ್ದು ಶೆಯ್ಯುಮ್ ಶೆಯ್ ಹೈಹಳ್ ತೇವಪಿರಾನ್ ಮೇಲ್

ಪತ್ತರಾಯಿಱನ್ದಾರ್ ಪೆಱುಮ್ ಪೇಟ್ರೈಪ್ಪಾೞಿತ್ತೋಳ್ ವಿಟ್ಟುಚಿತ್ತನ್ ಪುತ್ತೂರ್ ಕ್ಕೋನ್

ಚಿತ್ತಮ್ ನನ್ ಕೊರುಙ್ಗಿತ್ತಿರುಮಾಲೈ ಚ್ಚೆಯ್ ದ ಮಾಲೈಯಿವೈ ಪತ್ತುಮ್ ವಲ್ಲಾರ್

ಚಿತ್ತಮ್ ನನ್ ಕೊರುಙ್ಗಿತ್ತಿರುಮಾಲ್ ಮೇಲ್ ಶೆನ್ಱ ಶಿನ್ದೈಪೆಱುವರ್ ತಾಮೇ

ಶತ್ತು=ಸತ್ತು, ಪೋವದು=ಹೋಗುವ, ಓರ್=ಒಂದು, ಪೋದು=ಸಮಯವನ್ನು, ನಿನೈನ್ದು= ನೆನೆಸಿಕೊಂಡು, ಶೆಯ್ಯುಮ್=\(ಆಗ\)ಮಾಡುವ, ಶೆಯ್ ಹೈಹಳ್= ಕಾರ್ಯಗಳನ್ನು . ನಿನೈನ್ದು=ನೆನೆಸಿಕೊಂಡು, ಶೇವಪಿರಾನ್ ಮೇಲ್= ದೇವತೆಗಳ ಸ್ವಾಮಿಯ ಮೇಲೆ, ಪತ್ತರ್ ಆಯ್= ಭಕ್ತರು ಆಗಿ,

೭೧

ಇಱನ್ದಾರ್=ಗತಿಸಿದವರು, ಪೆಱುಮ್= ಪಡೆಯುವ, ಪೇಟ್ರೈ= ಹಿರಿಯಲಾಭವನ್ನು, ಪಾೞಿ=ಸಮರ್ಥವಾದ, ತೋಳ್=ತೋಳುಗಳ, ಪುತ್ತೂರ್= ಶ್ರೀವಿಲ್ಲಿಪುತ್ತೂರಿನ, ಕೋನ್=ಹಿರಿಯವನಾದ, ವಿಟ್ಟುಚಿತ್ತನ್=ವಿಷ್ಣುಚಿತ್ತನು, ಚಿತ್ತಮ್= ಚಿತ್ತವನ್ನು, ತಿರುಮಾಲೈ= ಲಕ್ಷ್ಮೀಪತಿಯನ್ನು, ನನ್ದು=ಚೆನ್ನಾಗಿ, ಒರುಙ್ಗಿ= ಓರಣವಾಗಿ, ಶೆಯ್ದ= ಮಾಡಿದ, ಮಾಲೈ=ಗೀತಮಾಲಿಕೆಯಾದ, ಇವೈ ಪತ್ತುಮ್= ಇವು ಹತ್ತನ್ನು, ವಲ್ಲಾರ್=ಬಲ್ಲವರು, ಚಿತ್ತಮ್= \(ತಮ್ಮ\)ಚಿತ್ತವನ್ನು, ನನ್ದು=ಚೆನ್ನಾಗಿ, ಒರುಙ್ಗಿ=ಓರಣಗೊಳಿಸಿ, ತಿರುಮಾಲ್ ಮೇಲ್= ಭಗವಂತನ ಮೇಲೆ, “\(ಸಮೀಪಕ್ಕೆ\), ಶೆನ್ಱ=ಹೋಗುವ, ಶಿನ್ದೈ= ಚಿಂತೆಯನ್ನು, ಪೆಱುವಾರ್ ತಾಮೇ= ಹೊಂದುವವರೇ ಆಗುತ್ತಾರೆ.

ಸತ್ತುಹೋಗುವ ಒಂದು ಸಮಯವನ್ನೂ ಆಗ ಮಾಡುವ ಕೆಲಸಗಳನ್ನು ನೆನೆದು. ದೇವದೇವನ ಮೇಲೆ ಭಕ್ತರಾಗಿ ಗತಿಸಿದವರು ಪಡೆಯುವ ಹಿರಿಯಲಾಭವನ್ನೂ ಸಮರ್ಥತೋಳುಗಳ ಶ್ರೀವಿಲ್ಲಿಪುತ್ತೂರಿನ ಹಿರಿಯವನಾದ ವಿಷ್ಣುಚಿತ್ತನ ಚಿತ್ತವನ್ನು ಚೆನ್ನಾಗಿ ಒಪ್ಪಮಾಡಿದ ಗೀತಮಾಲಿಕೆಯಾದ ಇವು ಹತ್ತನ್ನೂ ಬಲ್ಲವರು ತಮ್ಮ ಚಿತ್ತವನ್ನು ಚೆನ್ನಾಗಿ ಒಪ್ಪಗೊಳಿಸಿ ಭಗವಂತನ ಬಳಿಗೆ ಹೋಗುವ ಚಿಂತೆಯನ್ನು ಹೊಂದುವವರೇ ಆಗುತ್ತಾರೆ.\(೧೦\)

ಈ ತಿರುಮೊೞಿಗೆ ಇದು ಫಲಶ್ರುತಿ. ಸಾವು ಎಲ್ಲರಿಗೂ ಬಂದೇ ಬರುವುದು. ಆ ಸಮಯದಲ್ಲಿ ಮನುಷ್ಯನು ಸಾಮಾನ್ಯವಾಗಿ ಏನೇನು ಮಾಡುತ್ತಾನೆ, ಹೇಗೆ ಚಿಂತಿಸುತ್ತಾನೆ, ಹೇಗೆ ಸಂಕಟ ಪಡುತ್ತಾನೆ ಎಂದು ಮುಂತಾದ ವಿಷಯ ಎಲ್ಲರಿಗೂ ತಿಳಿದದ್ದೇ. ಅವನು ಮರಣೋನ್ಮುಖನಾಗಿ ಪಡುವ ಪಾಡು ಬಹಳ ಸಂಕಟ ಕೊಡುವುದು. ಭಗವದಭಕ್ತನಾದವನೂ ಸಹ ಗತಿಸತಕ್ಕವನೇ. ಆದರೆ, ಅವನು ಮರಣಸಮಯದಲ್ಲಿ ವರ್ತಿಸುವ ರೀತಿಯೇ ಬೇರೆ. ಅವನಿಗೂ ಎಲ್ಲರಂತೆಯೇ ಬರುವ ಸಂಕಟಗಳು ಇದ್ದೇ ಇವೆ. ಅವನ್ನು ಅವನು ಹೇಗೆ ಸಹಿಸಿಕೊಳ್ಳುವನು, ಎಂಥ ಭರವಸೆ ಹೊಂದುವನು, ಗತಿಸಿದ ಬಳಿಕ ಅವನು ಹೇಗೆ ಪಾರಾಗುವನು ಇವುಗಳನ್ನೆಲ್ಲಾ ತುಲನಾತ್ಮಕವಾಗಿ ವಿವರಿಸಿ ಹೇಳುವುದು ಈ ಹತ್ತು ಪಾಶುರಗಳ ವಿಷಯ. ಈ ವಿಷಯವನ್ನು ಹೇಳುವುದಕ್ಕೆ ಮುಂಚೆ ಶ್ರೀವಿಷ್ಣುಚಿತ್ತರು ತಮ್ಮ ಚಿತ್ತವನ್ನು ಶುದ್ಧಿಮಾಡಿಕೊಂಡು ಅದನ್ನು ಒಪ್ಪಗೊಳಿಸಿ ತಮ್ಮ ನಿರ್ಧಾರವನ್ನು ಇತರರ ಉಪಯೋಗಕ್ಕೆಂದು ಆರೈದು ಸಮರ್ಥರಾಗಿ , ಹೇಳಿರುವುದು ಈ ಪಾಶುರ ಮಾಲಿಕೆಯನ್ನು ಚೆನ್ನಾಗಿ ಅರಿತುಕೊಂಡರೆ ಅವರೂ ವಿಷ್ಣುಚಿತ್ತರಂತೆಯೇಚಿತ್ತಶುದ್ಧಿ ಪಡೆಯುತ್ತಾರೆ. ಅವರು ತಮ್ಮ ಮರಣಕಾಲದಲ್ಲಿ ಇಹಲೋಕದ ವಿಷಯಗಳನ್ನು ಕುರಿತು ಚಿಂತಿಸದೆ, ಸಂಕಟಕ್ಕೊಳಗಾಗದೆ, ಶಾಂತಚಿತ್ತರಾಗಿ ಭಗವಂತನ ಬಳಿ ಸಾರುವುದಕ್ಕೆ ಬೇಕಾದ ಚಿಂತನೆಯನ್ನೇ ಪಡೆಯುತ್ತಾರೆ. ಆ ಮಾರ್ಗ ಅವರ ಮನದಲ್ಲಿ ಸ್ವಚ್ಛವಾಗಿ ನಾಟಿರುವುದರಿಂದ ಅದನ್ನು ಅನುಸರಿಸಿ ಅವರು ಭಗವಂತನನ್ನು ಸೇರಿಕೊಳ್ಳುವುದರಲ್ಲಿ ಸಂದೇಶವೇ ಇಲ್ಲ.

ಅಡಿಯ ನಡೆ: ಆಶೈವಾಯ್, ಶೀ, ಶೋರ್ ವು, ಮೇಲ್, ಮಡಿ, ಅಙ್ಗಮ್, ತೆನ್ನವನ್, ಕೂಡಿ, ವಾಯ್, ಶೆತ್ತು \(ಕಾಶು\)

೭೨

**ಶ್ರೀಃ**

**ಶ್ರಿಯೈ ನಮಃ**

**ನಾಲ್ಕನೆಯ ದಶಕ **** ಆರನೆಯ ತಿರುಮೊೞಿ**** **** ಕಾಶುಙ್ಕಱೈಯುಡೈ**

೧.ಕಾಶುಙ್ಕಱೈಯುಡೈಕ್ಕೂಱೈಕ್ಕೂಮ್ ಅಙ್ಗೋರ್ ಕಟ್ರೈಕ್ಕೂಮ್

ಆಶೈಯಿನಾಲ್ ಅಙ್ಗವತ್ತಪ್ಪೇರಿಡುಮ್ ಆತರ್ ಹಾಳ್

ಕೇಶವನ್ ಪೇರಿಟ್ಟು ನೀಙ್ಗಳ್ ತೇನಿತ್ತಿರುಮಿನೋ

ನಾಯಕನ್ ನಾರಣನ್ ತಮ್ಮಾನೈ ನರಕಮ್ ಪುಹಾಳ್

ಕಾಶುಮ್=ಕಾಸಿಗಾಗಿಯೂ, ಕಱೈ=ಅಂಚು, ಉಡೈ=ಉಳ್ಳ, ಕೂಱೈಕ್ಕೂಮ್=ಉಡುಗೆಗಾಗಿಯೂ, ಅಙ್ಗು=ಅಲ್ಲಿ, ಓರ್=ಒಂದು, ಕಟ್ರೈಕ್ಕೂಮ್=ಕಸದ\(ಹುಲ್ಲಿನ\(ಮೆದೆಗಾಗಿಯೂ, ಆಶೈಯಿನಾಲ್=ಆಶೆಯಿಂದ, ಅಙ್ಗು= ಅಲ್ಲಿ, ಅವತ್ತಮ್= ಮಕ್ಕಳ, ಪೇರ್=ಹೆಸರನ್ನು, ಇಡುಮ್= ಇಡುವ, ಆತರ್ ಹಾಳ್= ಅಜ್ಞಾನಿಗಳೇ, ಕೇಶವನ್= ನಾಯಕನ್, ನಾರಣನ್= ಕೇಶವ, ನಾಯಕ, ನಾರಾಯಣ ಎಂಉದ್, ಪೇರ್ ಇಟ್ಟು=ಹೆಸರಿಟ್ಟು, ನೀಙ್ಗಳ್= ನೀವುಗಳು, ತೇನಿತ್ತು=ಆಸ್ವಾದಿಸಿ, ಇರುಮಿನೋ= ಇರುವಿರಾದರೆ, ತಮ್ಮಾನ್ನೈ= ಆ ಮಕ್ಕಳ ತಾಯಂದಿರು, ನರಕಮ್= ನರಕವನ್ನು, ಪುಹಾಳ್=ಪ್ರವೇಶಿಸುವುದಿಲ್ಲ.

ಕಾಸಿಗಾಗಿಯೂ ಅಂಚಿನ ಉಡುಗೆಗಾಗಿಯೂ ಕಸದ ಮೆದೆಗಾಗಿಯೂ ಆಶೆಪಟ್ಟು ಮಕ್ಕಳೀಗೆ ಹೆಸರನ್ನಿಡುವ ಅಜ್ಞಾನಿಗಳೇ ಕೇಶವ, ನಾರಾಯಣ, ನಾಯಕ ಎಂಬ ಹೆಸರುಗಳನ್ನಿಟ್ಟು ನೀವು ಆಸ್ವಾದಿಸಿದರೆ ಆ ಮಕ್ಕಳ ತಾಯಂದಿರು ನರಕವನ್ನು ಪ್ರವೇಶಿಸರು.\(೧\)

ಕೂಡಿಡಲು ಮತ್ತು ಮನಬಂದಂತೆ ವೆಚ್ಚ ಮಾಡಲು ಹಣ, ಧರಿಸಿ ಆನಂದಿಸಲು ಆಕರ್ಷಕವಾದ ಬೆಲೆಬಾಳುಬ ಉಡುಪು, ಅನುಭವಿಸುವುದಕ್ಕೆಂದು ಕ್ಷಣಿಕವಾದ ವಸ್ತುರಾಶಿ-ಇವೇ ಸಾಮಾನ್ಯವಾಗಿ ಮನುಷ್ಯರು ಆಶಿಸುವಂಥವು. ತಮ್ಮ ಮನದಾಶೆಗಳ ಸಂಕೇತವೋ ಎಂಬಂತೆ ಅವರಿ ತಮ್ಮ ಮಕ್ಕಳಿಗೆ ಇಷ್ಟಬಂದ ಹೆಸರುಗಳನ್ನು ಇಡುತ್ತಾರೆ. ಉದಾಹರಣೆಗೆ: ಕಾಂಚನ, ಸುವರ್ಣ, ಸುಮನ, ರಶ್ಮಿ,ಕಿರಣ,ಕಂಕಣ, ರಜನಿ, ಅರ್ಚನ, ಮಮತ, ಸುಷಮಾ, ಉಷಾ, ಸಂಧ್ಯಾ ಇತ್ಯಾದಿ. ಈ ಹೆಸರುಗಳಿಂದ ವರಿಗೆ ತಾತ್ಕಾಲಿಕವಾದ ಸಂತೋಷವಿರಬಹುದು. ಅವು ಶಾಶ್ವತವಾದ ಫಲವನ್ನುಂಟು ಮಾಡುವುದಿಲ್ಲ. ಆೞ್ವಾರರೆನ್ನುತ್ತಾರೆ ಅವರೆಲ್ಲ ಅಜ್ಞಾನಿಗಳು ಎಂದು. ತಮ್ಮ ಮಕ್ಕಳಿಗೆ ಭಗವಂತನ ಅನಂತವಾದ ದಿವ್ಯಸುಂದರನಾಮಗಳಲ್ಲಿ ಯಾವುದನ್ನಾದರೂ ಆರಿಸಿ ಇಡಬಾರದೇ? ತಮ್ಮ ಮಕ್ಕಳನ್ನು ಕೂಗಿ ಕರೆಯುವ ನೆಪದಿಂದಲಾದರೂ ಭಗವಂತನ ನಾಮೋಚ್ಚಾರಣೆ ಮಾಡುವುದಕ್ಕೆ ಅವಕಾಶವೊದಗುವುದಲ್ಲಾ\! ಇದರಿಂದ ಬರುವ ಲಾಭ ಹಿರಿದು. ಹೆತ್ತತಾಯಂದಿರ ನರಕವಾಸವನ್ನು ಅದು ತಪ್ಪಿಸುವುದು. ಹಾಗೆಯೇ ಎಲ್ಲರಿಗೂ ನರಕದಭಯವನ್ನು ಮರೆಸುತ್ತದೆ. ಎಷ್ಟು ಸುಲಭೋಪಾಯ ಇದು\! ಇದನ್ನು ಅರಿತುಕೊಂಡು ಹಾಗೆಯೇ ನಡೆಯಬಾರದೇ? ಎನ್ನುತ್ತಾರೆ ಆೞ್ವಾರರು.

೭೩

೨.ಅಙ್ಗೊರುಕೂರ್ಚೈ ಅರೈಕ್ಕೂಡುಪ್ಪದನಾಶೈಯಾಲ್

ಮಙ್ಗಿಯ ಮಾನಿಡಶಾತಿಪ್ಪೇರಿಡು ಮಾದರ್ ಹಾಳ್

ಶೆಙ್ಗಣೆಡು ಮಾಲ್ ಶಿರೀದರಾವೆನ್ಱು ಱೈತ್ತಕ್ಕಾಲ್

ನಙ್ಗೈಹಾಳ್ ನಾರಣನ್ ತಮ್ಮನ್ನೈನರಕಮ್ ಪುಹಾಳ್

ಅಙ್ಗು=ಅಲ್ಲಿ, ಒರು=ಒಂದು, ಕೂಱೈ=ಉಡುವನ್ನು, ಅರಿಕ್ಕೂ=ನಡುವಿಗೆ, ಇಡುಪ್ಪದನ್=ಉಡುವುದರ ಆಶೈಯಾಲ್= ಆಶೆಯಿಂದ, ಮಙ್ಗಿಯ= ಗತಿಸುವ, ಮಾನಿಡಶಾತಿ=ಮನುಶ್ಃಯಜಾತಿಯ, ಪೇರ್ ಇಡುಮ್= ಹೆಸರು ಇಡುವ, ಆತರ್ ಹಾಳ್= ಅಜ್ಞಾನಿಗಳೇ, ಶೆಮ್=ಕೆಂದಾವರೆಯ,ಕಣ್=ಕಣ್ಣುಗಳ, ನೆಡುಮಾಲ್= ಸರ್ವೇಶ್ವರಾ, ಶಿರೀದತಾ=ಶ್ರೀಧರಾ, ಎನ್ಱು=ಎಂದು, ಅಱೈತ್ತಕ್ಕಾಲ್=ಕರೆದಿರಾದರೆ, ನಙ್ಗೈಹಾಳ್= ಪೆಣ್ಮಣಿಗಳೇ, ನಾರಣನ್= ನಾರಾಯಣ ಎಂಬ ಹೆಸರು, ತಮ್ಮನ್ನೈ=ಅವನ \(ಆ ಹೆಸರಿನವನ\) ತಾಯಿಯು, ನರಕಮ್=ನರಕವನು, ಪುಹಾಳ್=ಹೋಗುವುದಿಲ್ಲ.

ಅಲ್ಲಿ ಇಂದು ಉಡುಪನ್ನು ನಡುವಿಗೆ ಕಟ್ಟುವುದರ ಆಶೆಯಿಂದ ಗತಿಸುವ ಮನುಶ್ಃಯಜಾತಿಯ ಹೆಸರಿಡುವ ಅಜ್ಞಾನಿಗಳೇ ಕೆಂದಾವರೆಯ ಕಣ್ಣಿನ ಸರ್ವೇಶ್ವರಾ ಶ್ರೀಧರಾ ಎಂದು ಕರೆದಿರಾದರೆ ಪೆಣ್ಮಣೀಯರೇ ನಾರಾಯಣ ಎಂಬ ಹೆಸರು ಆ ಹೆಸರಿನವನ ತಾಯಿಯನ್ನು ನರಕದಿಂದ ತಪ್ಪಿಸುವುದು.\(೨\)

ಮನುಷ್ಯ ಅಳಿಯುವವನು; ಭಗವಂತ ಶಾಶ್ವತ. ಯಾವುದು ಒಳಿತು?ಅಳಿವೋ ಉಳಿವೋ? ಕ್ಷಣಿಕವೋ ಶಾಶ್ವತವೋ? ಯಾವುದೋ ಒಮ್ದು ಸಣ್ಣ ಆಶೆಗೆ ಒಳಗಾಗಿ, ಒಂದು ಸೀರೆಯೋ ಪಂಚೆಯೋ ಸಿಕ್ಕಬಹುದೆಂಬ ಆಶೆಯಿಂದ ಮರ್ತ್ಯನಾದ ಮಾನವನ ಹೆಸರನ್ನು ಇಡುವುದು ಅಜ್ಞಾನವೇ ಸರಿ. ಶಾಶ್ವತನಾದ ಪುಂಡರೀಕಾಕ್ಶ್ಜ, ಶ್ರೀಧರ, ಸರ್ವೇಶ್ವರ, ನಾರಾಯಣ ಎಂದು ಕರೆಯಬಾರದೇ? ಭಗವಂತನ ಹೆಸರನ್ನು ಹೀಗಾದರೂ ಸ್ಮರಿಸುತ್ತಾ ಬರುವುದರಿಂದ, ಆ ಹೆಸರನ್ನಿಟ್ಟ ತಾಯಂದಿರನ್ನು ಅದು ನರಕದಿಂದ ಸಂರಕ್ಷಿಸುವುದಿಲ್ಲ\!

೩. ಉಚ್ಚಿಯಿಲೆಣ್ಣೆಯುಂ ಶುಟ್ಟಿಯುಮ್ ವಳೈಯುಮುಹತ್ತು

ಎಚ್ಚಮ್ ಪೊಲಿನ್ದೀರ್ ಹಾಳ್ ಎನ್ ಶೆಯ್ ವಾನ್ ಪಿಱರ್ ಪೇರಿಟ್ಟೀರ್

ಪಿಚ್ಚೈಪುಕ್ಕಾಕಿಲುಮ್ ಎಮ್ ಬಿರಾನ್ ತಿರುನಾಮಮೇ

ನಚ್ಚುಮಿನ್ ನಾರಣನ್ ತಮ್ಮನೈ ನರಕಮ್ ಪುಹಾಳ್

ಉಚ್ಚಿಯಿಲ್= ನೆತ್ತಿಗೆ,, ಎಣ್ಣೆಯುಂ= ಎಣ್ಣೆಯನ್ನೂ, ಶುಟ್ಟಿಯುಮ್=ಚುಟ್ಟಿಬೊಟ್ಟನ್ನೂ, ವಳೈಯುಮ್=

೭೪

ಕೈಬಳೆ ಕಾಲು ಬಳೆಗಳನ್ನು, ಉಹನ್ದು= ಸಂತೋಷದಿಂದ, ಎಚ್ಚಮ್=ಸಂತಾನವನ್ನು, ಪೊಲಿನ್ದೀರ್ ಹಾಳ್= ಬೆಳಸುವವರೇ, ಎನ್ ಶೆಯ್ ವಾನ್=ಯಾವುದಕ್ಕಾಗಿ, ಪಿಱರ್= ಇತರರ, ಪೇರಿಟ್ಟೀರ್= ಹೆಸರಿಟ್ಟಿರಿ? ಪಿಚ್ಚೈ= ಭಿಕ್ಷವನ್ನು,ಪುಕ್ಕೂ=ಎತ್ತಿ, ಆಹಿಲುಮ್= ಆದರೂ, ಎಮ್ ಬಿರಾನ್=ಭಗವಂತನ, ತಿರುನಾಮಮೇ=ದಿವ್ಯನಾಮವನ್ನೇ, ನಚ್ಚು ಮಿನ್=ನೆಚ್ಚಿ ಆಶೆಯಿಂದ ಇಡಿರಿ, ನಾರಣನ್= ನಾರಾಯಣನಿಂದ, ತಮ್ಮನ್ನೈ=\(ಅವರ\)ತಾಯಂದಿರು, ನರಕಮ್=ನರಕವನ್ನು, ಪುಹಾಳ್=ಹೋಗುವುದಿಲ್ಲ.

ನೆತ್ತಿಗೆ ಎಣ್ಣೆಯನ್ನೂ, ಚುಟ್ಟಿಬೊಟ್ಟನ್ನೂ ಬಳೆಗಳನ್ನೂ ಸಂತೋಷದಿಂದ ಇಟ್ಟು ಸಂತಾನವನ್ನು ಬೆಳಸುವವರೇ, ಯಾವುದಕ್ಕಾಗಿ ಇತರರ ಹೆಸರಿಟ್ಟಿರಿ? ಭಿಕ್ಷವನ್ನೆತ್ತಿ ಆದರೂ ಜೀವಿಸಲು ಭಗವಂತನ ದಿವ್ಯನಾಮವನ್ನೇ ನೆಚ್ಚಿ ಆಶೆಯಿಂದ ಇಡಿರಿ. ನಾರಾಯಣನಿಂದ, ಅವರ ಹೆತ್ತತಾಯಂದಿರು ನರಕವನ್ನು ಹೋಗುವುದಿಲ್ಲ.\(೩\)

ಉಚ್ಚಿಗೆ ಎಣ್ಣೆ ಹಿಡುವುದು, ಚುಟ್ಟಿಬೊಟ್ಟು ಹಾಕುವುದು, ಕೈಬಳೆ, ಕಾಲು ಬಳೆಗಳನ್ನು ತೊಡಿಸುವುದು-ಇವುಗಳು ಮಗುವಿನ ಬೆಳವಣಿಗೆಯಲ್ಲಿ ಬೇರೆಬೇರೆ ಕಾಲಗಳನ್ನು ಸೂಚಿಸುತ್ತವೆ. ತಾವು ಹೆತ್ತಮಕ್ಕಳು ಬೆಳೆಯುತ್ತಿರುವುದನ್ನು ಕಂಡು ತಾಯಂದಿರು ಹಿರಿಹಿರಿ ಹಿಗ್ಗುತ್ತಾರೆ. ಒಂದಾದ ಮೇಲೆ ಮತ್ತೊಂದು. ಈ ಮನೆಯಲ್ಲಿಲ್ಲದಿದ್ದರೆ ಮಗ್ಗುಲಮನೆಯಲ್ಲಿ. ಈ ಬೀದಿಯಲ್ಲಿಲ್ಲದಿದ್ದರೆ ಮತ್ತೊಂದು ಬೀದಿಯಲ್ಲಿ-ಹೀಗೆ ಸಂತಾನವೃದ್ಧಿಯಾಗುತ್ತಾ ಹೋಗುತ್ತದೆ. ತಮ್ಮ ಮಕ್ಕಳೀಗೆ ತಮಗೆ ಇಷ್ಟವಾದ ಹೆಸರನ್ನಿಟ್ಟು, ಆ ಹೆಸರಿನಿಂದ ಅವರನ್ನು ಕೂಗಿ ಕರೆದು ಹರ್ಷಗೊಳ್ಳುತ್ತಾರೆ ತಾಯಂದಿರು. ಆೞ್ವಾರರು ಹೇಳುತ್ತಾರೆ: ಮಕ್ಕಳಿಗೆ ಹೆಸರನ್ನು ಆರಿಸಿಕೊಳ್ಳುವುದರಲ್ಲಿ ಗೊತ್ತುಗುರಿ ಇರಬೇಕು. ಇಷ್ಟಬಂದ ಹೆಸರನ್ನಿಡುವುದರಿಂದ ಪ್ರಯೋಜನ ಬಹಳ ಕಡಮೆ. ಭಗವಂತನ ದಿವ್ಯನಾಮಗಳಲ್ಲಿ ತಮಗೆ ಬೇಕಾದದ್ದನ್ನು ಆರಿಸಿಕೊಂಡು ಆ ಹೆಸರಿನಿಂದ ತಮ್ಮ ಮಕ್ಕಳನ್ನು ಕೂಗಿ ಕರೆಯುವುದರಿಂದ ಬರುವ ಪ್ರಯೋಜನ ಹೆಚ್ಚು. ಹೆತ್ತ ತಾಯಿಗೆ ನರಕವನ್ನು ಅದು ತಪ್ಪಿಸುವುದು.

೪. ಮಾನಿಡಶಾತಿಯಿಲ್ ತೋನ್ಱಿಟ್ರೋರ್ ಮಾನಿಡಶಾತಿಯೈ

ಮಾನಿಡಶಾತಿಯಿನ್ ಪೇರಿಟ್ಟಾಲ್ ಮಱುಮೈಕ್ಕಿಲ್ಲೈ

ವಾನುಡೈ ಮಾದವಾ ಗೋವಿನ್ದಾ ವೆನ್ಱೈತ್ತಕ್ಕಾಲ್

ನಾನುಡೈ ನಾರಣನ್ ತಮ್ಮನ್ನೈ ನರಕಮ್ ಪುಹಾಳ್

ಮಾನಿಡ ಶಾತಿಯಿಲ್= ಮನುಷ್ಯಜಾತಿಯಲ್ಲಿ, ಶೋನ್ಱಿಟ್ರು= ಹುಟ್ಟಿದ, ಓರ್=ಒಬ್ಬ, ಮಾನುಡಶಾತಿಯೈ= ಮನುಷ್ಯಜಂತುವನ್ನು, ಮಾನಿಡಜಾತಿಯಿನ್=ಮನುಷ್ಯಜಾತಿಯವನ, ಪೇರ್ ಇಟ್ಟಾಲ್=ಇಟ್ಟರೆ, ಮಱುಮೈಕ್ಕೂ= ಮುಂದಿನ ಜನ್ಮಕ್ಕೆ, ಇಲ್ಲೈ= ಉಪಯೋಗವಿಲ್ಲ, ವಾನ್ ಉಡೈ= ಪರಮಪದದಲ್ಲಿರುವವನೇ\(ಪರಮನೇ\), ಮಾದವಾ=ಮಾಧವನೇ, ಗೋವಿನ್ದಾ=ಗೋವಿಂದನೇ, ಎನ್ಱು=ಎಂದು. ಅಱೈತ್ತಕ್ಕಾಲ್= ಕರೆದರೆ, ನಾರಣನ್=ನಾರಾಯಣನು, ನಾನುಡೈ=ನನ್ನೊಡನೆ, ತಮ್ಮನ್ನೈ=\(ನನ್ನ\)ತಾಯಿಯೂ, ನರಕಮ್= ನರಕವನ್ನು, ಪುಹಾಳ್= ಹೋಗುವುದಿಲ್ಲ.

ಮನುಷ್ಯಜಾತಿಯಲ್ಲಿ ಹುಟ್ಟಿದ ಒಬ್ಬ ಮನುಷ್ಯಜಂತುವಿಗೆ ಮನುಷ್ಯನ ಹೆಸರನ್ನಿಟ್ಟರೆ ಮುಂದಿನ ಜನ್ಮಕ್ಕೆ ಉಪಯೋಗವಿಲ್ಲ. ಪರಮಾ, ಮಾಧವಾ, ಗೋವಿಂದಾ, ಎಂದು ಹೆಸರಿಟ್ಟರೆ

೭೫

ನಾರಾಯಣನು ನನ್ನನ್ನೂ \(ಆ ಹೆಸರಿನವನನ್ನೂ\) ನನ್ನ ತಾಯಿಯನ್ನೂ ನರಕದಿಂದ ತಪ್ಪಿಸುವನು.\(೪\)

ಮನುಷ್ಯನನ್ನು ಮನುಷ್ಯ ಎಂದು ಕರೆಯುವುದರಿಂದ ಬರುವ ಪ್ರಯೋಜನ ಬಹಳ ಅಲ್ಪ. ಅದು ವಾಸ್ತವತೆಯನ್ನು ಮಾತ್ರವೇ ಸೂಚಿಸುವುದು. ಮುಂದಿನ ಜನ್ಮಕ್ಕೆ ಅದರಿಂದ ಉಪಯೋಗವೇ ಇಲ್ಲ. ಮೋಕ್ಷಕ್ಕಂತು ಅದರಿಂದ ಯಾವ ಪ್ರಯೋಜನವೂ ಇಲ್ಲ. ಅದಕ್ಕೆ ಬದಲಾಗಿ ಭಗವಂತನ ಹೆಸರುಗಳಲ್ಲಿ ಒಂದನ್ನಿಟ್ಟು ಕರೆಯುವುದರಿಂದ ಹೆಸರನ್ನಿಟ್ಟುಕೊಂಡವನನ್ನು ಅದು ಉದ್ಧರಿಸುವುದು. ಆ ಹೆಸರಿಟ್ಟ ತಾಯಿಯನ್ನೂ ಉದ್ಧರಿಸುವುದು. ಇಬ್ಬರನ್ನೂ ನರಕದಿಂದ ಅದು ತಪ್ಪಿಸುವುದು.

೫. ಮಲಮುಡೈಯೂತ್ತೈಯಿಲ್ ತೋನ್ಱಿಟ್ರೋರ್ ಮಲವೂತ್ತೈಯೈ

ಮಲಮುಡೈಯೂತ್ತೈಯಿನ್ ಪೇರಿಟ್ಟಾಲ್ ಮಱುಮೈಕ್ಕಿಲ್ಲೈ

ಕುಲಮುಡೈಕ್ಕೋವಿನ್ದಾ ಕೋವಿನ್ದಾ ವೆನ್ಱ ೞೈತ್ತಕ್ಕಾಲ್

ನಲಮುಡೈ ನಾರಣನ್ ತಮ್ಮನ್ನೈ ನರಕಮ್ ಪುಹಾಳ್

ಮಲಮ್= ಮಲದಿಂದ, ಉಡೈ=ಕೂಡಿದ, ಊತ್ತೈಯಿಲ್=ಕೊಳಕಿನಲ್ಲಿ, ತೋನ್ಱಿಟ್ರು= ತೋರಿಕೊಂಡ, ಓರ್=ಒಂದು, ಮಲವೂಯ್ತ್ತೈ= ಮಲದ ಕೊಳಕನ್ನು, ಮಲಮ್ ಉಡೈ ಊತ್ತೈಯಿನ್= ಮಲದಿಂದ ಕೂಡಿದ ಕೊಳಕಿನ, ಪೇರ್= ಹೆಸರನ್ನು, ಇಟ್ಟಾಲ್=ಇಟ್ಟರೆ, ಮಱುಮೈಕ್ಕೂ=ಮರುಜನ್ಮಕ್ಕೆ, ಇಲ್ಲೈ= ಇಲ್ಲ, ಕುಲಮ್=ಉತ್ತಮ ಕುಲವನ್ನು, ಉಡೈ=ಉಳ್ಳ, ಕೋವಿನ್ದಾ ಕೋವಿನ್ದಾ=ಗೋವಿಂದಾ, ಗೋವಿಂದಾ, ಎನ್ಱು=ಎಂದು, ಅಱೈತ್ತಕ್ಕಾಲ್=ಕೂಗಿ ಕರೆದರೆ, ನಲಮ್ ಉಡೈ= ಕರುಣೆಯುಳ್ಳ, ನಾರಣನ್= ನಾರಾಯಣನು, ತಮ್ಮನ್ನೈ= ತಾಯಿಯನ್ನು, ನರಕಮ್= ನರಕಕ್ಕೆ, ಪುಹಾಳ್=ಹೋಗಗೊಡುವುದಿಲ್ಲ.

ಮಲದಿಂದ ಕೂಡಿದ ಕೊಳಕಿನಲ್ಲಿ ತೋರಿಕೊಂಡ ಒಂದು ಮಲದ ಕೊಳಕನ್ನು ಮಲದಿಂದ ಕೂಡಿದ ಕೊಳಕಿನ ಹೆಸರಿಟ್ಟು ಕರೆದರೆ ಮರುಜನ್ಮಕ್ಕೆ ಉಪಯೋಗವಿಲ್ಲ. ಉತ್ತಮಕುಲವನ್ನುಳ್ಳ ಗೋವಿಂದ, ಗೋವಿಂದ ಎಂದು ಕೂಗಿ ಕರೆದರೆ, ಕರುಣೆಯುಳ್ಳ ನಾರಾಯಣನು ತಾಯಿಯನ್ನು ನರಕಕ್ಕೆ ಹೋಗಗೊಡುವುದಿಲ್ಲ.\(೫\)

ಮನುಷ್ಯನ ಜನ್ಮ ಎಷ್ಟು ಹೊಲಸಿನದು ಎಂಬುದನ್ನು ಇಲ್ಲಿ ವಿವರಿಸಲಾಗಿದೆ. ಇದರಿಂದ ಮನುಷ್ಯನ ಜನ್ಮದ ವಿಷಯದಲ್ಲಿ ಯಾವ ಬಗೆಯಲ್ಲೂ ವೈಶಿಷ್ಟ್ಯವೂ ಕಂಡುಬರುವುದಿಲ್ಲ ಎಂದೂ ಅದನ್ನು ಯೋಚಿಸದಂತೆ ತೋರಿಕೆಯ ಮನುಷ್ಯನನ್ನು ಗಮನದಲ್ಲಿಟ್ಟುಕೊಂಡು ಹುಟ್ಟಿದ ಒಬ್ಬನಿಗೆ ಮನುಷ್ಯನ ಹೆಸರನ್ನೇ ಇಟ್ಟರೆ ಬರುವ ಉಪಯೋಗವೇನೂ ಇಲ್ಲ ಎನ್ನುತ್ತಾರೆ ಆೞ್ವಾರರು. ಪವಿತ್ರ ಸ್ವರೂಪನಾದ ಗೋವಿಂದನ ಯಾವುದಾದರೂ ಒಂದು ಹೆಸರನ್ನು ಇಡುವುದರಿಂದ ಅದರಿಂದ ಮನುಷ್ಯನನ್ನು ಕೂಗಿ ಕರೆಯುತ್ತಾ ಬರುವುದರಿಂದ, ಹಾಗೆ ಕರೆಯುವವರೆಲ್ಲರೂ ನಾರಾಯಣನ ಕೃಪೆಗೆ ಪಾತ್ರರಾಗುವುದರಲ್ಲಿ ಸಂದೇಶವಿಲ್ಲ. ಅಂಥವರನ್ನು ಪಡೆದ ತಾಯಿ ನರಕದಿಂದ ಪಾರಾಗುತ್ತಾಳೆ.

೭೬

೬. ನಾಡುನ ಹರಮಱಿಯ ಮಾನಿಡಪ್ಪೇರಿಟ್ಟು

ಕೂಡಿಯೞುಙ್ಗಿ ಕ್ಕೂೞಿಯಿಲ್ ವೀೞ್ ನ್ದು ವೞುಕ್ಕಾದೇ

ಶಾಡಿಱಪ್ಪಾಯ್ ನ್ದ ತಲೈವಾ ತಾಮೋದರಾ ವೆನ್ಱು

ನಾಡುಮಿನ್ ನಾರಣನ್ ತಮ್ಮನ್ನೈ ನರಕಮ್ ಪುಹಾಳ್

ನಾಡುಮ್= ಹಳ್ಳಿಯೂ, ನಹರುಮ್=ನಗರವೂ, ಅಱಿಯ=ಅರಿತಿರುವಂತೆ, ಮಾನಿಡರ್= ಮನುಷ್ಯರ, ಪೇರ್= ಹೆಸರನ್ನೂ, ಇಟ್ಟು=ಇಟ್ಟು, ಕೂಡಿ= ಅವರೊದನೆ, ಅೞುಙ್ಗಿ= ಕೆಟ್ಟು ಹಾಳಾಗಿ, ಕುೞಿಯಿಲ್= \(ಅವರು ಬಿದ್ದ\)ಗುಂಡಿಯಲ್ಲಿ, ವಿೞುನ್ದು= ಬಿದ್ದು, ವೞುಕ್ಕಾದೇ=ತಪ್ಪುದಾರಿಗೆ ಹೋಗಬೇಡ, ಶಾಡು=ಶಕಟಾಸುರನನ್ನು, ಇಱ= ಪುಡಿಪುಡಿಯಾಗುವಂತೆ,ಪಾಯ್ ನ್ದು=ಒದೆದಿಟ್ಟ, ತಲೈವಾ=ಸ್ವಾಮಿಯೇ, ದಾಮೋದರಾ=ದಾಮೋದರಾ, ಎನ್ಱು=ಎಂದು, ನಾಡುಮಿನ್= ಹುಡುಕಿರಿ, ನಾರ್ಣನ್= ನಾರಾಯಣನು, ತಮ್ಮನೈ=ತಾಯಿಯು, ನರಕಮ್= ನರಕವನ್ನು, ಪುಹಾಳ್=ಹೋಗಳು.

ಹಳ್ಳಿಯೂ, ನಗರವೂ ಅರಿತಿರುವಂತೆ ಮನುಷ್ಯರ ಹೆಸರನ್ನಿಟ್ಟು ಅವರೊಡನೆ ಕೆಟ್ಟು ಹಾಳಾಗಿ ಅವರು ಬಿದ್ದ ಗುಂಡಿಯಲ್ಲಿ ಬಿದ್ದು ತಪ್ಪು ದಾರಿಗೆ ಹೋಗಬೇಡ. ಶಕಟಾಸುರನನ್ನು ಪುಡಿಪುಡಿಯಾಗುವಂತೆ ಒಡೆದಿಟ್ಟ ಸ್ವಾಮಿಯೇ ದಾಮೋದರಾ, ಎಂದು ಹುಡುಕಿರಿ ನಾರಾಯಣನು \(ನಿಮ್ಮ\(ತಾಯಿಯು ನರಕವನ್ನು ಹೋಗಳು.\(೬\)

ಮಕ್ಕಳಿಗೆ ಮನುಷ್ಯರ ಹೆಸರನ್ನಿಡುವುದಕ್ಕೆ ಕಾರಣವಿದೆ. ಅವರು ಆ ಮನುಷ್ಯರಂತೆಯೇ ಹೆಸರು ಪಡೆಯಬೇಕು ಎಂಬುದು ಹಳ್ಳಿಯಲ್ಲಿಯೂ ನಗರದಲ್ಲಿಯೂ ಎಲ್ಲೆಲ್ಲಿಯೂ ತಿಳೀದವರೆಂದು ಕೀರ್ತಿಬರುವುದು ಪ್ರಾಪಂಚಿಕ ರೀತಿಯಲ್ಲಿ. ಆದರೆ ಅದು ಆಧ್ಯಾತ್ಮಿಕ ರೀತಿಯಲ್ಲಿ “ತಪ್ಪುದಾರಿ” ಎನ್ನಲಾಗುತ್ತದೆ. ಸ್ವಾರ್ಥಕ್ಕೆ ಹಿತವೆನಿಸುವ ಆ ದಾರಿಯಲ್ಲಿ ನಡೆಯುವುದೂ, ಕೀರ್ತಿ ಮುಂತಾದುವನ್ನು ಪಡೆಯಲೆತ್ನಿಸುವುದೂ, ಹಾಗೆ ನಡೆದು ಹೆಸರು ಪಡೆದವರು ಬಿದ್ದ ಗುಂಡಿಗೆ ಬಿದ್ದಂತೆಯೇ. ಆಧ್ಯಾತ್ಮಿಕ ರೀತಿಯಲ್ಲಿ ಅವರು “ಕೆಟ್ಟು ಹಾಳಾದವರು? ಆೞ್ವಾರರು ಎಚ್ಚರಿಕೆ ಕೊಡುತ್ತಾರೆ. ಶ್ರೇಯಸ್ಸನ್ನು ಬಯಸುವ ಮನುಷ್ಯ ಆ ದಾರಿಯನ್ನು ತುಳಿಯಲೇಬಾರದು. ಅದಕ್ಕೆ ಬದಲಾಗಿ ಭಗವಂತನತ್ತ ಕೊಂಡೊಯ್ಯುವ ದಾರಿಯನ್ನು ಹಿಡೀಯಬೇಕು. ಅದು ಅವನನ್ನೂ, ಅವನ ವಂಶವನ್ನೂ ಉದ್ಧರಿಸುತ್ತದೆ. ಪ್ರಾಪಂಚಿಕ ರೀತಿಯಲ್ಲಿ ಪ್ರಸಿದ್ಧರಾದ ಅವರ ಹೆಸರನ್ನು ಮಕ್ಕಳಿಗೆ ಇಡುವುದರ ಬದಲಾಗಿ ಭಗವಂತನ ಹೆಸರನ್ನಿಡಬೇಕು ಎಂದು ಬಲವಂತಪಡಿಸುವುದಕ್ಕೆ ಇದೇ ಕಾರಣ.

೭. ಮಣ್ಣಿಱ್ ಪಿಱನ್ದು ಮಣ್ಣಾಹುಮ್ ಮಾನಿಡಪ್ಪೇರಿಟ್ಟು, ಅಙ್ಗ್

ಕೆಣ್ಣಮೊನ್ಱಿನ್ ಱಿಯಿರುಕ್ಕೂಮ್ ಏಱೈಮನಿಶರ್ ಹಾಳ್

ಕಣ್ಣುಕ್ಕಿನಿಯ ಕರುಮುಹಿಲ್ ವಣ್ಣನ್ ನಾಮಮೇ

ವಣ್ಣುಮಿನ್ ನಾರಣನ್ ತಮ್ಮನ್ನೈ ನರಕಮ್ ಪುಹಾಳ್

ಮಣ್ಣಿಲ್= ಮಣ್ಣಿನಲ್ಲಿ, ಪಿಱನ್ದು= ಹುಟ್ಟಿ, ಮಣ್ಣು=,ಅಣ್ಣು, ಆಹುಮ್=ಆಗುವ, ಮಾನಿಡರ್= ಮನುಷ್ಯರ

೭೭

ಪೇರ್=ಹೆಸರನ್ನು, ಇಟ್ಟು=ಇಟ್ಟು, ಅಙ್ಗು= ಅಲ್ಲಿ, ಎಣ್ಣಮ್=ಭಾವನೆ, ಒನ್ಱು= ಒಂದೂ, ಇನ್ಱಿ=ಇಲ್ಲದೆ, ಇರುಕ್ಕೂಮ್=ಇರುವಂಥ, ಏಱೈ= ಬಡ, ಮನಿಶರ್ ಹಾಳ್= ಮನುಷ್ಯರೇ, ಕಣ್ಣುಕ್ಕೂ=ಕಣ್ಣಿಗೆ, ಇನಿಯ=ಪ್ರಿಯವಾದ, ಕರುಮುಹಿಲ್=ಕಾರ್ಮುಗಿಲ, ವಣ್ಣನ್= ಬಣ್ಣದವನ, ನಾಮಮೇ=ನಾಮವನ್ನೇ, ನಣುಮಿನ್= ನೆಚ್ಚಿರಿ, ನಾರಣನ್= ನಾರಾಯಣನು, ತಮ್ಮನ್ನೈ= \(ನಿಮ್ಮ\)ತಾಯಿಯನ್ನು, ನರಕಮ್= ನರಕದಲ್ಲಿ, ಪುಹಾಳ್=ಹೋಗಿಸುವುದಿಲ್ಲ.

ಮಣ್ಣಿನಲ್ಲಿ ಹುಟ್ಟಿ ಮಣ್ಣಾಗುವ ಮನುಷ್ಯರ ಹೆಸರನ್ನಿಟ್ಟು ಅಲ್ಲಿ ಭಾವನೆಯೊಂದನ್ನೂ ಇಲ್ಲದಂಥ ಬಡಮನುಷ್ಯರೇ ಕಣ್ಣಿಗೆ ಪ್ರಿಯವಾದ ಕಾರ್ಮುಗಿಲ ಬಣ್ಣದವನ ನಾಮವನ್ನೇ ನೆಚ್ಚಿ ಇಡಿರಿ. ನಿಮ್ಮ ತಾಯಿಯನ್ನು ನಾರಾಯಣನು ನರಕವನ್ನು ಹೋಗಿಸನು.\(೭\)

ಸೃಷ್ಟಿಯೆಲ್ಲಾ ಪಂಚಭೂತಗಳಿಂದ ಆದದ್ದು. ಮನುಷ್ಯದೇಹವೂ ಹಾಗೆಯೇ. ಅವನು ಪಂಚಭೂತಗಳಿಗೆ ಹೊರತೇನಲ್ಲ. ಬದುಕಿರುವಷ್ಟು ಕಾವೌ ಅವನು ಇತರ ಎಲ್ಲಾ ಸೃಷ್ಟಿಜೀವಿಗಳಿಗಿಂತಲೂ ಶ್ರೇಷ್ಠನೆಂದು ಬೀಗುತ್ತಾನೆ. ಅಸುನೀಗಿದ ಕೂಡಲೇ ಅವನ ದೇಹವನ್ನು ಇತರರು ಮಣ್ಣಿನಲ್ಲಿ ಹೂಳುತ್ತಾರೆ. ಇಲ್ಲವೇ ಸುಟ್ಟು ಹಾಕುತ್ತಾರೆ. ಈ ಎರಡು ಕ್ರಮಗಳಿಂದಲೂ ಆಗುವ ಪರಿಣಾಮ ಒಂದೇ: ಪಂಚಭೂತಗಳು ದೇಹದಿಂದ ಬೇರ್ಪಟ್ಟು ಆಯಾ ಭಾಗಗಳಲ್ಲಿ ಸೇರಿ ಹೋಗುವುವು. ಇದು ದೇಹತತ್ತ್ವ. ಈ ಸತ್ಯಾಂಶವನ್ನು “ಮಣ್ಣಿನಲ್ಲಿ ಹುಟ್ಟಿ, ಮಣ್ಣಾಗುವುದು” ಎಂಬುದರಲ್ಲಿ ಸಂಗ್ರಹಿಸಿರುವುದು.

ಮನುಷ್ಯ ಕಾಣುತ್ತಿರುವ ಹಾಗೆಯೇ ಮನುಷ್ಯ ದೇಹ ಅಶಾಶ್ವತ. ಅದು ಹೆಸರಿಲ್ಲದೆ ನಾಶವಾಗುತ್ತದೆ. ಬದುಕಿರುವಾಗ ಅವನು ಎಷ್ಟು ಘನವಂತನೆಂದು ಹೆಸರು ಪಡೆದಿದ್ದರೆ ತಾನೆ ಏನಂತೆ? ಅವನೂ, ಅವನ ಹೆಸರೂ ಮರೆತು ಹೋಗುವುದೇ. ಇದನ್ನು ಅರಿತುಕೊಳ್ಳದ ಜನ, ತಿಳಿದೂ ತಿಳಿದೂ ಮನಸ್ಸಿಗೆ ತಂದುಕೊಳ್ಳದ ಜನ, ಅಜ್ಞಾನಿಗಳೇ ಆೞ್ವಾರರು ಅವರನ್ನು “ಬಡಜನ” ಎನ್ನುತ್ತಾರೆ.

ಆೞ್ವಾರರು ಹೇಳುತ್ತಾರೆ: ಅನಿತ್ಯವಾದ ಮನುಷ್ಯರ ಹೆಸರನ್ನು ನಿಮ್ಮ ಮಕ್ಕಳೀಗೆ ಇಟ್ಟು ಹಿಗ್ಗುತಿರಬೇಡಿರಿ. ಕಾರ್ಮುಗಿಲ ಬಣ್ಣದವನಾದ ಭಗವಂತನ ದಿವ್ಯನಾಮಗಳು ಮನಸ್ಸಿಗೆ ಇಂಪುಕೊಡತಕ್ಕವು. ಶಾಶ್ವತವಾದ ಭಗವಂತನ ಹೆಸರುಗಳನ್ನಿಟ್ಟು ನಿಮ್ಮ ಮಕ್ಕಳನ್ನು ಕರೆದು ಕೂಗುವುದರಿಂದ ನೀವೂ , ನಿಮ್ಮವಂಶವೂ ನರಕದಿಂದ ಪಾರಾಗುವಿರಿ.

೮. ನಮ್ಬಿಪಿಮ್ಬಿಯೆನ್ಱು ನಾಟ್ಟುಮಾನಿಡಪ್ಪೇರಿಟ್ಟಾಲ್

ನಮ್ಬುಮ್ ಪಿಮ್ಬುಮೆಲ್ಲಾಮ್ ನಾಲುನಾಳಿಲೞುಙ್ಗಿಪ್ಪೋಮ್

ಶೆಮ್ ಪೆರುನ್ದಾ ಮರೈಕ್ಕಣ್ಣನ್ ಪೇರಿಟ್ಟೞೈತ್ತಕ್ಕಾಲ್

ನಮ್ಬಿಹಾಳ್ ನಾರಣನ್ ತಮ್ಮನ್ನೈ ನರಕಮ್ ಪುಹಾಳ್

ನಮ್ಬಿ ಪಿಮ್ಬಿ ಎನ್ಱು= ನಮ್ಬಿ, ಪಿಮ್ಬಿ ಎಂದು, ನಾಟ್ಟು=ಹಳ್ಳಿಯ, ಮಾನಿಡ=ಮನುಷ್ಯನ, ಪೇರ್=ಹೆಸರನ್ನು, ಇಟ್ಟಾಲ್=ಇಟ್ಟರೆ, ನಮ್ಬುಮ್ ಪಿಮ್ಬುಮ್ ಎಲ್ಲಾಮ್= “ನಂಬು “ಪಿಂಬು” ಎಲ್ಲವೂ , ನಾಲುನಾಳಿಲ್= ನಾಲ್ಕು ದಿನಗಳಲ್ಲಿ, ಅೞುಙ್ಗಿಪ್ಪೋಮ್= ಅಳಿದುಹೋಗುವುದು, ಶೆಮ್=ಕೆಂಪಗೆ ಸುಂದರವಾದ, ಪೆರು= ದೊಡ್ದದಾದ, ತಾಮರೈ= ತಾವ್ರೆಹೂವಿನಂತೆ, ಕಣ್ಣನ್=ಕಣ್ಣುಳ್ಳವನ

೭೮

ಕಣ್ಣುಳ್ಳವನ, ಪೇರ್=ಹೆಸರು, ಇಟ್ಟು=ಇಟ್ಟು, ಅೞಿತ್ತಜ್ಜಾಲ್=ಕೂಗಿ ಕರೆದರೆ, ನಮ್ಬಿಹಾಳ್=ನಂಬಿರುವವರೇ, ನಾರಣನ್=ನಾರಾಯಣನು, ತಮ್ಮನ್ನೈ=ನಿಮ್ಮ ತಾಯಿಯನ್ನು, ನರಕಮ್=ನರಕವನ್ನು, ಪುಹಾಳ್= ಹೋಗಿಸನು.

ನಮ್ಬಿ ಪಿಮ್ಬಿ ಎಂದು ಹಳ್ಳಿಯ ಮನುಷ್ಯರ ಹೆಸರಿಟ್ಟರೆ “ನಂಬು” “ಪಿಂಬು” ಎಲ್ಲವೂ ನಾಲ್ಕು ದಿನಗಳಲ್ಲಿ ಅಳಿದು ಹೋಗುವುದು. ಕೆಂಪಗೆ ಸುಂದರವಾದ ವಿಶಾಲವಾದ ತಾವರೆ ಹೂವಿನಂತೆ ಕಣ್ಣುಳ್ಳವನ ಹೆಸರಿಟ್ಟು ಕೂಗಿ ಕರೆದರೆ ನಂಬಿರುವವರೇ, ನಾರಾಯಣನು ನಿಮ್ಮನ್ನೂ ನಿಮ್ಮ ವಂಶವನ್ನು ನರಕದಿಂದ ಪಾರುಮಾಡುವನು.\(೮\)

’ನಮ್ಬಿ” ಎಂದರೆ “ಪೂರ್ಣ, ಪವಿತ್ರ”, “ಪಿಮ್ಬಿ” ಎಂದರೆ ಅದರ ಅಣಕದ ಮಾತು ಅಷ್ಟೆ. ಅದು ಅರ್ಥವಿಲ್ಲದ್ದು. ಈ ಬಗೆಯ ಹೆಸರುಗಳು ಹಳ್ಳಿಯ ಜನ ಎಂದರೆ ಅಜ್ಞಾನಿಗಳು, ಅನಾಗರೀಕರು ಇಡುವ ಹೆಸರುಗಳು. ಏಕೆಂದರೆ, ಮನುಷ್ಯನು ಎಂದಿದ್ದರೂ ಅಪೂರ್ಣನೇ, ಅಪವಿತ್ರನೇ. ಅವನ ಭೂಲೋಕದ ಜೀವನವೇ ಹಾಗೆ. ಅವನ ನಾಲ್ಕು ದಿನದ್ದು, ಅನಿತ್ಯವಾದದ್ದು. ಆದ್ದರಿಂದ ಮನುಷ್ಯನು ತನ್ನ ಜೀವನವನ್ನು ತನ್ನ ಕೈಯಲ್ಲಾದ ಮಟ್ಟಿಗೂ ಪರಿಶುದ್ಧಗೊಳಿಸಿಕೊಳ್ಳುವುದು ಪೂರ್ಣಗೊಳಿಸಿಕೊಳ್ಳುವುದು ಎಲ್ಲವೂ ಭಗವಂತನಲ್ಲಿ ಸತತವಾಗಿ ತಾನು ನಡಸುವ ಸೇವೆಯಿಂದ ತಾನು ಮಾಡುವ ಭಕ್ತಿಯಿಂದ.

ಆೞ್ವಾರರು ಹೇಳುತ್ತಾರೆ: ಮಕ್ಕಳಿಗೆ ಅರ್ಥವಿಲ್ಲದ ಹೆಸರುಗಳನ್ನಿಟ್ಟು ಕರೆಯಬಾರದು. ಹಾಗೆ ಮಾಡುವುದು ವ್ಯರ್ಥವೆನ್ನಿಸುವುದು. ಸಕಲ ಗುಣಪರಿಪೂರ್ಣನಾದ ಭಗವಂತನ ದಿವ್ಯನಾಮಗಳನ್ನಿಟ್ಟು ಕರೆಯುತ್ತಿದ್ದರೆ, ಅದರಿಂದ ಶಾಶ್ವತವಾದ ಫಲ ದೊರಕುವುದು.

ಭಗವಂತನ ಗುಣಾತಿಶಯಗಳನ್ನು ಸೂಚಿಸುವ ಹೆಸರುಗಳನ್ನು ಮಕ್ಕಳೀಗೆ ಇಟ್ಟು ಕರೆಯುವುದು ಈಚೆಗೆ ರೂಢಿಯಲ್ಲಿರುವ ವಿಷಯ. ಗುಣದಿಂದ, ಗುಣಕ್ಕೆ ಮೂಲವೆನ್ನಿಸಿದ ವಸ್ತುವನ್ನು ಅರಿತುಕೊಳ್ಳಬಹುದಲ್ಲ. ಭಗವಂತನ ಗುಣಸೂಚಕವಾದ ಹೆಸರುಗಳನ್ನಿಡುವುದು ತಪ್ಪೆನಿಸುವುದಿಲ್ಲ ಎನ್ನಬಹುದು. ಆದರೆ, ಇದು ಆೞ್ವಾರರ ಅಭಿಪ್ರಾಯವಲ್ಲ. ಭಗವಂತನ ಹೆಸರುಗಳನ್ನೇ ಯಾವ ವಿಧದಿಂದಲೂ ಮೇಲಿಂದಮೇಲೆ ಉಚ್ಚರಿಸುತ್ತಾ ಸತ್ಫಲ ಪಡೆಯಬೇಕೆಂಬುದೇ ಅವರ ದೃಢವಾದ ಆಶಯ.

ಗುಣೋಪಾಸನೆ-ವ್ಯೂಹರೂಪಗಳಲ್ಲಿ ಭಗವಂತನ ಧ್ಯಾನ- ಇದು ಅರ್ಚಾಮೂರ್ತಿಗಳ ಕೈಂಕರ್ಯಕ್ಕಿಂತ ಕ್ಲಿಷ್ಟ ಇದನ್ನು ಆೞ್ವಾರರು-ಭಗವಂತನ ಭಕ್ತಿಯಲ್ಲೇ ಮುಳೂಗಿರುವವರಾದುದರಿಂದ ಸಾಮಾನ್ಯರಿಗೆ ಈ ರೀತಿಯಲ್ಲೇ ಅಂದರೆ ಭಗವನ್ನಾಮಸ್ಮರಣೆಯಿಂದಲೇ ನರಕ ತಪ್ಪುವುದೆಂಬುದಕ್ಕೆ ಮೂಲವಾಗಿ ಈ ರೀತಿ ಸೂಚಿಸಿರುವರು.

೯.

ಊತ್ತೈಕ್ಕುೞಿಯಿಲ್ ಅಮುದಮ್ ಪಾಯ್ ವದುಪೊಲ್, ಉಙ್ಗಳ್

ಮೂತ್ತಿರಪ್ಪಿಳ್ಳೈಯೈ ಎನ್ ಮುಹಿಲ್ ವಣ್ಣನ್ ಪೇರಿಟ್ಟು

ಕೋತ್ತುಕ್ಕೂೞೈತ್ತು ಕ್ಕೂಣಾಲ ಮಾಡಿತ್ತಿರಿಮಿನೋ

ನಾತ್ತುಹು ನಾರಣನ್ ತಮ್ಮನ್ನೈ ನರಕಮ್ ಪುಹಾಳ್

ಊತ್ತೈ=ಅಶುದ್ಧವಾದ, ಕುೞಿಯಿಲ್=ಗುಂಡಿಯಲ್ಲಿ, ಅಮುದಮ್=ಅಮೃತವು, ಪಾಯ್ ವದು ಪೋಲ್=ಹರಿಯುವ ಹಾಗೆ, ಉಙ್ಗಳ್=ನಿಮ್ಮ, ಮೂತ್ತಿರಪ್ಪಿಳ್ಳೈಯೈ= ಅಶುದ್ಧನಾದ ಮಗುವಿಗೆ, ಎನ್=ನನ್ನ, ಮುಹಿಲ್ ವಣ್ಣನ್=ಮುಗಿಲವಣ್ಣನ, ಪೇರ್ ಇಟ್ಟು=ಹೆಸರನ್ನಿಟ್ಟು, ಕೋತ್ತು=ಸೇರಿ, ಕುೞೈತ್ತು= ಓಲಾಡಿ, ಕುಣಾಲಮ್ ಆಡಿ=ಆನಂದದಿಂದ ಕುಣಿದಾಡಿ, 

೭೯

ತಿರಿಮಿನ್=ಅಲೆದಾಡಿರಿ, ನಾ=ನಾಲಗೆಯು, ತರು=ಉಚ್ಚರಿಸುವ\(ತರುವ\), ನಾರಣನ್=ನಾರಾಯಣನು,ತಮ್ಮನ್ನೈ=\(ನಿಮ್ಮ\)ತಾಯಿಯನ್ನ, ನರಕಮ್=ನರಕವನ್ನು, ಪುಹಾಳ್=ಹೋಗಿಸನು.

ಅಶುದ್ಧವಾದ ಗುಂಡಿಯಲ್ಲಿ ಅಮೃತವು ಹರಿಯುವ ಹಾಗೆ ನಿಮ್ಮ ಅಶುದ್ಧನಾದ ಮಗುವಿಗೆ ನನ್ನ ಮುಗಿಲ್ ವಣ್ಣನ ಹೆಸರಿಟ್ಟು ಅವನೊಡನೆ ಕೂಗಿ ಆಡಿ ಕುಣಿದಾಡಿ ಆನಂದದಿಂದ ಅಲೆದಾಡಿರಿ. ನಾಲಗೆಯು ಉಚ್ಚರಿಸುವ ನಾರಾಯಣನು ನಿಮ್ಮ ವಂಶವನ್ನು ನರಕದಿಂದ ಪಾರು ಮಾಡುವನು.\(೯\)

ಸೃಷ್ಟೀಯ ಉತೊಅತ್ತಿಯೇ ಕೊಳಕಿನಲ್ಲಿ.ಮನುಷ್ಯನ ಹುಟ್ಟು ಅದಕ್ಕೆ ಹೊರತಲ್ಲ. “ಅಶುದ್ಧವಾದ ಗುಂಡಿಯಿಂದ” ಬಂದದ್ದಾದರೂ ಚಿಂತೆಯಿಲ್ಲ. ಅವನಿಗೆ ಪರಿಶುದ್ಧನಾದ ದಿವ್ಯಸುಂದರನಾದ ಭಗವಂತನ ಹೆಸರನ್ನಿಟ್ಟು ಅವನ ಹೆಸರನ್ನು ಕೂಗಿ ಕರೆಯುತ್ತಾ ಅವನೊಡನೆ ಕೂಡಿ, ಕುಣಿದಾಡಿ,ನಲಿದಾಡುವಾಗ ನಿಮ್ಮ ನಾಲಗೆ ಹೊರತರುವ “ನಾರಾಯಣ”\(ಭಗವಂತನ ಯವೌದಾದರೊಂದು ಹೆಸರು\) ಎಂಬುದು ನಿಮ್ಮನ್ನು ಪವಿತ್ರಗೊಳಿಸುವುದು. ಅದು ಮಾತ್ರವಲ್ಲ, ನಿಮ್ಮ ವಂಶವನ್ನೇ ನರಕದಿಂದ ರಕ್ಷಿಸುವುದು-ಎನ್ನುತ್ತಾರೆ ಆೞ್ವಾರರು.

“ಅಶುದ್ಧವಾದ ಗುಂಡಿಯಲ್ಲಿ ಅಮೃತವು ಹರಿಯುವ ಹಾಗೆ”-ಈ ಉಪಮಾನವನ್ನು ಸರಿಯಾಗಿ ಅರಿತುಕೊಳ್ಳುವುದು ಯುಕ್ತವೆನಿಸುತ್ತದೆ”ಅಶುದ್ಧವಾದ ಪ್ರದೇಶದಲ್ಲಿ ಪವಿತ್ರವೂ ಪರಿಶುದ್ಧವೂ ಆದ ಅಮೃತವು ಹರಿದರೆ, ಅದೂ ಅಶುದ್ಧವಾಗುವುದಿಲ್ಲವೇ?ಇಲ್ಲ. ಅಮೃತಕ್ಕಿರುವ ವಿಶಿಷ್ಟವಾದ ಗುಣ ಅದು. ಯಾವುದರೊಂದಿಗೆ ಅದು ಬೆರೆತರೂ ಅದುಕೆಡದಂತೆಯೇ ಇದ್ದು, ತನ್ನೊಡನೆ ಯಾವುದು ಬೆರೆಯುವುದೋ ಅದನ್ನು ಪವಿತ್ರಗೊಳಿಸುವ ಗುಣ ಅದರದು. ಆದ್ದರಿಂದ ಅಶುದ್ಧವಾದದ್ದರ ಜೊತೆಯಲ್ಲಿ ಕಲೆತ ಅಮೃತ ಮತ್ತೊಂದನ್ನು ಶುದ್ಧಗೊಳಿಸುವುದು. ಹಾಗೆಯೇ ಭಗವನ್ನಾಮ.ಅದೂ ಅಮೃತವೇ- ಮರಣದಿಂದ ತಪ್ಪಿಸುವಂಥಾದ್ದು. ಅದನ್ನು ಯಾರು ಉಚ್ಚರಿಸಿದರೂ ಸರಿಯೆ; ಎಲ್ಲಿ ಉಚ್ಚರಿಸಿದರೂ ಸರಿಯೆ; ಹೇಗೆ ಉಚ್ಚರಿಸಿದರೂ ಸರಿಯೆ. ಅದು ಪರಿಶುದ್ಧವಾಗಿಯೇ ಇದ್ದುಕೊಂಡು ಅದನ್ನು ಉಚ್ಚರಿಸುವ ಪಾಪಕರ್ಮಗಳಿಂದ ಕೂಡಿದ ಅಶುದ್ಧವಾದ ಮನುಷ್ಯನ ಪಾಪಗಳನ್ನು ತೊಳೆದು ಅವನನ್ನು ಶುದ್ಧಗೊಳಿಸುತ್ತದೆ. ಅಮರನನ್ನಾಗಿಸುತ್ತದೆ.

ಸತ್ಸಂಗ-ಸತ್ಸಹವಾಸ ಒಳ್ಳಿದರೊಡ ನಿರ್ದುಕಳ್ಳ ಒಳ್ಳಿದನಕ್ಕು.

೧೦.ಶೀರಣಿಮಾಲ್ ತಿರುನಾಮ ಮೇಯಿಟತ್ತೇಟ್ರಿಯ

ವೀರಣಿತೊಲ್ ಪುಹೞ್ ವಿಟ್ಟುಚಿತ್ತನ್ ವಿರಿತ್ತ

ಓರಣಿಯೊಣ್ಡಮಿೞ್ ಒನ್ ಬದೋಡೊನ್ಱುಮ್ ವಲ್ಲವರ್

ಪೇರಣೀ ವೈಹುನ್ದತ್ತು ಎನ್ಱುಮ್ ಪೇಣಿ ಇರುಪ್ಪರೇ.

ಶೀರ್= ಹಿರಿಮೆಯನ್ನು, ಅಣಿ=ಆಭರಣವಾಗಿ ಉಳ್ಳ, ಮಾಲ್=ಭಗವಂತನ, ಶಿರುನಾಮಮೇ= ಶ್ರೇಷ್ಠನಾಮವನ್ನೇ, ಇಡ= ಇಡುವಂತೆ, ಸ್ತೇಟ್ರಿಯ=ಉಪದೇಶಿಸಿದ, ವೀರ್=ವೀರ್ಯವನ್ನು, ಅಣಿ=ಧರಿಸಿರುವ,ತೊಲ್=ಪುರಾತನವಾದ, ಪುಹೞ್= ಕೀರ್ತಿಯನ್ನುಳ್ಳ, ವಿಟ್ಟುಚಿತ್ತನ್=ವಿಷ್ಣುಚಿತ್ತನು, ವಿರಿತ್ತ=ವಿವರಿಸಿದ, ಓರ್=ಅದ್ವಿತೀಯವಾದ, ಅಣಿ=ಅಂದವನ್ನುಳ್ಳ, ಒಣ್=ಒಪ್ಪವಾದದ್ದೂ

೮೦

ತಮಿೞ್=ತಮಿಳಿನ, ಒನ್ ಬದೋಡು= ಒಂಬತ್ತರೊಂದಿಗೆ, ಒನ್ಱುಮ್= ಒಂದನ್ನೂ, ವಲ್ಲವರ್= ಬಲ್ಲವರು, ಪೇರ್= ಹೆಸರುಳ್ಳದ್ದೂ, ಅಣಿ=ಅಂದವಾದದ್ದೂ ಆದ, ವೈಕುನ್ದತ್ತು= ವೈಕುಮ್ಠದಲ್ಲಿ, ಎನ್ಱುಮ್= ಎಲ್ಲ ಕಾಲದಲ್ಲೂ, ಪೇಣಿ= \(ಭಗವಂತನಲ್ಲಿ\)ಸೇರಿ, ಇರುಪ್ಪಾರೇ= ಇರುವವರೇ ಆಗುತ್ತಾರೆ.

ಹಿರಿಮೆಯನ್ನು ಆಭರಣವಾಗಿ ಉಳ್ಳ ಭಗವಂತನ ಶ್ರೇಷ್ಠವಾದ ಹೆಸರುಗಳನ್ನೇ ಇಡುವಂತೆ ಉಪದೇಶಿಸಿದ ವೀರ್ಯವಂತನಾದ ಪುರಾತನ ಕೀರ್ತಿಯನ್ನುಳ್ಳ ವಿಷ್ಣುಚಿತ್ತನು ವಿವರಿಸಿದ ಅದ್ವಿತೀಯವೂ ಅಂದವಾದದ್ದೂ ಒಪ್ಪವಾದದ್ದೂ ಆದ ತಮಿಳಿನ ಹತ್ತುಪಾಶುರಗಳನ್ನು ಬಲ್ಲವರು ಹೆಸರುಳ್ಳದ್ದೂ ಅಂದವಾದದ್ದೂ ಆದ ವೈಕುಂಠದಲ್ಲಿ ಎಲ್ಲ ಕಾಲದಲ್ಲೂ ಭಗವಂತನಲ್ಲಿ ಸೇರಿ ಇರುವವರೇ ಆಗುತ್ತಾರೆ. \(೧೦\)

ಇದು ಈ ತೊರುಮೊೞಿಗೆ ಫಲಶ್ರುತಿ. ಸಕಲ ಕಲ್ಯಾಣಗುಣ ಸಂಪೂರ್ಣನಾದ ಭಗವಂತನ ಹೆಸರುಗಳನ್ನೇ ಮಕ್ಕಳಿಗೆ ಇಡಬೇಕು. ಮನುಷ್ಯರು ಎಷ್ಟೇ ಪ್ರತಿಭಾವಂತರಾಗಿರಲಿ, ಎಷ್ಟೇ ಹೆಸರು ಪಡೆದಿರಲಿ, ಅವರ ಹೆಸರನ್ನಿಟ್ಟು ಅವರನ್ನು ಅನುಕರಿಸಬಾರದು ಎಂಬುದನ್ನು ಆೞ್ವಾರರು ಈ ತಿರುಮೊೞಿಯಲ್ಲಿ ಮೇಲಿಂದ ಮೇಲೆ ಹೇಳಿರುವ ಉಪದೇಶ. ಆಶಾಶ್ವತವಾದ ಮನುಷ್ಯನ ಅನುಕರಣದಿಂದ ಅಶಾಶ್ವತವಾದ ಮಾರ್ಗವನ್ನು ಹಿಡಿದಂತಾಗುತ್ತದೆ. ಭಗವಂತನ ಹೆಸರನ್ನಿಟ್ಟು ತಮ್ಮ ಮಕ್ಕಳನ್ನು ಪ್ರೀತಿಯಿಂದ ಕರೆಯುವ ನೆಪದಿಂದಲಾದರೂ ಭಗವನ್ನಾಮವನ್ನು ಮೇಲಿಂದಮೇಲೆ ಉಚ್ಚರಿಸುತ್ತಾ ಬರುವುದರಿಂದ ಅದು ಶಾಶ್ವತ ಸುಖವನ್ನು ಒದಗಿಸಿಕೊಡುವುದೆಂಬುದರಲ್ಲಿ ಸಂದೇಹವಿಲ್ಲ. ಬ್ರಹ್ಮಚಾರಿಯ ಜೀವನ ನಡಸುವವರಾದರೂ ಲೋಕಕಲ್ಯಾಣವೂ ಭಗವತ್ಸೇವೆಯೆಂಬ ಸದಭಿಪ್ರಾಯದಿಂದ ಆೞ್ವಾರರು ಈ ಹತ್ತು ಪಾಶುರಗಳನ್ನು ಜನತೆಗೆ ಒದಗಿಸಿಕೊಟ್ಟಿದ್ದಾರೆ. ಅವುಗಳಲ್ಲಿರುವ ಉಪದೇಶವನ್ನು ಚೆನ್ನಾಗಿ ಅರಿತುಕೊಂಡವರಿಗೆ ಪುನರ್ಜನ್ಮದ ಕಾಟವೇ ಇಲ್ಲ. ಅವರು ವೈಕುಮ್ಠವಾಸಿಗಳಾಗುತ್ತಾರೆ. ಭಗವಂತನೊಂದಿಗೆ ಕಲೆತು ಆನಂದರೂಪವಾಗಿಯೇ ಇರುತ್ತಾರೆ.

ಅಡಿಯ ನಡೆ: ಕಾಶು, ಅಙ್ಗೊರು, ಉಚ್ಚಿ, ಮಾನಿಡ, ಮಲಮ್, ನಾಡು, ಮಣ್, ನಮ್ಬಿ, ಊತ್ತೈ, ಶೀರಣಿ, \(ಶಙ್ಗೈಯೈ\)

೮೧

**ಶ್ರೀಃ**

**ಶ್ರಿಯೈ ನಮಃ**

**ನಾಲ್ಕನೆಯ ದಶಕ ಏಳನೆಯ ತಿರುಮೊೞಿ**** **** ತಂಗೈಯೈ ಮೂಕ್ಕೂಮ್**

ತಙ್ಗೈಯೈ ಮೂಕ್ಕುನ್ತಮೈಯನೈತ್ತಲೈಯುನ್ತಡಿನ್ದವೆನ್ ದಾಶರತಿ ಪೋಯ್

ಎಙ್ಗುನ್ತನ್ ಪುಹೞಾವಿರುನ್ದರಶಾಣ್ಡ ಎಮ್ ಪುರುಡೋತ್ತಮನಿರುಕ್ಕೈ

ಗಙ್ಗೈಗಙ್ಗೈಯೆನ್ಱ ವಾಚಕತ್ತಾಲೇ ಕಡುವಿನೈಹಳೈನ್ದಿಡಹಿಱ್ ಕುಮ್

ಗಙ್ಗೈಯಿನ್ ಕರೈಮೇಱ್ ಕೈತೊೞನಿನ್ಱ ಕಣ್ಡಮೆನ್ನುಙ್ಕಡಿನಗರೇ

ತಙ್ಗೈಯೈ= ತಂಗಿಯಾದವಳ, ಮೂಕ್ಕೂಮ್=ಮೂಗನ್ನು, ತಮೈಯನೈ=ಅಣ್ಣನಾದವನ, ತಲೈಯುಮ್=ತಲೆಯನ್ನೂ, ತಡಿನ್ದ= ಕಡಿದುಹಾಕಿದ,ಎನ್=ನನ್ನ ಸ್ವಾಮಿ ದಾಶರಥಿ= ದಾಶರಥಿಯು, ಪೋಯ್= ಹೋಗಿ, ಎಙ್ಗುಮ್= ಎಲ್ಲೆಲ್ಲಿಯೂ, ತನ್ ಪುಹೞಾ= ತನ್ನನ್ನು ಹೊಗಳುತ್ತಾ, ಇರುನ್ದ=ಇದ್ದ, ಅರಸ= ಅರಸರನ್ನು, ಆಣ್ಡ= ಆಳಿದ, ಎಮ್=ನಮ್ಮ ಸ್ವಾಮಿಯಾದ, ಪುರುಡೋತ್ತಮನ್=ಪುರುಷೋತ್ತಮನು, ಇರುಕ್ಕೈ= ಇರುವ ಸ್ಥಳವು, ಗಙ್ಗೈ ಗಙ್ಗೈ ಎನ್ಱ= ಗಂಗೆ ಗಂಗೆ ಎಂಬ, ವಾಚಕತ್ತಾಲೇ=ಮಾತಿನಿಂದಲೇ, ಕಡು=ಕಠಿಣವಾದ, ವಿನೈ=ಪಾದಗಳನ್ನು, ಕಳೈನ್ದಿಡಕಿಱ್ಕುಮ್=ನಿರ್ಮೂಲಗೊಳೀಸಬಲ್ಲ, ಗಂಗೈಯಿನ್= ಗಂಗೆಯ \(ಗಂಗಾನದಿಯ\), ಕರೈಮೇಲ್= ದಡದಲ್ಲಿ, ಕೈತೊೞ=ಕೈಮುಗಿದು ಕೈಂಕರ್ಯಕ್ಕೆಂದು, ನಿನ್ಱ= ನಿಂತಿರುವ, ಕಣ್ಡಮ್= ಕಂಡಮ್, ಎನ್ನುಮ್= ಎಂಬ, ಕಡಿನಗರೇ=”ಕಡಿನಗರ” ಎಂಬುದೇ.

ತಂಗಿಯ ಮೂಗನ್ನು ಅಣ್ಣನ ತಲೆಯನ್ನೂ ಕಡಿದು ಹಾಕಿದ ನನ್ನ ಸ್ವಾಮಿ ದಾಶರಥಿಯು ಹೋಗಿ ಎಲ್ಲೆಲ್ಲಿಯೂ ತನ್ನನ್ನು ಹೊಗಳುತ್ತಾ ಇದ್ದ ಅರಸರನ್ನು ಆಳಿದ ನಮ್ಮ ಸ್ವಾಮಿಯಾದ ಪುರುಷೋತ್ತಮನಾಗಿ ಇರುವ ಸ್ಥಳವು, ಗಂಗೆ ಗಂಗೆ ಎಂಬ ಮಾತಿನಿಂದಲೇ ಕಡುಪಾಪಗಳನ್ನೆಲ್ಲಾ ನಿರ್ಮೂಲಗೊಳಿಸಬಲ್ಲ ಗಂಗಾನದಿಯ ದಡದಲ್ಲಿ ಕೈಂಕರ್ಯಕ್ಕೆಂದು ಕೈಮುಗಿದು ನಿಂತಿರುವ ಕಂಡಮ್ ಎಂಬ ಕಡಿನಗರವೇ.\(೧\)

ತಂಗಿ ಶೂರ್ಪನಖಿ ಅಣ್ಣ ರಾವಣಾಸುರ. ತಂಗಿಯ ಮೂಗನ್ನು ಕೊಯ್ದದ್ದಕ್ಕಾಗಿ ಪ್ರತೀಕಾರವೋ ಎಂಬಂತೆ ಅವಳ ಅಣ್ಣ ರಾವಣನು ಸೀತಾದೇವಿಯನ್ನು ಪಂಚವಟಿಯಿಂದ ಅಪಹರಿಸಿಕೊಂಡು ಹೋದನು. ಸೀತಾದೇವಿಯನ್ನು ಅವನ ಸೆರೆಯಿಂದ ತಪ್ಪಿಸುವುದಕ್ಕಾಗಿ ದಶರಥ ರಾಮನು ಅವನ ಮೇಲೆ ಯುದ್ಧಕ್ಕೆ ಹೋಗಿ ಅವನ ತಲೆಯನ್ನು ಕತ್ತರಿಸಿ ಹಾಕಿದನು. ಅದೇ ಸ್ವಾಮಿಯು “ಪುರುಷೋತ್ತಮ”ನೆನ್ನಿಸಿಕೊಂಡು, ಅಯೋಧ್ಯೆಗೆ ಬಂದು ಪಟ್ಟಾಭಿಷಿಕ್ತನಾಗಿ, ಬಹುಕಾಲ ರಾಜ್ಯಭಾರ ಮಾಡಿದನು. ಶ್ರೀರಾಮನ ರಾಜ್ಯದಲ್ಲಿ ಎಲ್ಲೆಲ್ಲಿಯೂ “ರಾಮ, ರಾಮ” ಎಂಬ ಹೊಗಳಿಕೆಯೇ. ಹೀಗೆ ಆಳಿದ ದಶರಥರಾಮನು “ಪುರುಷೋತ್ತಮ” ಎಂಬ ಹೆಸರಿನಿಂದ ಗಂಗಾನದಿಯ ದಡದಲ್ಲಿ ನೆಲಸಿ ಭಕ್ತರಿಗೆ ಕೃಪೆ

೮೨

ಮಾಡಿದ್ದಾನೆ. ಆ ಮಹಾಮಹಿಮನು ನೆಲಸಿರುವ ಊರೇ “ಕಂಡಮ್” ಎಂಬ “ಕಟಿನಗರ್ “ ಪೆರಿಯಾೞ್ವಾರರು ಆ ಊರನ್ನು ಅಲ್ಲಿರುವ ಸ್ವಾಮಿಯನ್ನೂ ಸ್ತೋತ್ರ ಮಾಡುತ್ತಾರೆ.

“ಬದರಿ” ಎಂಬುದು ಭಾರತದೇಶದಲ್ಲಿ ಪುರಾಣಪ್ರಸಿದ್ಧವಾದ ಯಾತ್ರಾಸ್ಥಳ. ಉತ್ತರಭಾರತದಲ್ಲಿ ಹರಿದ್ವಾರದಿಂದ 193ಮೈಲಿಗಳ ದೂರದಲ್ಲಿರುವುದು ಆ ಬದರಿಕ್ಷೇತ್ರ. ಹರಿದ್ವಾರದಿಂದ ೧೪ ಮೈಲಿಗಳ ದೂರದಲ್ಲಿ ಹೃಷೀಕೇಶವಿದೆ. ಅಲ್ಲಿಂದ ೪೫ ಮೈಲಿಗಳ ದೂರದಲ್ಲಿ “ದೇವಪ್ರಯಾಗ” ಎಂಬ ಪುಣ್ಯಕ್ಷೇತ್ರ. ಇದು ಭಾಗೀರಥಿ ಮತ್ತು ಅಲಕನಂದಾ ನದಿಗಳ ಸಂಗಮಸ್ಥಳ. ಇದನ್ನೇ ಪೆರಿಯಾೞ್ವಾರರು “ಕಂಡಮ್” ಎಂದೂ “ಕಟಿನಗರ” ಎಂದೂ ವರ್ಣಿಸಿರುವುದು ಎಂದು ಹೇಳುತ್ತಾರೆ. ಇಲ್ಲಿ ಭಗವಂತನು “ಪುರುಷೋತ್ತಮ” ಸ್ವಾಮಿಯಾಗಿ ನೆಲಸಿದ್ದಾನೆ.

“ಗಂಗೆ,ಗಂಗೆ” ಎಂದು ಹೇಳಿಕೊಳ್ಳುತ್ತಾ, ಗಂಗೆಯನ್ನು ಸ್ಮರಿಸುತ್ತಾ ದಿನದಿನವೂ ಸ್ನಾನಮಾಡುವುದು ವಾಡಿಕೆ. ಹೆಸರನ್ನು ಹೇಳಿದ ಮಾತ್ರಕ್ಕೆ ಆ ಸ್ನಾನದ ನೀರಿನಲ್ಲಿ ಗಂಗೆ ಆವಾಹನೆಯಾಗುವುದೆಂದೂ, ಅದರಲ್ಲಿ ಸ್ನಾನ ಮಾಡಿದರೆ ಕಡುಪಾಪಿಯಾದವನೂ ಪವಿತ್ರನಾಗುವನೆಂದೂ ನಂಬುವಾಗ ಆ ಗಂಗೆಯೇ ಪ್ರತ್ಯಕ್ಷವಾಗಿರುವಾಗ ಪ್ರವಹಿಸುತ್ತಿರುವಾಗ ಅದರಲ್ಲಿ ಮೀಯುವುದು ಎಷ್ಟು ಪವಿತ್ರವೋ ಎಷ್ಟು ಪಾವನವೋ\! ಗಂಗೆಯ ತೀರದಲ್ಲಿಯೇ ಇರುವ ಆ ಕಟಿನಗರ ಭಗವಂತನಾದ ಪುರುಷೋತ್ತಮಸ್ವಾಮಿಯ ಸೇವೆಯನ್ನು ಮಾಡುವಂತೆ ಯಾತ್ರಿಕರನ್ನು ಕೈಬೀಸಿ ಕರೆಯುವಂತೆ ಇದೆ.

೨. ಶಲಮ್ ಪೊದಿಯುಡಮ್ಬಿಲ್ ತೞಲುಮಿೞ್ ಪೇೞ್ ವಾಯ್ ಚ್ಚನ್ದಿರನ್ ವೆಙ್ಗದಿರಜ

ಮಲರ್ ನ್ ದೆೞುಬ್ದಣವು ಮಣಿವಣ್ಣವುರುವಿನ್ ಮಾಲ್ ಪುರುಡೋತ್ತಮನ್ ವಾೞ್ ವು.

ನಲನ್ದಿಹೞ್ ಶಡೈಯಾನ್ ಮುಡಿಕೊನ್ಱೈ ಮಲರುಮ್ ನಾರಣನ್ ಪಾದತ್ತುೞಾಯುಮ್

ಕಲನ್ದಿೞಿಪುನಲಾಱ್ ಪುಹರ್ ಪಡು ಗಙ್ಗೈಕ್ಕಣ್ಡಮೆನ್ನುಙ್ಕಾಟಿನಹರೇ.

ಶಲಮ್= ನೀರಿನ, ಪೊದಿ= ಹೊದಿಕೆಯ, ಉಡಮ್ಬಿಲ್= ದೇಹವುಳ್ಳ, ಚನ್ದಿರನ್= ಚಂದ್ರನೂ, ತೞಿಲ್= ಬೆಂಕಿಯ\(ಕೆಂಡವನ್ನು\)ನ್ನು, ಉಮಿೞ್=ಉಗುಳುವ\(ಕಾರುವ\), ಪೇೞ್ ವಾಯ್= ವಿಶಾಲವಾದ ಬಾಯುಳ್ಳ, ವೆಮ್ ಕದಿರ್= ಸೂರ್ಯನೂ, ಅಂಜ=ಅಂಜುವಂತೆ, ಮಲರ್ ನ್ದು= ಅರಳಿ, ಎೞುನ್ದ= ಎದ್ದ, ಅಣವು= ಏರಿಕೆಯು, ಮಣಿವಣ್ಣ=ನೀಲಮಣಿಯ ಬಣ್ಣದವನ, ಉರವಿನ್= ರೂಪದ, ಮಾಲ್= ಸ್ವಾಮಿಯಾದ, ಪುರುಡೋತ್ತಮನ್=ಪುರುಷೋತ್ತಮನು, ವಾೞ್ ವು= ನೆಲೆಗೊಂಡಿರುವ ಸ್ಥಳವೆಂದರೆ, ನಲಮ್=ಸದ್ಗುಣಗಳಿಂದ, ತಿಹೞ್= ಬೆಳಗುವ, ಶಡೈಯಾನ್=ಜಟಾಧಾರಿಯ, ಮುಡಿ= ತಲೆಯಲ್ಲಿ ಧರಿಸಿದ, ಕೊನ್ಱೈ ಮಲರುಮ್= ಕೆಂಪು ಕಣಿಗಿಲು ಹೂವು, ನಾರಣನ್= ನಾರಾಯಣನ, ಪಾದತ್ತು= ಪಾದದ, ತುೞಾಯುಮ್=ತುಲಸಿಯೂ, 

೮೩

ಕಲನ್ದು=ಕಲೆತು, ಇೞಿ=ಇಳಿದುಬರುವ, ಪುನಲಾಲ್= ಪ್ರವಾಹದಿಂದ, ಪುಹರ್ ಪಡು= ಹೊಗಳಿಸಿಕೊಳ್ಳುವ, ಗಂಗೈಕ್ಕಣ್ಡಮ್= ಗಂಗೆಯ ಖಂಡ\(ಭಾಗ\), ಎನ್ನುಮ್= ಎಂಬ, ಕಟಿನಹರೇ= ಕಟಿನಗರವೇ.

ನೀರಿನ ಹೊದಿಕೆಯನ್ನು ದೇಹವಾಗಿ ಉಳ್ಳ ಚಂದ್ರನೂ ಕೆಂಡವನ್ನು ಕಾರುವ ಬಹುದೊಡ್ಡ ಬಾಯುಳ್ಳ ಸೂರ್ಯನೂ ಅಂಜುವಂತೆ ಅರಳಿ ಎದ್ದ ಏರಿಕೆಯಾಗಿ ಮಣಿವಣ್ಣನರೂಪದ ಸ್ವಾಮಿಯಾಗಿ ಪುರುಷೋತ್ತಮನು ನೆಲೆಗೊಂಡಿರುವ ಸ್ಥಳವೆಂದರೆ ಸದ್ಗುಣಗಳಿಂದ ಬೆಳಗುವ ಜಟಾಧಾರಿಯ ತಲೆಯಲ್ಲಿ ಧರಿಸಿದ ಕೆಂಪುಹಣಿಗಿಲು ಹೂವು ನಾರಾಯಣನ ಪಾದದ ತುಲಸಿಯೂ ಕಲೆತು ಇಳಿದು ಬರುವ ಪ್ರವಾಹದಿಂದ ಪ್ರಸಿದ್ಧಿಪಡೆದ ಗಂಗೆಯ ಖಂಡ ಎಂಬ ಕಟಿನಗರವೇ.\(೨\)

ಚಂದ್ರನು ಶೀತದೇಹಿ. ನೀರಿನ ಹೊದಿಕೆಯೇ ಚಂದ್ರನ ದೇಹ ಎಂದು ಇಲ್ಲಿ ವರ್ಣಿಸಲಾಗಿದೆ. ಕೆಂಡವನ್ನು ಕಾರುವ ಬಹುದೊಡ್ಡ ಬಾಯುಳ್ಳವನು ಸೂರ್ಯ. ಭಗವಂತನು ಮೈದೋರಿದರೆ ಅವನ ಭವ್ಯವಾದ ಉನ್ನತ ದೇಹದ ಮುಂದೆ ಅದರ ದಿವ್ಯಕಾಂತಿಯ ಮುಂದೆ ಚಂದ್ರನೂ ಅಂಜುವುದೇ, ಸೂರ್ಯನೂ ಅಂಜುವುದೇ. ಶೀತವೆಂದರೆ ಮಿತಿಮೀರಿದ ಶೀತವೂ, ಉಷ್ಣವೆಂದರೆ ಮಿತಿಮೀರಿದ ಉಷ್ಣವೂ ಆದವನು ಭಗವಂತ. ಹಾಗೆ ವಿಸ್ಮಯಕಾರಕನಾಗಿ ಉದ್ಭವಿಸಿ, ಸ್ವಚ್ಛವಾದ ಇಂದ್ರನೀಲಮಣಿಯ ರೂಪ ತಳೆದ ಪುರುಷೋತ್ತಮನು ನೆಲೆಗೊಂಡಿರುವ ಸ್ಥಳ ಯಾವುದು? ಅತ್ಯಂತ ಪವಿತ್ರವಾದ ಸ್ಥಳ ಅದು. ನಾರಾಯಣನ ಪಾದತುಲಸಿಯನ್ನೂ ಶಿವನ ಮುಡಿಯ ದೇವಕಣಿಗಿಲನ್ನೂ ಹೊತ್ತು ಆಕಾಶದಿಂದ ಇಳಿದು ಬರುವ ಬಿರುಸಿನ ಪ್ರವಾಹದಿಂದ ಪ್ರಸಿದ್ಧಿಗೊಂಡಿರುವ ಪ್ರದೇಶವೇ ಅದು. ಗಂಗಾ ಖಂಡ ಎಂಬ ಕಟಿನಗರವೇ ಅದು.

ತ್ರಿವಿಕ್ರಮನಾಗಿ ಭಗವಂತನು ತನ್ನ ಒಂದು ಹೆಜ್ಜೆಯನ್ನು ಬ್ರಹ್ಮಲೋಕಕ್ಕೆ ವಿಸ್ತರಿಸಿದಾಗ, ಬ್ರಹ್ಮನು ಆ ಅದ್ಭುತ ಪಾದವನ್ನು ತುಲಸಿಯಿಂದ ಅರ್ಜಿಸಿ ತೊಳೆದನಷ್ಟೆ. ತುಲಸೀ ಮಿಶ್ರಿತವಾದ ಆ ಪಾದತೀರ್ಥವೇ ದೇವಗಂಗೆ. ಅದನ್ನು ಕೆಳಕ್ಕೆ ಇಳಿಸಬೇಕೆಂದು ಭಗೀರಥನು ತಪಸ್ಸುಮಾಡಿ ಸಫಲಗೊಂಡನು. ಆದರೆ, ಗಂಗೆ ಇಳಿಯುವ ರಭಸವನ್ನು ತಡೆಹಿಡಿಯುವುದು ಪರಮೇಶ್ವರನಿಗೆ ಮಾತ್ರ ಸಾಧ್ಯವಾಗಿತ್ತು. ಭಗೀರಥನು ಪರಮೇಶ್ವರನನ್ನು ಕುರಿತು ಮತ್ತೆ ತಪಸ್ಸು ಮಾಡಿ ಸ್ವಾಮಿಯನ್ನು ಮೆಚ್ಚಿಸಿ, ಗಂಗೆಯನ್ನು ಧರಿಸುವಂತೆ ಒಪ್ಪಿಸಿದನು. ಅದರಂತೆಯೇ ಕೆಂಪುಕಣಿಗಿಲು ಹೂಗಳಿಂದ ಅಲಂಕೃತವಾದ ತನ್ನ ಜಡೆಯಲ್ಲಿ ಪರಮೇಶ್ವರನು ಧರಿಸಿದನು. ಅಲ್ಲಿಂದ ಗಂಗೆಯನ್ನು ಬಿಡುಗಡೆ ಮಾಡಬೇಕಲ್ಲಾ. ಭಗೀರಥನು ಮತ್ತೆ ತಪಸ್ಸುಮಾಡಿದನು. ಪರಮೇಶ್ವರನನ್ನುಮೆಚ್ಚಿಸಿದನು. ಗಂಗೆಯು ಶಿವನ ಕಡೆಯಿಂದ ಮುಕ್ತಳಾದಳು. ಹೀಗೆ, ದೇವಲೋಕದಿಂದ ಧರೆಗೆ ಇಳಿದು ಬಂದ ಗಂಗೆ ಎರಡುಬಗೆಯಲ್ಲಿ ಪವಿತ್ರಳು. ಹರಿ-ಹರರ ಸಂಪರ್ಕದಿಂದ ಪಾವನೆಯಿನಿಸಿದಳು.

೩.

ಅದಿರ್ ಮುಕಮುಡೈಯ ವಲಮ್ ಬುರಿಕುಮಿೞಾತ್ತಿ ಅೞಲುಮಿೞಾೞಿಕೊಣ್ಡೆಱಿನ್ದು ಅಙ್

ಗೆದಿರ್ ಮುಕವಶೂರರ್ ತಲೈಹಳೈಯಿಡಱುಮ್ ಎಮ್ ಪುರುಡೋತ್ತಮನಿರುಕ್ಕೈ

ಚದುಮುಕನ್ ಕೈಯಿಱ ಚತುಪ್ಪುಯನ್ ಱಾಳಿಲ್ ಶಙ್ಕರನ್ ಜಡೈಯಿನಿಲ್ ಶಙ್ಗಿ

ಕದಿರ್ ಮುಕಮಣಿಕೊಣ್ಡಿೞಿ ಪುನಱ್ ಗಙ್ಗೈಕ್ಕಣ್ಡಮೆನ್ನುಙ್ಕಟಿನಹರೇ

೮೪

ಅದಿರ್= ಮೊಳಗುವ, ಮುಖಮ್=ಮುಖವನ್ನು, ಉಡೈಯ= ಉಳ್ಳ, ವಲಮ್ ಬುರಿ= ಬಲಮುರಿ ಶಂಖವನ್ನು, ಕುಮಿೞ್ ತ್ತಿ= ಊದಿ, ಅೞಲ್= ಬೆಂಕಿಯನ್ನು, ಉಮಿೞ್=ಉಗುಳುವ, ಆೞಿ=ಚಕ್ರವನ್ನು, ಕೊಣ್ಡು= ಎತ್ತಿಕೊಂಡು, ಎೞಿನ್ದು=ಪ್ರಯೋಗಿಸಿ, ಅಙ್ಗು= ಅಲ್ಲಿ, ಎದಿರ್ ಮುಕಮ್=ಎದುರುನಿಂತ, ಅಶುರರ್= ಅಸುರರ, ತಲೈಹಳೈ= ತಲೆಗಳನ್ನು, ಇಡಱುಮ್= ಉರುಡಿಸಿದ, ಎಮ್=ನಮ್ಮ, ಪುರುಡೋತ್ತಮನ್=ಪುರುಷೋತ್ತಮನು, ಇರುಕ್ಕೈ= ಇರುವ ಸ್ಥಳವು, ಚದುಮುಕನ್=ಚತುರ್ಮುಖನ, ಕೈಯಿಲ್= ಕೈಯಲ್ಲಿಯೂ, ಚತುಪ್ಪುಯಮ್= ಚತುರ್ಭುಜನಾದ ಭಗವಂತನ, ತಾೞಿಲ್= ಕಾಲುಗಳಲ್ಲಿಯೂ, ಶಙ್ಕರನ್= ಶಂಕರನ, ಜಡೈಯಿನಿಲ್= ಜಡೆಯಲ್ಲಿಯೂ ತಙ್ಗಿ=ನಿಂತು, ಕದಿರ್=ಬೆಳಗುತ್ತಿರುವ, ಮುಕಮ್ ಮುಖವುಳ್ಳ ಉತ್ಕೃಷ್ಟವಾದ, ಮಣಿ=ರತ್ನಗಳನ್ನು, ಕೊಣ್ಡು= ಸೆಳೆದುಕೊಂಡು, ಇೞಿ=ಇಳಿಯುವ, ಪುನಲ್= ಪ್ರವಾಹವಾದ, ಗಙ್ಗೈಕಣ್ಡಮ್= ಗಂಗೆಯಖಂಡ, ಎನ್ನುಮ್= ಎಂಬ, ಕಟಿನಹರೇ= ಕಟಿನಗರವೇ.

ಮೊಳಗುವ ಮುಖವನ್ನುಳ್ಳ ಬಲಮುರಿ ಶಂಖವನ್ನು ಊದಿ, ಬೆಂಕಿಯನ್ನು ಉಗುಳುವ ಚಕ್ರವನ್ನು ಕೈಗೆತ್ತಿಕೊಂಡು ಪ್ರಯೋಗಿಸಿ ಅಲ್ಲಿ ಎದುರುನಿಂತ ಅಸುರರ ತಲೆಗಳನ್ನು ಉರುಡಿಸಿದ ನಮ್ಮ ಪುರುಷೋತ್ತಮನು ಇರುವಸ್ಥಳವೆಂದರೆ ಚತುರ್ಮುಖನ ಕೈಯಲ್ಲೂ, ಚತುರ್ಭುಜನ ಕಾಲುಗಳಲ್ಲೂ ಶಂಕರನ ಜಡೆಯಲ್ಲೂ ತಂಗಿದ್ದು, ಥಳಥಳಿಸುವ ಉತ್ಕೃಷ್ಟವಾದ ರತ್ನಗಳನ್ನು ತನ್ನೊಡನೆ ಸೆಳೆದುಕೊಂಡು ಇಳಿಯುವ ಪ್ರವಾಹವಾದ ಗಂಗೆಯಖಂಡ ಎಂಬ ಕಟಿನಗರವೇ. \(೩\)

ಭಗವಂತನು ತ್ರಿವಿಕ್ರಮನಾದಾಗ ಅನೇಕಮಂದಿ ಅಸುರರು ಅವನನ್ನು ಎದುರಿಸಿನಿಂತರು. ಆಗ ತನ್ನ ಬಲಗೈಯಲ್ಲಿ ಸಹಸ್ರಧಾರೆಯಾಗಿ ಬೆಂಕಿಯನ್ನು ಉಗುಳುವ ಯಾವ ಎದುರಾಳಿಯನ್ನ್ ಆಗಲಿ ಕೂಡಲೇ ನಿಗ್ರಹಿಸಬಲ್ಲ ಸುದರ್ಶನ ಚಕ್ರವನ್ನು ಎತ್ತಿಕೊಂಡು ಅದನ್ನು ಅವರಮೇಲೆ ಪ್ರಯೋಗಿಸಿ ಅವರ ತಲೆಗಳನ್ನೆಲ್ಲಾ ಉರುಡಿಸಿದನು. ತನ್ನ ವಿಜಯದ ಸೂಚಕವಾಗಿಯೂ ಶತ್ರುಗಳ ಹೃದಯನ್ನು ನಡುಗಿಸುವ ಹಾಗೆಯೂ ತನ್ನ ಎಡಗೈಯಲ್ಲಿ ಸಮಸ್ತ ಲೋಕಗಳಲ್ಲೂ ಪ್ರತಿಧ್ವನಿಸುವಂತೆ ಪಾಂಚಜನ್ಯವೆಂಬ ಬಲಮುರಿ ಶಂಖವನ್ನು ಹಿಡಿದು ಮೊಳಗಿಸಿದನು. ಆ ಮಹಾಮಹಿಮನಾದ ಪುರುಷೋತ್ತಮನು ನೆಲೆಗೊಂಡಿರುವ ಪವಿತ್ರಕ್ಷೇತ್ರವಾವುದು ಎನ್ನುವಿರಾ? ಬ್ರಹ್ಮನ ಕಮಂಡಲದಿಂದ ಹೊರಬಿದ್ದು ಅವನ ಬೊಗಸೆಯಲ್ಲಿ ಸ್ವಲ್ಪಕಾಲ ತಂಗಿದ್ದು, ಅನಂತರ ಅವನು ತ್ರಿವಿಕ್ರಮನ ದಿವ್ಯಪಾದಗಳನ್ನು ತೊಳೆಯುವಾಗ ಆ ತ್ರಿವಿಕ್ರಮನ ಪಾದಗಳ ಮೇಲೆ ಸ್ವಲ್ಪಕಾಲ ತಂಗಿದ್ದು ಅನಂತರ ಶಂಕರನ ಜಡೆಯಲ್ಲಿ ಸ್ವಲ್ಪಕಾಲತಂಗಿದ್ದು, ತಂಗಿದ ಕಡೆಗಳಿಂದ ಅನರ್ಘರತ್ನಗಳನ್ನು ತನ್ನೊಡನೆ ಸೆಳೆದುಕೊಂಡು ಧರೆಗೆ ರಭಸದಿಂದ ಇಳಿದು ಬಂದ ಹೊನಲಾದ ಗಂಗೆಯ ಖಂದವೆಂದೆನಿಸುವ ಕಟಿನಗರವೇ ಅದು.

೮೫

೪.ಇಮೈಯವರಿಱು ಮಾನ್ದಿರುನ್ದರಶಾಳ ಏಟ್ರುವನ್ದೆದಿರ್ ಪೊರುಶೇನೈ

ನಮಪುರಮ್ ನಣುಹ ನಾನ್ದಕಮ್ ವಿಶಿಱು ಪುರುಡೋತ್ತಮನ್ ನಹರ್ ತಾನ್

ಇಮವನ್ತನ್ ತೊಡಙ್ಗಿ ಯಿರುಙ್ಗಡಲಳವುಮ್ ಇರುಕರೈಯುಲಹಿರೈನ್ದಾಡ

ಕಮೈಯುಡೈಪ್ಪೆರುಮೈಕ್ಕಙ್ಗೈಯಿನ್ ಕರೈಮೇಲ್ ಕಣ್ಡಮೆನ್ನುಙ್ಕಟಿನಗರೇ

ಇಮೈಯವರ್=ಇಂದ್ರಾದಿದೇವತೆಗಳು, ಇಉಮಾನ್ದು=ಹಾಳಾಗುವ ಸ್ಥಿತಿಯಲ್ಲಿ, ಇರುನ್ದು= ಇದ್ದಾಗ, ಅರಶು ಆಳ=ರಾಜ್ಯಭಾರ ಮಾಡಲಿ, ಏಟ್ರು=ಮೇಲೆ ಬಿದ್ದು, ವನ್ದು=ಬಂದು, ಎದಿರ್ ಪೊರು= ಎದುರಾಗಿ ಯುದ್ಧಮಾಡುವ, ಶೇನೈ=ಸೇನೆಯನ್ನು, ನಮಪುರಮ್= ಯಮಪುರಿಯನ್ನು, ನಣುಹ= ಸೇರಿಸುವುದಕ್ಕಾಗಿ, ನಾನ್ದಕಮ್= ನಂದಕ ಖಡ್ಗವನ್ನು, ವಿಶಿಱು= ಬೀಸುವ, ನಮ್= ನಮ್ಮ, ಪುರುಡೋತ್ತಮನ್= ಪುರುಷೋತ್ತಮನ, ನಹರ್= ನಗರವೆಂಬುದು, ಇಮವನ್ತನ್= ಹಿಮಾಲಯವನ್ನು, ತೊಡಙ್ಗಿ= ಮೊದಲು ಮಾಡಿಕೊಂಡು, ಇರು=ವಿಶಾಲವಾದ, ಕಡಲ್= ಕಡಲಿನ, ಅಳವುಮ್=ವರೆಗೂ, ಇರು=ಎರಡು, ಕರೈ=ದಡಗಳ ಮೇಲೆ ವಾಸಿಸುವ, ಉಲಹುಮ್= ಜನ, ಇರೈನ್ದು= ಗದ್ದಲಮಾಡುತ್ತಾ, ಆಡ=ನಲಿದಾಡುವಂತೆ, ಕಮೈ= ಕ್ಷಮೆ\(ಸಹನೆ\), ಉಡೈ= ಒಡನೆ, ಪೆರುಮೈ= ಹಿರಿಮೆಯನ್ನುಳ್ಳ, ಗಙ್ಗೈಯಿನ್= ಗಂಗೆಯ, ಕರೈಮೇಲ್= ದಡದ ಮೇಲೆ, ಕಣ್ಡಮ್= ಖಂಡ, ಎನ್ನುಮ್= ಎಂಬ, ಕಟಿನಹರೇ= ಕಟಿನಗರವೇ.

ಇಂದ್ರಾದಿ ದೇವತೆಗಳು ಹಾಳಾಗುವ ಸ್ಥಿತಿಯಲ್ಲಿದ್ದಾಗ, ರಾಜ್ಯಭಾರ ಮಾಡಲು ಮೇಲೆ ಬಿದ್ದು ಬಂದು ಎದುರಿಸಿ ಯುದ್ಧಮಾಡುವ ಸೇನೆಯನ್ನು ಯಮಪುರಿಗೆ ಸೇರಿಸುವುದಕ್ಕಾಗಿ ನಂದಕವೆಂಬ ಖಡ್ಗವನ್ನು ಬೀಸುವ ನಮ್ಮ ಪುರುಷೋತ್ತಮನ ನಗರವೆಂಬುದು ಹಿಮಾಲಯವನ್ನು ಮೊದಲು ಮಾಡಿಕೊಂಡು ವಿಶಾಲವಾದ ಕಡಲಿನವರೆಗೂ ಎರಡು ದಡಗಳ ಮೇಲೂ ವಸಿಸುವ ಜನರು ಗದ್ದಲಮಾಡುತ್ತಾ ನಲಿದಾಡುವಂತೆ ಸಹನೆಯಿಂದ ಕೂಡಿದ ಹಿರಿಮೆಯನ್ನುಳ್ಳ ಗಂಗೆಯ ದಡದ ಮೇಲೆ ಖಂಡ ಎನ್ನುವ ಕಟಿನಗರವೇ.\(೪\)

ದೇವತೆಗಳಿಗೆ ಕಡು ಶತ್ರುಗಳಾದ ಅಸುರರ ಉಪಟಳ ಹೆಚ್ಚಿ ದೇವತೆಗಳು ಹಾಳಾಗುವ ಪರಿಸ್ಥಿತಿ ಅನೇಕ ಬಾರಿ ಒದಗಿ ಬಂದಿತ್ತು. ಒಂದು ಸಲ ದೇವೇಂದ್ರನನ್ನು ರಾಜ್ಯಭ್ರಷ್ಟನನ್ನಾಗಿ ಮಾಡಿ, ಅವನ ರಾಜ್ಯವನ್ನು ಅವನಿಂದ ಕಿತ್ತುಕೊಳ್ಳಲು  ಮೇಲೆ ಬಿದ್ದು ಬಂದು ಬಹುದೊಡ್ಡ ಅಸುರ ಸೈನ್ಯದ ಮೇಲೆ ಭಗವಂತನು ತನ್ನ ನಂದಕವೆಂಬ ಖಡ್ಗವನ್ನು ಬೀಸಿ ಅವರನ್ನು ಸೋಲಿಸಿ ದೇವತೆಗಳನ್ನು ಸಂಕಟದಿಂದ ಪಾರು ಮಾಡಿದನು. ಕೃಪಾಸಾಗರನಾದ ಆ ಪುರುಷೋತ್ತಮನಿರುವ ಪವಿತ್ರಸ್ಥಳ ಯಾವುದು? ಹಿಮಾಲಯದ ಶಿಖರದಲ್ಲಿ ಹುಟ್ಟಿ ವಿಶಾಲವಾದ ಸಾಗರದವರೆಗೂ ಇಕ್ಕೆಲಗಳಲ್ಲಿ ವಾಸಿಸುವವರು ಮಾಡಿದ ಪಾಪಗಳನ್ನೆಲ್ಲಾ ಸಹನೆಯಿಂದ ತೊಳೆಯುತ್ತಾ, ಅವರನ್ನು ಶುದ್ಧಗೊಳಿಸುತ್ತಾ ಅವರು ನಕ್ಕು ನಲಿಯುವಂತೆ ಮಾಡುತ್ತಾ ಇರುವ ಹಿರಿಮೆಯ ಗಂಗಾನದಿಯ ದಡದ ಮೇಲಣ ಖಂಡ ಎಂಬ ಕಟಿನಗರವೇ ಅದು.

೮೬

ಉೞುವದೋರ್ ಪಡೈಯುಮುಲಕ್ಕೈಯುಮ್ ವಿಲ್ಲುಮ್ ಒಣ್ ಶುಡರಾೞಿಯುಂಜಙ್ಕುಮ್

ಮೞುವೊಡು ವಾಳುಮ್ ಪಡೈಕ್ಕಲಮುಡೈಯ ಮಾಲೆ ಪುರುಡೋತ್ತಮನ್ ವಾೞ್ ವು

ಎೞುಮೈಯುಙ್ಗೊಡಿಯೀಣ್ಡಿಯ ಪಾವಮ್ ಇಱೈಪ್ಪೊೞುದಳವಿನಿಲೆಲ್ಲಾಮ್

ಕೞುವಿಡುಮ್ ಪೆರುಮೈಕ್ಕಙ್ಗೈಯಿನ್ ಕರೈಮೇಲ್ ಕಣ್ಡಮೆನ್ನಙ್ಗಟಿನಹರೇ

ಉೞುವದು=ಉಳುವ, ಓರ್=ಒಂದು, ಪಡೈಯುಮ್=ಆಯುಧವೂ, ಉಲಕ್ಕೈಯುಮ್=ಒನಕೆಯೂ, ವಿಲ್ಲುಮ್=ಬಿಲ್ಲು, ಒಣ್=ಸೊಬಗಿನ, ಶುಡರ್=ತೇಜಸ್ಸಿನಿಂದ ಕೂಡಿದ, ಆೞಿಯುಮ್= ಚಕ್ರವೂ, ಶಙ್ಗುಮ್=ಶಂಖವೂ, ಮೞು ಒಡು= ಕೊಡಲಿಯೊಡನೆ, ವಾಳುಮ್=ಕತ್ತಿಯೂ, ಪಡೈಕ್ಕಲಮ್=ಆಯುಧಗಳನ್ನಾಗಿ, ಉಡೈಯ=ಉಳ್ಳ, ಮಾಲ್=ಸರ್ವೇಶ್ವರನಾದ, ಪುರುಡೋತ್ತಮನ್=ಪುರುಷೋತ್ತಮನ, ವಾೞ್ ವು= ನೆಲೆಗೊಂಡ ಸ್ಥಳವೆಂದರೆ, ಎೞುಮೈಯುಮ್= ಏಳುಜನ್ಮಗಳಿಂದ, ಕೂಡಿ= ಕೂಡಿಕೊಂಡ, ಈಣ್ಡಿಯ= ಅಪರಿಮಿತವಾದ, ಪಾವಮ್=ಪಾಪಗಳು, ಎಲ್ಲಾಮ್=ಎಲ್ಲವನ್ನೂ, ಇಱೈಪೊೞುದು= ಕ್ಷಣಕಾಲದಮ್ ಅಳವಿನಿಲ್= ಅಳತೆಯಲ್ಲಿ, ಕೞುವಿಡುಮ್= ತೊಳೆದು\(ಕಳೆದು\) ಬಿಡುವ, ಪೆರುಮೈ= ಹಿರಿಮೆಯನ್ನುಳ್ಳ, ಗಙ್ಗೈಯಿನ್= ಗಂಗೆಯ, ಕರೈಮೇಲ್= ದಡದ ಮೇಲೆ, ಕಣ್ಡಮ್= ಖಂಡ, ಎನ್ನುಮ್= ಎಂಬ ಕಟಿನಹರೇ= ಕಟಿನಗರವೇ.

ಉಳುವ ಒಂದು ಆಯುಧವೂ ಒನಕೆಯೂ ಬಿಲ್ಲೂ ಸೊಬಗಿನ ತೇಜಸ್ಸಿನಿಂದ ಕೂಡಿದ ಚಕ್ರವೂ ಶಂಖವೂ ಕೊಡಲಿಯೂ ಖಡ್ಗವೂ ಆಯುಧಗಳನ್ನಾಗಿ ಉಳ್ಳ ಸರ್ವೇಶ್ವರನಾದ ಪುರುಷೋತ್ತಮನು ನೆಲೆಗೊಂಡ ಸ್ಥಳವೆಂದರೆ, ಏಳುಜನ್ಮಗಳಿಂದ ಕೂಡಿಕೊಂಡು ಬಂದ ಅಪರಿಮಿತವಾದ ಪಾಪಗಳೆಲ್ಲವನ್ನೂಕ್ಷಣಕಾಲದಲ್ಲಿ ತೊಳೆದು ಕಳೆದುಬಿಡುವ ಹಿರಿಮೆಯನ್ನುಳ್ಳ ಗಂಗೆಯ ದಡದ ಮೇಲಿರುವ ಖಂಡ ಎಂಬ ಕಟಿನಗರವೇ.\(೫\)

ಉಳುವ ಆಯುಧ ನೇಗಿಲು. ನೇಗಿಲನ್ನೂ ಒನಕೆಯನ್ನೂ ಆಯುಧವಾಗಿ ಉಳ್ಳವನು ಬಲರಾಮನು. ಶಾರ್ಙ್ಗವೆಂಬ ಬಿಲ್ಲು. ಪಾಂಚಜನ್ಯವೆಂಬ ಶಂಖ, ಸುದರ್ಶನ ಚಕ್ರ, ನಂದಕವೆಂಬ ಖಡ್ಗ-ಇವುಗಳನ್ನುಳ್ಳವನು ಕೃಷ್ಣ. ಗಂಡು ಕೊಡಲಿಯನ್ನು ಆಯುಧವಾಗಿ ಉಳ್ಳವನು ಪರಶುರಾಮ. ಈ ಅವತಾರಗಳೆಲ್ಲದರ ಮೂಲ ರೂಪನಾದ ಭಗವಂತನಾದ ಪುರುಷೋತ್ತಮನು ಭೂಮಿಯ ಮೇಲೆ ನೆಲೆಗೊಂಡಿರುವ ಸ್ಥಳ ಯಾವುದು? “ಗಂಗೆ ಗಂಗೆ” ಎಂದ ಮಾತ್ರಕ್ಕೆ ಅಥವಾ ಆ ಗಂಗೆಯಲ್ಲಿ ಒಂದು ಮುಳುಗು ಹಾಕಿದ ಮಾತ್ರಕ್ಕೆ ಅವನ ಏಳು ಜನ್ಮಗಳ ಕಡುಪಾಪರಾಶಿಯೆಲ್ಲಾ ಆ ಕ್ಷಣದಲ್ಲೇ ತೊಳೆದು ಹೋಗುವುದು. ಅಂಥ ಪವಿತ್ರವಾದ ಗಂಗೆಯ ದಡದಲ್ಲಿ “ಖಂಡ” ಎಂಬ ಹೆಸರಿನ ಕಟಿನಗರವೇ ಅದು.

೮೭

೬.ತಲೈಪ್ಪೆಯ್ ದು ಕುಲುಱಿ ಚ್ಚಲಮ್ ಪೊದಿಮೇಹಂ ಶಲಪೊೞನ್ದಿಡಕ್ಕಣ್ಡು

ಮಲೈಪ್ಪೆರುಙ್ಗುಡೈಯಾಲ್ ಮಱುತ್ತವನ್ ಮದುರೈಮಾಲ್ ಪುರುಡೋತ್ತಮನ್ ವಾೞ್ ವು

ಅಲೈಪ್ಪುಡೈತ್ತಿರೈವಾಯರುನ್ದಮುನಿವರ್ ಅವಪಿರತಙ್ಕಡೈನ್ದಾಡ

ಕಲಪ್ಪೈಹಳ್ ಕೊೞಿಕ್ಕೂಙ್ಗಙ್ಗೈಯಿನ್ ಕರೈಮೇಲ್ ಕಣ್ದಮೆನ್ನುಙ್ಗಟಿನಹರೇ

ತಲೈಪೆಯ್ದು= ತಲೆಹಾಕಿ ಕೂಡಿಕೊಂಡು, ಕುಲುಱಿ= ಘರ್ಜಿಸಿ, ಜಲಮ್=ನೀರನ್ನು, ಪೊದಿ= ತುಂಬಿಕೊಂಡಿರುವ, ಮೇಹಮ್=ಮೇಘಗಳು, ಶಲಶಲ=ಛಳಛಳ ಎಂದು, ಪೊೞನ್ದಿಡ= ಸುರಿಸುತ್ತಿರುವುದನ್ನು, ಕಣ್ಡು= ನೋಡಿ, ಮಲೈ=ಪರ್ವತವೆಂಬ, ಪೆರು= ಬಹುದೊಡ್ಡ, ಕುಡೈಯಾಲ್=ಕೊಡೆಯಿಂದ ಮಱುತ್ತವನ್= ತಡೆದು ರಕ್ಷಿಸಿದವನಾದ, ಮದುರೈಮಾಲ್= ಮಧುರೆಯ ಸ್ವಾಮಿಯಾದ, ಪುರುಡೋತ್ತಮನ್=ಪುರುಷೋತ್ತಮನ, ವಾೞ್ ವು= ನೆಲೆಸಿರುವ ಸ್ಥಳವೆಂದರೆ, ಅಲೈಪ್ಪು= ಅಲೆಗಳ ಹೊಡೆತವನ್ನು, ಉಡೈ= ಹೊಂದಿದ್ದ, ತಿರೈವಾಯ್= ನೆಲ \(ಅಲೆಗಳ ನಡುವೆ\) ಅಂಚಿನಲ್ಲಿ, ಅರು= ಅಪರೂಪವಾದ, ತಪಮ್= ತಪಸ್ಸನ್ನು ಮಾಡಿದ, ಮುನಿವರ್=ಮಹಾಮುನಿವರು, ಅವಪಿರತಮ್=ಅವಭೃತ ಸ್ನಾ ನವನ್ನು, ಕುಡೈನ್ದು= ಮುಳುಗಿ, ಆಡ=ಆಡಲು, ಕಲಪೈಹಳ್= ನೇಗಿಲು ಮುಂತಾದ ಉಪಕರಣಗಳಿಂದ ಕೊೞಿಕ್ಕೂಮ್=ತೊಳೆದು ಕೆಳಕ್ಕೆ ತಳ್ಳುವಂಥ, ಗಂಗೈಯಿನ್= ಗಂಗೆಯ, ಕರೈಮೇಲ್=ದಡದ ಮೇಲೆ, ಕಣ್ಡಮ್= ಖಂಡ, ಎನ್ನುಮ್= ಎನ್ನುವ, ಕಟಿನಹರೇ= ಕಟೀನಗರವೇ.

ತಲೆಹಾಕಿ ಕೂಡಿಕೊಂಡು ಘರ್ಜಿಸುತ್ತಾ ನೀರನ್ನು ತುಂಬಿಕೊಂಡಿರುವ ಮೇಘಗಳು ಛಳಛಳ ಎಂದು ಸುರಿಸುತ್ತಿರುವುದನ್ನು ನೋಡಿ ಪರ್ವತವೆಂಬ ಬಹುದೊಡ್ಡ ಕೊಡೆಯಿಂದ ತಡೆದು ರಕ್ಷಿಸಿದವನಾದ ಮಧುರೆಯ ಸ್ವಾಮಿಯಾದ ಪುರುಷೋತ್ತಮನು ನೆಲಸಿರುವ ಸ್ಥಳವೆಂದರೆ ಅಲೆಗಳ ಹೊಡೆತವನ್ನು ಹೊಂದಿದ ನೆಲದ \(ಅಲೆಗಳ ನಡುವೆ\) ಅಂಚಿನಲ್ಲಿ ಅಪರೂಪವಾದ ತಪಸ್ಸು ಮಾಡಿದ ಮಹಾಮುನಿವರರು ಅವಭೃತಸ್ನಾನವನ್ನು ಮುಳುಗಿ ಮಾಡುವಾಗ ನೇಗಿಲು ಮುಂತಾದ ಉಪಕರಣಗಳಿಂದ ತೊಳೆದು ಕೆಳಕ್ಕೆ ತಳ್ಳುವಂಥ ಗಂಗೆಯ ದಡದ ಮೇಲೆ ಖಂಡ ಎಂಬ ಕಟೀನಗರವೇ. \(೬\)

ಪಾಶುರದ ಮೊದಲ ಎರಡು ಸಾಲುಗಳಲ್ಲಿ ಮಧುರೆಯ ಸ್ವಾಮಿಯಾದ ಶ್ರೀಕೃಷ್ಣನು ನಡಸಿದ ಅದ್ಭುತಸಾಹಸವಾದ ಗೋವರ್ಧನ ಪರ್ವತವನ್ನು ಕೊಡೆಯಂಯತೆ ಎತ್ತಿ ಹಿಡಿಯುವುದನ್ನೂ ಅದರ ಕೆಳಗಡೆ ಇಡಿಯ ಗೋಕುಲವನ್ನೇ ದೇವೇಂದ್ರನ ಕಡುಕೋಪದ ರೂಪವಾದ ಬಿರುಸಿನ ಸುರಿಮಳೆಯಿಂದ ರಕ್ಷಿಸಿದ ವಿಷಯದ ಸೂಚನೆಯಿದೆ. ಉಳಿದ ಎರಡು ಸಾಲುಗಳಲ್ಲಿ ಹಿಮಾಲಯದ ಇಳಿಜಾರು ತಪ್ಪಲಿನಲ್ಲಿ ಗಂಗೆಯು ಹರಿದು ಬರುವ ಕಡೆಗಳಲ್ಲಿ ಮಹಾಮುನಿಗಳು ಅಪರೂಪವಾದ ತಪಸನ್ನಾಚರಿಸಿ ಅವಭೃತ ಸ್ನಾನವನ್ನು ಮಾಡುವುದಕ್ಕಾಗಿ ಗಂಗಾನದಿಯಲ್ಲಿ ಮುಳುಗಿ ಆಡುವ ಕಡೆ ತಮ್ಮ ಉಪಕರಣಗಳನ್ನೆಲ್ಲಾ ತೊಳೆಯುವಂಥ ಗಂಗಾದಡದ ಖಂಡ ಅಥವಾ ಕಟಿನಗರದ ವಿಷಯ ಇದೆ.

೮೮

೭.ವಿಱ್ ಪಿಡಿತ್ತಿಱುತ್ತು ವೇೞತ್ತೈಮಱುಕ್ಕಿ ಮೇಲಿರುನ್ದವನ್ ತಲೈಶಾಡಿ

ಮಱ್ ಪೊರುದೆ ೞಪ್ಪಾಯ್ ನ್ದರೈಯನೈಯುದೈತ್ತಮಾಲ್ ಪುರುಡೋತ್ತಮನ್ ವಾೞ್ ವು

ಅಱ್ ಬುದಮುಡೈಯವೈರಾವತ ಮದಮುಮ್ ಅವರಿಳಮ್ಬಡಿಯಶೊಣ್ ಶಾನ್ದುಮ್

ಕಱ್ ಪಹಮಲರುಙ್ಕಲನ್ದಿೞಿಕಙ್ಗೈ ಕ್ಕಣ್ಡಮೆನ್ನುಙ್ಕಟಿನಹರೇ

ವಿ=ಬಿಲ್ಲನ್ನು. ಪಿಡಿತ್ತು= ಹಿಡಿದುಕೊಂಡು, ಇಱುತ್ತು= ಮುರಿದಿಟ್ಟು, ವೇೞಿತ್ತೈ=ಆನೆಯನ್ನು, ಮುೞುಕ್ಕಿ= ಭಂಗಪಡಿಸಿ ,ಮೇಲಿರುನ್ದವನ್= ಅದರ ಮೇಲಿದ್ದವನ, ತಲೈ= ತಲೆಯನ್ನು, ಶಾಡಿ=ಅಪ್ಪಳಿಸಿ, ಮಲ್=ಮಲ್ಲರನ್ನು, ಪೊರುದು=ಹೋರಾಡಿ, ಎೞಪಾಯ್ನ್ದು= ಮೇಲೆ ಹಾರಿ, ಅರೈಯನೈ= ಆಸನ ಮೇಲೆ ಇದ್ದವನನ್ನು, ಉದೈತ್ತ=ಒದೆದ, ಮಾಲ್=ಸರ್ವೇಶ್ವರನಾದ, ಪುರುಡೋತ್ತಮನ್=ಪುರುಷೋತ್ತಮನು, ವಾೞ್ ವು=ಇರುವ ಸ್ಥಳವು, ಅಱ್ ಬುತಮ್= ಆಶ್ಚರ್ಯವನ್ನು, ಉಡೈಯ= ಉಳ್ಳ, ಐರಾವತ=ಐರಾವತದ, ಮದಮುಮ್=ಮದಜಲವನ್ನೂ, ಅವರ್= ಆದೇವತೆಗಳ ಇಳ=ಎಳೆಯ, ಪಡಿಯರ್=ವಯಸ್ಸಿನವರ, ಒಣ್=ಉತ್ಕೃಷ್ಟವಾದ, ಶಾನ್ದುಮ್=ಚಂದನವನ್ನು, ಕಱ್ಪಹಮ್=ಕಲ್ಪವೃಕ್ಷದ, ಮಲರುಮ್= ಪುಷ್ಪವನ್ನೂ, ಕಲನ್ದು=ಬೆರೆಸಿಕೊಂಡು, ಇೞಿ=ರಭಸದಿಂದ ಇಳಿಯುತ್ತಿರುವ, ಕಙ್ಗೈ= ಗಂಗೆಯ, ಕಣ್ಡಮ್=ಖಂಡ, ಎನ್ನುಮ್= ಎಂಬ, ಕಟಿನಹರೇ=ಕಟಿನಗರವೇ.

ಬಿಲ್ಲನ್ನು ಹಿಡಿದು ಮುರಿದಿಟ್ಟು ಆನೆಯನ್ನು ಭಂಗಪಡಿಸಿ, ಅದರ ಮೇಲಿದ್ದವನ ತಲೆಯನ್ನು ಅಪ್ಪಳಿಸಿ, ಮಲ್ಲರೊಡನೆ ಹೋರಾಡಿ, ಆಸನದ ಮೇಲೆ ಇದ್ದವನ ಮೇಲೆ ಹಾರಿ ಅವನನ್ನು ಒದೆದ ಸರ್ವೇಶ್ವರನಾದ ಪುರುಷೋತ್ತಮನು ನೆಲೆಗೊಂಡ ಸ್ಥಳವೆಂದರೆ, ಅದ್ಭುತವಾದ ಐರಾವತದ ಮದಜಲವನ್ನೂ ದೇವತೆಗಖ ಎಳೆಯ ವಯಸ್ಸಿನವರ ಉತ್ಕೃಷ್ಟವಾದ ಚಂದನವನ್ನು ಮುಡಿದ ಕಲ್ಪವೃಕ್ಷದ ಕುಸುಮಗಳನ್ನೂ ಬೆರೆಸಿಕೊಂಡು ರಭಸದಿಂದ ಇಳಿಯುತ್ತಿರುವ ಗಂಗೆಯ ಖಂಡ ಎನ್ನುವ ಕಟಿನಗರವೇ ಅದು. \(೭\)

ತನಗೆ ಆಜನ್ಮಶತ್ರುವಾದ ಕೃಷ್ಣನನ್ನು ಕಂಸನು ಧನುರ್ಯಾಗವೆಂಬ ನೆಪಹೂಡಿ ಮಧುರೆಗೆ ಬರಮಾಡಿಕೊಂಡನು. ಅವನ ದಾರಿಯಲ್ಲಿ ಅನೇಕ ಎಡರುಗಳನ್ನೊಡ್ಡಿದ್ದನು. ಅವುಗಳ ಪೈಕಿ ಯಾವುದಾದರೊಂದು ಕುತಂತ್ರವಾದ ಅವನನ್ನು ಕೊಂದು ಬಿಡಬೇಕೆಂತಲೇ. ದಾರಿಯಲ್ಲಿಯೇ ಧನುಶ್ಶಾಲೆ. ಅಲ್ಲಿ ಧನುಸ್ಸನ್ನು ಪೂಜಿಸಲು ಎಲ್ಲ ಸಿದ್ಧತೆಗಳೂ ನಡೆದಿದ್ದವು. ಬಹುಮಂದಿ ರಾಜಭಟರು ಅದಕ್ಕೆ ಕಾವಲು. ಕೃಷ್ಣನು ಅಲ್ಲಿಗೆ ಬಂದನು. ದಿಟ್ಟತನದಿಂದ ಆ ಧನುಶ್ಶಾಲೆಗೆ ನುಗ್ಗಿ, ಧನುಸ್ಸನ್ನು ಎತ್ತಿಹಿಡಿದು, ಹೆದೆಯೇರಿಸುವ ಕಾರಣದಿಂದ ಅದನ್ನು ಮುರಿದುಹಾಕಿದನು. ಕಾವಲುಗಾರರು ಅದು ಮುರಿದ ಶಬ್ದಕ್ಕೇ ಭಯಪಟ್ಟು ದಿಕ್ಕಾಪಾಲಾದರು. ಕಂಸನ ಮೊದಲನೆಯ ಕುತಂತ್ರವಾದ ಧನುಶ್ಶಾಲೆಯಲ್ಲಿ ಕೃಷ್ಣನನ್ನು ಕೊಲ್ಲಬೇಕೆಂಬುದು ಹೀಗೆ ವಿಫಲಗೊಂಡಿತು.

ಕೃಷ್ಣನು ಮಧುರೆಯ ಹೆಬ್ಬಾಗಿಲಿಗೆ ಬಂದನು. ಅಲ್ಲೇ ಕಾದು ನಿಂತಿತ್ತು ಕುವಲಯಾಪೀಡವೆಂಬ ದುಷ್ಟ ಆಸೆ. ಅದರ ಮಾವಟಿಗನಿಗೆ ಕಂಸನ ಆಜ್ಞೆಯಿತ್ತು. ಆನೆಯಿಂದ ತುಳಿಸಿ ಕೃಷ್ಣನನ್ನು ಕೊಂದು ಬಿಡಬೇಕು ಎಂದು. ಕೃಷ್ಣನ ಎದುರಾಗಿ ಬಂದ ಆ ಅನೆಯ ದಂತಗಳನ್ನು ಹಿಡಿದು ಅವುಗಳನ್ನು ಮುರಿದು ಭಂಗಪಡಿಸಿದನು. ಅವನ ದುಷ್ಟ ಯೋಚನೆಗಾಗಿ ಮಾವಟಿಗನನ್ನು ಕೆಳಕ್ಕೆ ಎಳೆದು ಅವನ ತಲೆಯನ್ನು ಅಪ್ಪಳಿಸಿಕೊಂದನು.

ಆಮೇಲೆ, ಕೃಷ್ಣನನ್ನು ಎದುರಿಸಿದವರು ನುರಿತ ಮಲ್ಲರು. ಕೃಷ್ಣನನ್ನು ಮಲ್ಲಯುದ್ಧಕ್ಕೆ ಕರೆದು, ಹಾಗೆ ಅವನನ್ನು ಕೊಂದುಬಿಡಬೇಕೆಂಬುದು ತಂತ್ರ. ಆದರೆ ನಡೆದದ್ದು ಬೇರೆ. ಆ ಮಲ್ಲರಲ್ಲಿ ಪ್ರಮುಖರನ್ನು ಕೃಷ್ಣನೂ ಬಲರಾಮನೂ ಯುದ್ಧದಲ್ಲಿ ಕೊಂದರು. ಮಿಕ್ಕವರೆಲ್ಲರೂ ಪಲಾಯನ ಮಾಡಿದರು.

ಹೀಗೆ, ಒಮ್ದೊಂದು ಕಡೆಯೂ ಕಂಸನ ಕುತಂತ್ರವನ್ನು ಮುರಿದ ಕೃಷ್ಣನ ಕಣ್ಣು ಗದ್ದುಗೆಯ.

೮೯

ಮೇಲೆ ಕುಳೀತಿದ್ದ ಕಂಸನ ಮೇಲೆ ಬಿತ್ತು. ಕೃಷ್ಣನು ಒಂದೇ ನೆಗೆತಕ್ಕೆ ಅಲ್ಲಿಂದ ಗದ್ದುಗೆಗೆ ಹಾರಿ, ಕಂಸನ ಮುಂದಲೆಯನ್ನು ಹಿಡಿದು ಅವನನ್ನು ಕೆಳಕ್ಕೆಳದು ಕಾಲಿನಿಂದ ಒದೆದು ಅವನನ್ನು ಕೊಂದು ದುಷ್ಟನಿಗ್ರಹ ಮಾಡಿದನು.

ಪುರುಷೋತ್ತಮನು ಎನ್ನಿಸಿಕೊಂಡ ಆ ಸರ್ವೇಶ್ವರನು ನೆಲೆಗೊಂಡಿರುವ ಪವಿತ್ರಸ್ಥಳ ಯಾವುದು? ಸೃಷ್ಟೀಯಲ್ಲೇ ಅದ್ಭುತವೆನಿಸಿದ ದೇವಲೋಕದಲ್ಲಿರುವ ಐರಾವತವು ನೀರಾಟವಾಡುವಾಗ ಅದರ ಮದಜಲದಿಂದ ಕಲೆತಿರುವ ದೇವಕನ್ಯೆಯರು ಜಲಕ್ರೀಡೆಯಾಡುತ್ತಾ ಆನಂದಿಸುತ್ತಿರುವಾಗ ಅವರು ಮೈಗೆ ಪೂಸಿಕೊಂಡ ದಿವ್ಯಗಂಧದಿಂದ ಕಲೆತಿರುವ ಅಲ್ಲದೆ ಅವರು ಮುಡಿದಿರುವ ಕಲ್ಪವೃಕ್ಷದ ಕುಸುಮಗಳ ದಿವ್ಯಪರಿಮಳದಿಂದ ಕಲೆತಿರುವ ದೇವಗಂಗೆಯು ಭೂಲೋಕಕ್ಕೆ ರಭಸದಿಂದ ಇಳಿಯುವ ಪವಿತ್ರ ಪ್ರದೇಶವಾದ ಖಂಡ ಎಂಬ ಕಟಿನಗರವೇಚ್ ಅದು.

೮. ತಿರೈಪೊರುಕಡಲ್ ಶೂೞ್ ತಿಣ್ ಮದಿಳ್ ತುವರೈವೇನ್ದು ತನ್ ಮೈತ್ತುನನ್ ಮಾರ್ ಕ್ಕಾಯ್

ಅರಶನೈಯವಿಯವರ ಶಿನೈಯರುಳುಮ್ ಅರಿಪುರುಡೋತ್ತಮನಮರ್ ವು

ನಿರೈನಿರೈಯಾಹ ನೆಡಿಯನಯೂಪಮ್ ನಿರನ್ತರಮೊೞುಕ್ಕಿವಿಟ್ಟು ಇರಣ್ಡು

ಕರೈಪುರೈವೇಳ್ ವಿಪ್ಪುಹೈಕಮೞ್ ಕಙ್ಗೈಕ್ಕಣ್ಡ,ಎನ್ನುಙ್ಕಟಿನಹರೇ.

ತಿರೈ= ನೆಲದೊಡನೆ, ಪೊರು=ಹೋರಾಡುವಂಥ, ಕಡಲ್=ಕಡಲಿನಿಂದ, ಶೂೞ್= ಸುತ್ತುವರಿದಿರುವ, ತಿಣ್=ಬಲವಾದ, ಮದಿಳ್=ಕೋಟೆ ಗೋಡೆಯಿಂದ ಕೂಡಿದ, ತುವರೈ= ದ್ವಾರಕೆಗೆ, ವೇನ್ ದು= ಒಡೆಯನಾದವನು, ತನ್= ತನ್ನ, ಮೈತುನನ್ ಮಾರ್ಕ್ಕೂ=ಮೈದುನರಿಗೆ, ಆಯ್=ಸಹಾಯಕನಾಗಿ, ಅರಸನೈ=ಅರಸನನ್ನು, ಅೞಯ=ನಾಶಮಾಡಿ, ಅರಶಿನೈ= ರಾಜ್ಯವನ್ನು, ಅರುಳುಮ್= ಕೃಪೆಮಾಡುವ, ಅರಿ=ಹರಿ ಎನ್ನಿಸಿದ, ಪುರುಡೋತ್ತಮನ್=ಪುರುಷೋತ್ತಮನು, ಅಮರ್ ವು= ನೆಲಸಿದ ಸ್ಥಳವು, ನಿರೈನಿರೈಯಾಹ= ಗುಂಪುಗುಂಪಾಗಿ, ನೆಡಿಯನ=ಉದ್ದನಾದ, ಯೂಪಮ್= ಯೂಪಸ್ತಂಬಗಳು, ನಿರನ್ತರಮ್=ಯಾವಾಗಲೂ, ಒೞುಕ್ಕುವಿಟ್ಟು=ಜಿನುಗಿಸುತ್ತಾ, ಇರಣ್ಡು=ಎರಡು, ಕರೈ=ದಡಗಳೂ, ಪುರೈ= ಸಮನಾಗಿ ಹೋಲುವಂತೆ, ವೇಳ್ ವಿ =ಯಾಗಗಳ, ಪುಹೈ= ಹೊಗೆಯು, ಕಮೞ್=ಸುಗಂಧದಿಂದ ಕೂಡಿದ ಕುಮುಲುತ್ತಿರುವ, ಕಙ್ಗೈ= ಗಂಗೆಯ, ಕಣ್ಡಮ್= ಖಂಡ,ಎನ್ನುಮ್=ಎಂಬ, ಕಟಿನಹರೇ=ಕಟಿನಗರವೇ.

ನೆಲದೊಡನೆ ಹೋರಾಡುವಂಥ ಕಡಲಿನಿಂದ ಸುತ್ತುವರಿದಿರುವ ಬಲವಾದ ಕೋಟೆಗೋಡೆಯಿಂದ ಕೂಡಿದ ದ್ವಾರಕೆಗೆ ಒದೆಯನಾದವನು ತನ್ನ ಮೈದುನರಿಗೆ ಸಹಾಯಕನಾಗಿ ಅರಸನನ್ನು ನಾಶಮಾಡಿ ರಾಜ್ಯವನ್ನು ಕೃಪೆಮಾಡಿದ ಹರಿ ಎಂಬ ಪುರುಷೋತ್ತಮನು ನೆಲೆಗೊಂಡ ಸ್ಥಳವೆಂದರೆ ಗುಂಪುಗುಂಪಾಗಿ ಉದ್ದುದ್ದನಾಗಿ ಇರುವ ಯೂಪಸ್ತಂಬಗಳು ಯಾವಾಗಲೂ ಜಿನುಗಿಸುತ್ತಾ ಎರಡು ದಡಗಳೂ ಸಮನಾಗಿ ಹೋಲುವಂತೆ ಯಾಗಗಳ ಹೊಗೆಯು ಸುಗಂಧದಿಂದ ಕೂಡಿ ಕುಮುಲುತ್ತಿರುವ ಗಂಗೆಯ ಖಂಡ ಎಂಬ ಕಟಿನಗರವೇ.\(೮\)

೯೦

ದ್ವಾರಕಾಪುರಿಯನ್ನು ನಿರ್ಮಿಸಿದ್ದು ಸಮುದ್ರದಲ್ಲಿಯೇ. ಅದ್ದರಿಂದ ಅದನ್ನು ಸಮುದ್ರವು ಸುತ್ತುವರಿದಿರುವುದು ಸಹಜವೇ. ಸಮುದ್ರದ ಅಲೆಗಳು ಎಲ್ಲ ಕಾಲದಲ್ಲೀ ದ್ವಾರಕೆಯ ತೀರವನ್ನು ಅಪ್ಪಳಿಸುತ್ತಾ ನೆಲದೊಂದಿಗೆ ಆ ಅಲೆಗಳು ಹೋರಾಡುವಂತೆ ಇತ್ತು. ಅಲೆಗಳ ಬಡಿತದಿಂದ ದ್ವಾರಕೆಯ ತೀರ ಕೊಚ್ಚಿಹೋಗದಿರಲೆಂದು ಸಮುದ್ರವನ್ನು ತಡೆದಿಡುವುದಕ್ಕಾಗಿ ಸುತ್ತಲೂ ಬಲವಾದ ಕೋಟೆಯನ್ನು ಕಟ್ಟಲಾಗಿತ್ತು. ಶ್ರೀಕೃಷ್ಣನನ್ನು ದ್ವಾರಕಾಧೀಶ ಎಂದು ಇಲ್ಲಿ ಹೇಳಲಾಗಿದೆ. ಕೃಷ್ಣನಿಗೆ ಪಾಂಡವರು ಹತ್ತಿರದ ನಂಟರು- ಅವನ ಮೈದುನರು. ಅವರಿಗೆ ಬೆಂಬಲಿಗನಾಗಿ ನಿಂತು ಕೃಷ್ಣನು ದುಷ್ಟರೂ ಸ್ವಾರ್ಥಿಗಳೂ ಆದ ದುರ್ಯೋಧನಾದಿ ಕೌರವರನ್ನು ಯುದ್ಧದಲ್ಲಿ ನಿರ್ಮೂಲಗೊಳಿಸಿ ರಾಜ್ಯವನ್ನು ಪಾಂಡವರಿಗೆ ಕೊಡಿಸಿದನೆಂಬುದು ಮಹಾಭಾರತದ ಕತೆ. ದ್ವಾರಕಾಧೀಶನಾಗಿ ಪುರುಷೋತ್ತಮನೆನ್ನಿಸಿಕೊಂಡ ಸರ್ವೇಶ್ವರನು ಇರುವ ಪವಿತ್ರಸ್ಥಳ ಯಾವುದು? ಪವಿತ್ರವಾದ ಗಂಗಾನದಿಯ ಎರಡು ದಂಡೆಗಳಲ್ಲಿ ಸಾಲುಸಾಲಾಗಿ ಯೂಪಸ್ತಂಬಗಳಿಂದ ಮೆರೆಯುತ್ತಲೂ ಯಾಗದ ಸುಗಂಧದಿಂದ ಕೂಡಿದ ಹೊಗೆಯಿಂದ ಆವೃತವಾಗಿ ಶೋಭಿಸುತ್ತಲೂ, ಇಕ್ಕೆಲಗಳಲ್ಲಿ ಎಲ್ಲಿ ನೋಡಿದರೂ ಎಲ್ಲ ಕಾಲಕ್ಕೂ ಒಂದೇ ಸಮನಾದ ಯಾಗಾದಿ ಚಟುವಟಿಕೆಗಳು ನಡೆಯುತ್ತಲೂ ಇರುವ ಪವಿತ್ರವಾದ ಗಂಗೆಯ ಖಂಡ ಎಂಬ ಕಟಿನಗರವೇ ಅದು.

೯. ವಡತಿಶೈ ಮದುರೈ ಶಾಳಕ್ಕಿರಾಮಮ್ ವೈಹುನ್ದನ್ತುವರೈಯಯೋದ್ದಿ

ಇದಮುಡೈ ವದರಿಯೊಡವಹೈಯುಡೈಯ ಎಮ್ ಪುರುಡೋತ್ತಮನಿರುಕ್ಕೈ

ತಡವರೈಯದಿರ ತರಣಿವಿಣ್ಡಿಡಿಯತ್ತಲೈಪ್ಪಟ್ರಿಕ್ಕರೈ ಮರಮ್ ಶಾಡಿ

ಕಡಲಿನೈಕ್ಕಲಙ್ಗಕ್ಕಡುತ್ತಿೞಿಕಙ್ಗಿಕ್ಕಣ್ದಮೆನ್ನುಙ್ಕಟಿನಹರೇ

ವಡತಿಶೈ= ಉತ್ತರ ದಿಕ್ಕಿನಲ್ಲಿರುವ, ಮದುರೈ=ಮಧುರೈ, ಶಾಳಕ್ಕಿರಾಮಮ್= ಸಾಲಗ್ರಾಮ, ವೈಹುನ್ದಮ್= ವೈಕುಂಠ, ತುವರೈ= ದ್ವಾರಕೆ, ಅಯೋದ್ದಿ=ಅಯೋಧ್ಯೆ, ಇಡಮ್=\(ವಿಶಾಲವಾದ\)ಸ್ಥಳವನ್ನು, ಉಡೈ= ಉಳ್ಳ, ವದರಿ=ಬದರಿ ಇವುಗಳನ್ನು, ಇಡವಹೈ= ವಾಸಸ್ಥಳವಾಗಿ, ಉಡೈಯ=ಉಳ್ಳ, ಎಮ್=ನಮ್ಮ, ಪುರುಡೋತ್ತಮನ್=ಪುರುಷೋತ್ತಮನ, ಇರುಕ್ಕೈ=ನೆಲೆಗೊಂಡ ಸ್ಥಳವೆಂದರೆ, ತಡ=ವಿಶಾಲವಾದ, ವರೈ=ಪರ್ವತವು, ಅದಿರ=ಅದುರುವಂತೆ, ರಣಿ=ಭೂಮಿಯು ವಿಣ್ಡು= ಆಕಾಶದಿಂದ, ಇಡಿಯ=ಹೊಡೆತ ತಿಂದಂತೆ, ತಲೈಪ್ಪಟ್ರಿ= ತಲೆಯನ್ನು ಹಿಡಿದು, ಕರೈಮರಮ್= ದಡದ ಮರಗಳು, ಶಾಡಿ=ಮುರಿದುಬೀಳುವಂತೆ, ಕಡಲಿನೈ= ಕಡಲನ್ನು, ಕಲಙ್ಗ=ಕಲಕಿ ಬಿಡುವಂತೆ, ಕಡುತ್ತು= ಬಹುವೇಗದಿಂದ, ಇೞಿ= ಇಳಿಯುವ, ಕಙ್ಗೈಕಣ್ಡಮ್= ಗಂಗೆಯ ಖಂಡ, ಎನ್ನುಮ್= ಎಂಬ, ಕಟಿನಹರೇ= ಕಟಿನಗರವೇ.

ಉತ್ತರದ ಮಧುರೆ ಸಾಲಗ್ರಾಮ, ವೈಕುಂಠ, ದ್ವಾರಕೆ, ಅಯೋಧ್ಯೆ, ಬಹಳ ವಿಶಾಲವಾದ ಸ್ಥಳವನ್ನುಳ್ಳ ಬದರಿ- ಇವುಗಳಲ್ಲಿ ನೆಲಸಿರುವ ನಮ್ಮ ಪುರುಷೋತ್ತಮನ ವಾಸಸ್ಥಾನವೆಂದರೆ

೯೧

ವಿಶಾಲವಾದ ಬಹುದೊಡ್ಡ ಪರ್ವತವು ಅದುರುವಂತೆಯೂ ದಡದ ಮರಗಳು ಬುಡಸಮೇತ ಮುರಿದು ಬೀಳುವಂತೆಯೂ, ಕಡಲನ್ನೇ ಕಲಕಿ ಬಿಡುವಂತೆಯೂ ಅತಿ ರಭಸದಿಂದ ಇಳಿಯುತ್ತಿರುವ ಗಂಗೆಯ ದಡದಲ್ಲಿರುವ ಖಂದವೆಂಬ ಕಟಿನಗರವೇ.\(೯\)

ಮಧುರೆ, ಅಯೋಧ್ಯೆ , ಬದರಿ, ಸಾಲಗ್ರಾಮ, ಶ್ರೀವೈಕುಂಠ, ದ್ವಾರಕೆ- ಇವು ಭೂಲೋಕದ ವೈಕುಂಠಗಳೇ ಎಂದು ಪುರಾಣಪ್ರಸಿದ್ಧವಾದ ಪುಣ್ಯಕ್ಷೇತ್ರಗಳು. ಈ ಕ್ಷೇತ್ರಗಳಲ್ಲಿ ನೆಲೆಗೊಂಡ ಸರ್ವೇಶ್ವರನಾದ ಪುರುಷೋತ್ತಮನು ಇನ್ನೊಂದು ಅದೇ ರೀತಿಯ ಸುಪ್ರಸಿದ್ಧವಾದ ಸ್ಥಳದಲ್ಲಿಯೂ ಇದ್ದಾನೆ. ಅದು ಗಂಗೆಯ ದಡದ ಮೇಲೆ ಖಂಡ ಎಂಬ ಕಟಿನಗರ. ಅಲ್ಲಿ ಹಿಮಾಲಯದ ಶಿಖರದಿಂದ ಅತಿ ರಭಸದಿಂದ ಕೆಳಕ್ಕೆ ಇಳಿಯ ಬರುವ ಹಂಗೆಯ ವೇಗ ಎಂಥಾದ್ದು ಎಂಬುದನ್ನು ಈ ಪಾಶುರದಲ್ಲಿ ವಿವರಿಸಿದೆ. ಬಹುವಿಶಾಲವಾದ, ಬಹುದೊಡ್ಡ ಪರ್ವತವನ್ನು ಅದುರಿಸುವ ಹಾಗೆ ಗಂಗೆಯ ಇಕ್ಕೆಲಗಳಲ್ಲಿಯೂ ಬೆಳೆದ ಹೆಮ್ಮರಗಳನ್ನು ಬುಡಸಹಿತ ಉರುಡ್ಇಸಿ ಬಿಡುವ ಹಾಗೆ, ತಾನೇ ಕಲೆಯುವ ಕಡಲನ್ನೇ ಕಲಕಿಬಿಡೂವ ಹಾಗೆ ಧಾವಿಸುವುದು ಆ ಗಂಗೆಯ ವೇಗ\!

ಮಧುರೆ: ಉತ್ತರದಲ್ಲೊಂದು, ದಕ್ಷಿಣದಲ್ಲೊಂದು. ಉತ್ತರ ಮಧುರೆ ಶ್ರೀಕೃಷ್ನನ ಲೀಲಾಪ್ರಸಂಗಗಳಿಗೆ ಹೆಸರೆಂದರೆ, ದಕ್ಷಿಣಮಧುರೆ ಮಾತಾಯಿ ಮೀನಾಕ್ಷಿಯ ವೈಭವಕ್ಕೆ ಹೆಸರುಗೊಂಡದ್ದು.

೧೦. ಮೂನ್ಱಿೞುತ್ತದನೈ ಮೂನ್ಱಿೞುತ್ತದನಾಲ್ ಮೂನ್ಱಿೞುತ್ತಾಕ್ಕಿ, ಮೂನ್ಱಿೞುತ್ತೈ

ಏನ್ಱುಕೊಣ್ಡಿರುಪ್ಪಾರ್ ಕ್ಕಿರಕ್ಕನನ್ ಗುಡೈಯ ಎಮ್ ಪುರುಡೋತ್ತಮ ನಿರುಕ್ಕೈ

ಮೂನ್ಱಡಿ ನಿಮಿರ್ ತ್ತು ಮೂನ್ಱಿಗಿಲ್ ತೋನ್ಱಿ ಮೂನ್ಱಿನಿಲ್ ಮೂನ್ಱುರು ವಾನಾನ್,

ಕಾನ್ ತಡಮ್ ಪೊೞಿಲ್ ಶೂೞ್ ಕಙ್ಗೈಯಿನ್ ಕರೈಮೇಲ್ ಕಣ್ಡಮೆನ್ನುಙ್ಕಟಿನಹರೇ 

ಮೂನ್ಱು=ಮೂರು, ಎೞುತ್ತು ಅದನೈ= ಅಕ್ಷರಗಳಾದ ಅದನ್ನು, ಮೂನ್ಱು=ಮೂರು, ಎೞುತ್ತು ಅದನಾಲ್= ಅಕ್ಷರಗಳಾದ ಅದರಿಂದ, ಮೂನ್ಱು=ಮೂರು, ಎೞುತ್ತಾಕ್ಕಿ=ಮಾತುಗಳನ್ನಾಗಿಸಿ, ಮೂನ್ಱು=ಆ ಮೂರು, ಎೞುತ್ತೈ= ಶಬ್ದಗಳನ್ನು, ಏನ್ಱುಕೊಣ್ಡು= ಚಿಂತಿಸುತ್ತಾ\(ಧ್ಯಾನ ಮಾಡುತ್ತಾ\), ಇರುಪ್ಪಾರ್ ಕ್ಕೂ= ಇರುವವರಿಗೆ, ಇರಕ್ಕಮ್=ಕೃಪೆಯು, ನನ್ ಗು= ಪೂರ್ಣವಾಗಿ, ಉಡೈಯ= ಉಳ್ಳ, ಎಮ್= ನಮ್ಮ, ಪುರುಡೋತ್ತಮನ್= ಪುರುಷೋತ್ತಮನು, ಇರುಕ್ಕೈ= ಇರುವ ಸ್ಥಳವೆಂದರೆ, ಮೂನ್ಱು= ಮೂರು, ಅಡಿ=ಹೆಜ್ಜೆಗಳನ್ನು, ನಿಮಿರ್ ತ್ತು= ವಿಸ್ತರಿಸಿ, ಮೂನ್ಱಿನಿಲ್= ಮೂರು ಲೋಕಗಳಲ್ಲಿ, ತೋಣ್ಱಿ= ಕಾಣಿಸಿಕೊಂಡು, ಮೂನ್ಱಿನಿಲ್=ಆ ಮೂರರಲ್ಲಿಯೂ, ಮೂನ್ಱು= ಮೂರು, ಊರುವಾನಾನ್=ರೂಪ ತಳೆದ, ಕಾನ್=ಕಾಡುಗಳಿಂದಲೂ, ತಡಮ್= ವಿಶಾಲವಾದ, ಪೊೞಿಲ್= ತೋಪುಗಳಿಂದಲೂ, ಶೂೞ್=ಸುತ್ತುವರಿದಿರುವ, ಕಙ್ಗೈಯಿನ್= ಗಂಗೆಯ, ಕರೈಮೇಲ್= ದಡದ ಮೇಲೆ, ಕಣ್ಡಮ್= ಖಂಡ, ಎನ್ನುಮ್=ಎಂಬ, ಕಟಿನಹರೇ=ಕಟಿನಗರವೇ.

೯೨

ಮೂರು ಅಕ್ಷರಗಳಾದ ಅದನ್ನು ಮೂರು ಅಕ್ಷರಗಳಾದ ಅದರಿಂದ ಮೂರು ಶಬ್ದಗಳನ್ನಾಗಿ ಮಾಡಿಕೊಂಡು ಆ ಮೂರು ಶಬ್ದಗಳನ್ನು ಚಿಂತಿಸುತ್ತಾ \(ಧ್ಯಾನಿಸುತ್ತಾ\) ಇರುವವರಿಗೆ ಕೃಪಾಪೂರ್ಣನಾದ ನಮ್ಮ ಪುರುಷೋತ್ತಮನು ಇರುವ ಸ್ಥಳವೆಂದರೆ, ಮೂರಡಿಗಳನ್ನು ವಿಸ್ತರಿಸಿ ಮೂರು ಲೋಕಗಳಲ್ಲಿಯೂ ಗೋಚರವಾಗಿ ಆ ಮೂರರಲ್ಲಿಯೂ ಮೂರು ರೂಪಗಳನ್ನು ತಳೆದು ಕಾಡುಗಳಿಂದಲೂ, ವಿಶಾಲವಾದ ತೋಪುಗಳಿಂದಲೂ ಸುತ್ತುವರಿದಿರುವ ಗಂಗೆಯ ದಡದ ಮೇಲೆ ಇರುವ ಖಂಡ ಎಂಬ ಕಟಿನಗರವೇ.\(೧೦\)

“ಎೞುತ್ತು” ಎಂಬುದಕ್ಕೆ ಅಕ್ಷರ,ಶಬ್ದ, ಮಾತು, ಬರವಣಿಗೆ, ಕಲಿಕೆ, ಜ್ಞಾನ ಎಂದು ಅರ್ಥ ಬರುತ್ತದೆ. ಓಂಕಾರವು ಶಬ್ದಬ್ರಹ್ಮ ರೂಪಾತ್ಮಕವಾದದ್ದು. ಪರಬ್ರಹ್ಮನಿಗೆ ಬ್ರಹ್ಮ,ವಿಷ್ಣು, ಈಶ್ವರ ಎಂಬ ಮೂರು ರೂಪಗಳು ಇರುವಂತೆಯೇ ಓಂಕಾರಕ್ಕೆ ಅ,ಉ,ಮ್ ಎಂಬ ಮೂರು ಅಕ್ಷರಗಳು. ಆದ್ದರಿಂದ, ಮೂರು ಅಕ್ಷರಳಾದ ಅದನ್ನು ಎಂದರೆ ಓಂಕಾರ ಸ್ವರೂಪನಾದ ಪರಬ್ರಹ್ಮನನ್ನು, ಅದರ ಮೂರು ಶಬ್ದರೂಪಗಳಾದ ಅ,ಉ,ಮ್ ಗಳನ್ನು ಉಚ್ಚಾರಣೆಯ ಮೂಲಕ ಮೂರು “ಶಬ್ದ”ಗಳನ್ನಾಗಿ ಮಾಡಿಕೊಂಡು ಅವುಗಳಿಂದ ಕೂಡಿಬರುವ ಓಂಕಾರವೆಂಬ ಒಂದು ಶಬ್ದವನ್ನು \(ಆ ರೂಪದ ಪರಬ್ರಹ್ಮನನ್ನು\) ದೀರ್ಘವಾಗಿ ಚಿಂತನೆ ಮಾಡುತ್ತಾ, ಮನನ ಮಾಡುತ್ತಾ, ಧ್ಯಾನ ಮಾಡುತ್ತಾ ಇರುವವರಿಗೆ ಭಗವಂತನ ಸಾಕ್ಷಾತ್ಕಾರ ತಪ್ಪದೆ ಆಗುವುದು. ಏಕಾಂತವಾದ ಅವರ ಈ ಚಿಂತನೆಗೂ ಮನನಕ್ಕೂ ಧ್ಯಾನಕ್ಕೂ ಯೋಗ್ಯವಾದ ಸ್ಥಳ ಯಾವುದು? ಕೃಪಾಳುವಾದ ಪುರುಷೋತ್ತಮನು ನೆಲೆಗೊಂಡಿರುವ ಅಂಥ ಸ್ಥಳ ಎಲ್ಲಿದೆ? ಎಂದರೆ, ಭಗವಂತನು ವಾಮನ ವಟುವಾಗಿ ಬಲಿಚಕ್ರವರ್ತಿಯ ಬಳಿಗೆ ಬಂದು, ಅವನಿಂದ ಮೂರಡಿ ನೆಲವನ್ನು ದಾನವಾಗಿ ಪಡೆದು, ಅನಂತರ ಅವನೇ ತ್ರಿವಿಕ್ರಮನಾಗಿ ಬೆಳೆದು ಮೂರು ಲೋಕಗಳಲ್ಲಿಯೂ ವಿಸ್ತರಿಸಿ ನಿಂತನಲ್ಲವೇ\! ತ್ರಿವಿಕ್ರಮನ ಒಂದು ಪಾದವನ್ನು ಸತ್ಯಲೋಕದಲ್ಲಿ ಕಂದ ಬ್ರಹ್ಮನು, ಆ ದಿವ್ಯಪಾದವನ್ನು ತೊಳೆದುದರ ಫಲವಾಗಿ ಉದ್ಭವಿಸಿದ್ದು ಗಂಗೆ. “ವಿಷ್ಣುಪಾದೋದ್ಭವೆ” ಯಾಗಿ ಗಂಗೆ ಸತ್ಯಲೋಕದಲ್ಲಿ ತನ್ನ ಮೊದಲ ರೂಪವನ್ನು ತಳೆದಳು. ಅನಂತರ ದೇವಲೋಕದಲ್ಲಿ ಹರಿಯುತ್ತಾ ದೇವಗಂಗೆಯಾದಳು. ಮತ್ತೆ ಭಗೀರಥನ ತಪಸ್ಸಿನ ಫಲವಾಗಿ ಆ ಗಂಗೆ ಭೂಲೋಕಕ್ಕೆ ಇಳಿಯುವಾಗ, ಪರಶಿವನ ಜಟೆಯಲ್ಲಿ ಬಂಧಿತಳಾಗಿ, ಅಲ್ಲಿಂದ ಹೊರ ಹರಿಯುತ್ತಾ “ಶಿವಜತೋದ್ಭವೆ”ಯಾದಳು. ತರುವಾಯ, ಜಹ್ನು ಋಷಿಯಿಂದ ಬಂಧಿತಳಾಗಿ, ಅಲ್ಲಿಂದ ಮತ್ತೆ ಹರಿಯುತ್ತಾ “ಜಾಹ್ನವಿ” ಯಾದಳು. ಹೀಗೆ ಗಂಗೆಯು ಉದ್ಭವಿಸಿ ಮೂರು ರೂಪಗಳನ್ನು ಪಡೆದಳು. \(ಆೞ್ವಾರರು ಗಂಗೆಯ ಮೂರು ರೂಪಗಳನ್ನು ಹಿಂದೆ ತಿಳಿಸಿದ್ದಾರೆ. ಬ್ರಹ್ಮನ ಬೊಗಸೆಯಲ್ಲಿನ ರೂಪ; ವಿಷ್ಣುಪಾದೋದಕದ ರೂಪ, ಶಿವಜಟೋದ್ಭವೆಯ ರೂಪ\). ಹೀಗೆ, ತ್ರಿಶುದ್ಧಿ ಪಡೆದು ಪವಿತ್ರಳಾದ ಗಂಗೆ ದಟ್ಟವಾದ ಕಾಡುಗಳ ಮೂಲಕವೂ, ತೋಪುಗಳ ಮೂಲಕವೂ ಹರಿದು ಹೋಗುವ ಪ್ರಶಾಂತವಾದ ಆ ಗಂಗಾತೀರವೇ ಪುರುಷೋತ್ತಮನ ಧ್ಯಾನಕ್ಕೂ, ಸಾಕ್ಷಾತ್ಕಾರಕ್ಕೂ ಶ್ರೇಷ್ಠವಾದ ಪ್ರದೇಶ ಎನ್ನುತ್ತಾರೆ ಆೞ್ವಾರರು. ಗಂಗೆಯ ದಡದ ಮೇಲೆ ಖಂಡ ಎಂಬ ಕಟಿನಗರ ಅಂಥ ಪವಿತ್ರ ಸ್ಥಳ\!

೯೩

೧೧. ಪೊಙ್ಗೊಲಿಕಙ್ಗೈಕ್ಕರೈ ಮಲಿಕಣ್ಡತ್ತುೞೈ ಪುರುಡೋತ್ತಮನಡಿಮೇಲ್

ವೆಙ್ಗಲಿನಲಿಯಾ ವಿಲ್ಲಿಪುತ್ತೂರ್ ಕ್ಕೋನ್ ವಿಟ್ಟುಚಿತ್ತನ್ ವಿರುಪ್ಪುಟ್ರು

ತಙ್ಗಿಯವನ್ ಪಾಲ್ ಶೆಯ್ ತಮಿೞ್ ಮಾಲೈ ತಙ್ಗಿಯ ನಾವುಡೈಯಾರ್ ಕ್ಕೂ

ಕಙ್ಗೈಯಿಲ್ ತಿರುಮಾಲ್ ಕೞಲಿಣೈಕ್ಕೀೞೇ ಕುಳಿತ್ತಿರುನ್ದ ಕಣಕ್ಕಾಮೇ.

ಪೊಙ್ಗು= ಉಕ್ಕುತ್ತಾ, ಒಲಿ=ಸದ್ದು ಮಾಡುತ್ತಾ ಹರಿಯುವ, ಕಙ್ಗೈ=ಗಂಗೆಯ, ಕರೈ= ದಡದ ಮೇಲೆ, ಮಲಿ=ಸಮೃದ್ಧವಾಗಿರುವ, ಕಣ್ಡತ್ತು= ಭಾಗದಲ್ಲಿ \(ಖಂಡ ಎಂಬಲ್ಲಿ\), ಉಱೈ=ನೆಲಸಿರುವ, ಪುರುಡೋತ್ತಮನ್=ಪುರುಷೋತ್ತಮನ, ಅಡಿ ಮೇಲ್=ಪಾದಗಳ ಮೇಲೆ, ವೆಮ್=ಕ್ರೂರವಾದ, ಕಲಿ=ಕಲಿ ದೋಷದಿಂದ, ನಲಿಯಾ= ನಲುಗದೆ ಇರುವ, ವಿಲ್ಲಿಪುತ್ತೂರ್= ಶ್ರೀವಿಲ್ಲಿಪುತ್ತೂರಿನ, ಕೋನ್=ಹಿರಿಯವನೆನಿಸಿದ, ವಿಟ್ಟುಚಿತ್ತನ್=ವಿಷ್ಣುಚಿತ್ತನು, ವಿರುಪ್ಪುಟ್ರು= ಅತ್ಯಾಸಕ್ತಿಯಿಂದಲೂ, ತಙ್ಗಿಯ= ದೃಢವಾದ, ಅನ್ ಪಾಲ್=ಭಕ್ತಿಯಿಂದಲೂ, ಶೆಯ್= ರಚಿಸಿದ, ತಮಿೞ್ ಮಾಲೈ= ತಮಿಳಿನ ಪಾಶುರ ಮಾಲೆಯಲ್ಲಿ,ತಙ್ಗಿಯ=ದೃಢವಾದ, ನಾ ಉಡೈಯಾರ್= ನಾಲಗೆಯುಳ್ಳವರಿಗೆ, ಕಙ್ಗೈಯಿಲ್=ಗಂಗೆಯಲ್ಲಿ, ತಿರುಮಾಲ್= ಶ್ರೀಪತಿಯ, ಕೞಲ್ ಇಣೈ= ಎರಡು ಪಾದಗಳ, ಕೀೞೇ=ಅಡಿಯಲ್ಲಿ, ಕುಳಿತ್ತು= ಮೀಯುತ್ತಾ, ಇರುನ್ದ=ಇರುವ, ಕಣಕ್ಕೂ=ಗಣನೆ, ಆಮೇ= ಆಗುವುದು ನಿಶ್ಚಯ.

ಉಕ್ಕುತ್ತಾ ಸದ್ದು ಮಾಡುತ್ತಾ ಹರಿಯುವ ಗಂಗೆಯ ದಡದ ಮೇಲೆ \(ಸಸ್ಯ\) ಸಮೃದ್ಧವಾಗಿರುವ ಖಂಡ ಎಂಬ ಭಾಗದಲ್ಲಿ ನೆಲಸಿರುವ ಪುರುಷೋತ್ತಮನ ಪಾದಗಳನ್ನು ಆಶ್ರಯಿಸಿ ಕ್ರೂರವಾದ ಕಲಿದೋಷದಿಂದ ನಲುಗದೆ ಇರುವ ಶ್ರೀವಿಲ್ಲಿಪುತ್ತೂರಿನ ಹಿರಿಯವನಾದ ವಿಷ್ಣುಚಿತ್ತನು ಬಹು ಆಸಕ್ತಿಯಿಂದಲೂ ದೃಢವಾದ ಭಕ್ತಿಯಿಂದಲೂ ರಚಿಸಿದ ತಮಿಳಿನ ಪಾಶುರಮಾಲೆಯಲ್ಲಿ ತಂಗಿರುವ ನಾಲಗೆಯುಳ್ಳವರಿಗೆ ಶ್ರೀಪತಿಯ ಎರಡು ಪಾದಗಳ ಅಡಿಯಲ್ಲಿ ಗಂಗೆಯಲ್ಲಿ ಮೀಯುತ್ತಾ ಇರುವ ಹಾಗೆಯೇ ಆಗುವುದು ನಿಶ್ಚಯ.\(೧೧\)

ಚಿಮ್ಮುತ್ತಾ, ಧುಮುಕುತ್ತಾ, ಏರುತ್ತಾ, ಇಳಿಯುತ್ತಾ ಹರಿಯುವ ನದಿಯ ಕಲಕಲ ನಿನಾದದಿಂದ್ಲೂ ಅದರ ಎರಡು ದಡಗಳ ಉದ್ದಕ್ಕೂ ಎಲ್ಲಿ ನೋಡಿದರೂ ಎಷ್ಟು ನೋಡಿದರೂ ನಕ್ಕೂ ನಲಿಸುವ ಪ್ರಕೃತಿಯ ಸೊಬಗಿನ ದೃಶ್ಯದಿಂದಲೂ ಕೂಡಿರುವ ರಮ್ಯವಾದ ಮತ್ತು ಪ್ರಶಾಂತವಾದ ಪ್ರದೇಶದಲ್ಲಿ ಭಗವಂತನ ದಿವ್ಯಸಾನ್ನಿಧ್ಯವನ್ನು ಕಾಣುವುದು ಸಹಜವಾದದ್ದೇ. ಅಲ್ಲಿನ ಸನ್ನಿವೇಶದಲ್ಲಿ ಭಗವಂತನನ್ನು ಕುರಿತು ಅನನ್ಯ ಮನಸ್ಕನಾಗಿ ಚಿಂತಿಸತೊಡಗಿದರೆ, ಅದು ಫಲಿಸಿಯೇ ಫಲಿಸುವುದು. ಭಗವಂತನನ್ನೇ ದೃಢವಾಗಿ ನಂಬಿರುವವರಿಗೆ ಯಾವ ವಿಧವಾದ ಕೆಡಕೂ ಸಂಭವಿಸುವುದಿಲ್ಲ.

೯೪

ಕಲಿದೋಷಗಳು ಅವನಿಗೆ ತಟ್ಟುವುದಿಲ್ಲ. ಕಲಿ ಬಾಧೆಯಿಂದ ಅವನು ನಲುಗುವುದಿಲ್ಲ. ಶ್ರೀವಿಲ್ಲಿಪುತ್ತೂರಿನಲ್ಲಿ ಭಗವಂತನ ಕೈಂಕರ್ಯದಲ್ಲಿಯೇ ಮಗ್ನರಾಗಿ ಕಾಲ ಕಳೆಯುವ ವಿಷ್ಣುಚಿತ್ತರು ಸ್ವತಃ ಅನುಭವದಿಂದ ಕಂಡುಕೊಂಡ ಈ ಹಿರಿಯ ಸತ್ಯವನ್ನು ಇತರರಿಗೆ ಮನವರಿಕೆ ಮಾಡಿಕೊಡಲೆಂದು ಅವನ ಪರಮ ಕೃಪಾಶ್ರಯವು ಭಕ್ತರೆಲ್ಲರಿಗೂ ಒದಗಿ ಬರಲೆಂದು ಹಾರೈಸುತ್ತಾ ಭಗವಂತನ ಮಹಿಮೆಯನ್ನೂ ಅವನು ನೆಲೆಗೊಂಡಿರುವ ಭವ್ಯ ಪ್ರದೇಶದ ಮಹಿಮೆಯನ್ನೂ ವರ್ಣಿಸುತ್ತಾ ಈ ಪಾಶುರ ಮಾಲೆಯನ್ನು ತಮಿಳಿನಲ್ಲಿ ರಚಿಸಿದ್ದಾರೆ. “ಈ ಪಾಶುರಮಾಲೆಯಲ್ಲಿ ತಂಗಿರುವ ನಾಲಗೆಯುಳ್ಳವರು”, ಎಂದರೆ ಇವುಗಳನ್ನು ಸದಾ ಮನನ ಮಾಡುತ್ತಿರುವವರಿಗೆ “ಶ್ರೀಪತಿಯ ಪಾದಯುಗ್ಮದ ಅಡಿಯಲ್ಲಿ ಗಂಗೆಯಲ್ಲಿ ಮೀಯುತ್ತಾ ಇರುವ ಹಾಗೆಯೇ ಆಗುವುದು”. ಶ್ರೀಪತಿಯ ಪಾದಗಳಿಂದ ಉದ್ಭವಿಸಿದ ಗಂಗೆ, ಆ ಪಾದಗಳ ಆಶ್ರಯದಲ್ಲಿಯೇ ಹರಿಯುತ್ತಾ, ಅದರಲ್ಲಿ ಮೀಯುವವರ ಪಾಪಗಳನ್ನು ತೊಳೆಯುತ್ತಾ ಅವರನ್ನು ಪಾಪಮುಕ್ತರನ್ನಾಗಿಸುತ್ತಾ ಇರುವ ಹಾಗೆಯೇ ಗಂಗೆಗೆ ಸಮನಾದ ಈ ಪಾಶುರಗಳ ಎಡಬಿಡದ ಮನನದಿಂದ, ಭಕ್ತನ ಪಾಪದಗಳು ತೊಳೆದು ಹೋಗಿ ಅವನು ಮುಕ್ತನಾಗುವುದು ನಿಶ್ಚಯ. ಭಗವಂತನ ಪಾದಗಳ ನಿತ್ಯಸೇವೆ ಮಾಡುವುದಕ್ಕೆ ಯೋಗ್ಯರಾಗುವುದೂ, ಆ ದಿವ್ಯ ಪಾದಗಳ ಸೇವೆ ನಡಸುವುದೂ ಖಂಡಿತ-ಎನ್ನುತ್ತಾರೆ ಆೞ್ವಾರರು.

ಅಡಿಯ ನಡೆ: ತಙ್ಗೈ, ಶಲಮ್, ಅದಿರ್, ಇಮೈಯ ವರ್, ಉೞು, ತಲೈ, ವಿಲ್, ತಿರೈ, ವಡತಿಶೈ, ಮೂನ್ಱು, ಪೊಙ್ಗು\(ಮಾದವತ್ತೋನ್\)

೯೫

**ಶ್ರೀಃ**

**ಶ್ರಿಯೈ ನಮಃ**

**ನಾಲ್ಕನೆಯ ದಶಕ ಎಂಟನೆಯ ತಿರುಮೊೞಿ****  ಮಾದವತ್ತೋನ್**

೧. ಮಾದವತ್ತೋನ್ ಪುತ್ತಿರನ್ ಪೋಯ್ ಮಱಿಕ್ಕಡಲ್ ವಾಯ್ ಮಾಣ್ಡಾನೈ

ಓದುಮಿತ್ತ ತಕ್ಕಣೈಯಾ ಉರುವುರುವೇ ಕೊಡುತ್ತಾನೂರ್

ತೋದವತ್ತಿತ್ತೂಯ್ ಮಱೈಯೋರ್ ತುಱೈಪಡಿಯತ್ತುಳುಮ್ ಬಿಯೆಙ್ಗುಮ್

ಪೋದಿಲ್ ವೈತ್ತ ತೇನ್ ಶೊರಿಯುಮ್ ಪುನರಙ್ಗಮೆನ್ಬದುವೇ.

ಮಾ=ಮಹತ್ತಾದ, ತವತ್ತೋನ್=ತಪಸ್ಸನ್ನು ಮಾಡಿದವ, ಪುತ್ತಿರನ್=ಮಗನು,ಪೋಯ್= ಹೋಗಿ, ಮಱಿ=ಅಲೆಗಳಿಂದ ಕಲಕಿ ಹೋದ, ಕಡಲ್ ವಾಯ್=ಕಡಲಿನಲ್ಲಿ, ಮಾಣ್ಡಾನೈ= ಸತ್ತವನನ್ನು. ಓದುವಿತ್ತ= ಓದಿಸಿದ, ತಕ್ಕಣೈಯಾ=ದಕ್ಷಿಣೆಯಾಗೊ, ಉರುವುರುವೇ= \(ಅವನ\) ಸ್ವರೂಪದಲ್ಲಿಯೇ, ಕೊಡುತ್ತಾನ್=ತಂದುಕೊಟ್ಟವನ, ಊರ್=ಊರು \(ಸ್ಥಳ\)ಎಂದರೆ, ತೋತಮ್=ಧೋತ್ರವನ್ನು, ವತ್ತಿ= ವಸ್ತ್ರವನ್ನು, ತೂಯ್=ಪರಿಶುದ್ಧವಾಗಿ\(ಉಳ್ಳ\), ಮಱೈಯೋರ್= ವೇದಪಂಡಿತರು, ತುಱೈ=ತೊರೆಯಲ್ಲಿ, ಪಡಿಯ= ಮೀಯುವಂತೆ, ತುಳುಮ್ ಬಿ= \(ದಡಗಳ ಮೇಲೆ ಹರಿಯುವಷ್ಟು\) ತುಂಬಿ ತುಳುಕಿ, ಎಙ್ಗುಮ್= ಎಲ್ಲೆಲ್ಲಿಯೂ, ಪೋದಿಲ್= ಬೆಟ್ಟಗಳಲ್ಲಿ, ವೈತ್ತ= ಕೂಡಿಟ್ಟ, ತೇನ್=ಜೇನು, ಶೊರಿಯುಮ್=ಸುರಿಸುವ, ಪುನಲ್= ನೀರುಳ್ಳ, ಅರಙ್ಗಮ್= ಶ್ರೀರಂಗ, ಎನ್ಬದೇ= ಎಂಬುದೇ.

ಮಹಾತಪಸ್ವಿಯಾದವನ ಮಗನು ಹೋಗಿ ಅಲೆಗಳಿಂದ ಕಲಕಿದ ಕಡಲಿನಲ್ಲಿ ಮಡಿದವನನ್ನು, ಓದಿಸಿದ ದಕ್ಷಿಣೆಯಾಗಿ ಅವನ ಹಿಂದಿನ ನಿಜರೂಪದಲ್ಲಿಯೇ ತಂದುಕೊಟ್ಟವನ ಊರು ಎಂದರೆ, ಧೋತ್ರವಸ್ತ್ರಗಳನ್ನು ಪರಿಶುದ್ಧವಾಗಿ ಉಳ್ಳವೇದ ಪಂಡಿತರು ತೊರೆಯಲ್ಲಿ ಮೀಯುವಂತೆ, ತುಂಬಿ ತುಳುಕಿ ಎಲ್ಲೆಲ್ಲಿಯೂ ಬೆಟ್ಟಗಳಲ್ಲಿ ಕೂಡಿಟ್ತ ಜೇನನ್ನು ಸುರಿಸುವ ನೀರುಳ್ಳ ಶ್ರೀರಂಗ ಎಂಬುದೇ.

ಕಂಸವಧೆಯ ನಂತರ ಬಲರಾಮ ಕೃಷ್ಣರಿಗೆ ಉಪನಯನ ನಡೆಯಿತು. ಅನಂತರ ಅವರನ್ನು ಅವಂತೀ ಪುರದಲ್ಲಿ ಸಾಂದೀಪನಿ ಮಹಾತಪಸ್ವಿಯೂ ವೇದಶಾಸ್ತ್ರಪಾರಂಗತನೂ ಆದ ಬ್ರಾಹ್ಮಣೋತ್ತಮನಲ್ಲಿ ಗುರುಕುಲವಾಸಕ್ಕೆ ಕಳುಹಿಸಲಾಯಿತು. ಅಲ್ಲಿ ಅವರು ನಿರ್ಮಲಭಾವದಿಂದ ಗುರುಶುಶ್ರುಷೆಯನ್ನು ನಡಸುತ್ತಾ ಸಕಲವೇದ ಶಾಸ್ತ್ರಗಳನ್ನೂ ಸಾಂಗವಾಗಿ ಕಲಿತರು. ವಿದ್ಯಾಭ್ಯಾಸ ಮುಗಿದ ಮೇಲೆ, ತಾವು ಸಲ್ಲಿಸಬೇಕಾದ ಗುರುದಕ್ಷಿಣೆಯೇನೆಂದು ಗುರುಗಳನ್ನು ಕೇಳಿದರು. ಗುರುಗಳೆಂದರು: “ಬಾಲಕರೇ, ಪ್ರಭಾಸ ಕ್ಷೇತ್ರದಲ್ಲಿ, ಮಹಾಸಮುದ್ರದಲ್ಲಿ ಬಿದ್ದು ಮೃತನಾದ ನನ್ನ ಮಗನನ್ನು ಬದುಕಿಸಿಕೊಡಬೇಕು. ಇದೇ ನಿಮ್ಮ ಗುರುದಕ್ಷಿಣೆ| ಅದನ್ನು ಶಿರಸಾವಹಿಸಿ

೯೬

ರಾಮಕೃಷ್ಣರು ಪ್ರಭಾಸತೀರ್ಥಕ್ಕೆ ಬಂದರು. ಸಮುದ್ರದಲ್ಲಿ ಶಂಖದ ಆಕಾರದ ಪಂಚಜನನೆಂಬ ರಾಕ್ಷಸನು ಗುರುಬಾಲಕರನ್ನು ನುಂಗಿದನೆಂದು ಕೃಷ್ಣನಿಗೆ ತಿಳಿಯಿತು. ಕೂಡಲೇ ಅವನು ಸಮುದ್ರವನ್ನು ಹೊಕ್ಕು ಆ ಪಂಚಜನನ ಹೊಟ್ಟೆಯನ್ನು ಸೀಳಿ ನೋಡಿದನು. ಅಲ್ಲಿ ಉತ್ತಮವಾದ ಶಂಖವೊಂದು ಮಾತ್ರವೇ ಇತ್ತು. ಅದೇ ಪಾಂಚಜನ್ಯ. ಕೃಷ್ಣನು ಅದನ್ನು ತೆಗೆದುಕೊಂಡುಅ ಲ್ಲಿಂದ ಬಲರಾಮನೊಡನೆ ಯಮಪುರಿಗೆ ಹೋದನು. ತಾವು ತಮ್ಮ ಗುರುಪುತ್ರನಿಗಾಗಿ ಅಲ್ಲಿಗೆ ಬಂದಿರುವುದಾಗಿಯೂ ತಮ್ಮ ಜೊತೆಯಲ್ಲಿ ಅವನನ್ನು ಕಳುಹಿಸಿಕೊಡಬೇಕೆಂದೂ ಯಮನನ್ನು ಕೇಳಿದನು. ಹೀಗೆ ಗುರುಪುತ್ರನನ್ನು ಅವನ ಮೊದಲಿನ ರೂಪದಲ್ಲಿಯೇ ಕರೆತಂದು ತಮ್ಮ ಗುರುಗಳೀಗೆ ಒಪ್ಪಿಸಿದನು. ಮಹಾಮಹಿಮನಾದ ಶ್ರೀಕೃಷ್ಣರೂಪಿಯಾದ ಭಗವಂತನು ನೆಲಸಿರುವ ದಿವ್ಯಕ್ಷೇತ್ರ ಯಾವುದು? ಸಮೃದ್ಧವಾದ ಮಳೆಉಅ ಪರಿಣಾಮವಾಗಿ ಬೆಟ್ಟಗಳಿಂದ ಕೂಡಿ ಹರಿಯುವ ಜೇನಿನಷ್ಟೇ ಸಿಹಿಯಾದ ನೀರಿನಿಂದ ತುಂಬಿತುಳುಕುತ್ತಾ ಎಲ್ಲ ಕಾಲದಲ್ಲಿಯೂ ವೇದಪಂಡಿತರು ಮೀಯುವಂತೆಯೂ ತಮ್ಮ ಧೋತ್ರಗಳನ್ನೂ ವಸ್ತ್ರಗಳನ್ನೂ ಶುಭ್ರಗೊಳಿಸಿಕೊಳ್ಳುವುದಕ್ಕೆ ಅನುಕೂಲಿಸುವಂತೆಯೂ ಇರುವ ದಕ್ಷಿಣಗಂಗೆ ಎನಿಸಿದ ಕಾವೇರಿನದಿಯಿಂದ ಕೂಡಿದ ಶ್ರೀರಂಗವೇ ಅದು ಎನ್ನುತ್ತಾರೆ ಆೞ್ವಾರರು.

೨. ಪಿಱಪ್ಪಕತ್ತೇ ಮಣ್ಡೊೞಿನ್ದ ಪಿಳ್ಳೈಹಳೈನಾಲ್ವರೈಯುಮ್

ಇಱೈಪ್ಪೊೞುದಿಱ್ ಕೊಣರ್ ದು ಕೊಡುತ್ತು ಒರುಪ್ಪಡುತ್ತವುಱೈಪ್ಪನೂರ್

ಮಱೈಪ್ಪೆರುನ್ದೀವಳರ್ ತ್ತಿರುಪ್ಪಾರ್ ವರುವಿರುನ್ದೈಯಳಿತ್ತಿರುಪ್ಪಾರ್

ಶಿಱಪ್ಪುಡೈಯ ಮಱೈಯವರ್ ವಾೞ್ ತಿರುವರಙ್ಗಮೆನ್ ಬದುವೇ

ಪಿಱಪ್ಪು=ಹೊಲೆ\(ಮಹು ಹುಟ್ಟಿವ\), ಅಹತ್ತೇ= ಮನೆಯಲ್ಲಿಯೇ, ಮಾಣ್ಡು=ಮರಣ ಹೊಂದಿ, ಒೞಿನ್ದ= ಮರೆಯಾದ, ಪಿಳ್ಳೈಹಳೈ= ಮಕ್ಕಳನ್ನು, ನಾಲ್ವರೈಯುಮ್=ನಾಲ್ವರನ್ನೂ, ಇಱೈ= ಅಲ್ಪವಾದ, ಪೊೞುದಿಲ್=ಕಾಲದಲ್ಲಿ\(ಹೊತ್ತಿನಲ್ಲಿ\), ಕೊಣರ್ ನ್ದು= ತಂದು ಕೊಡುತ್ತು=ಕೊಟ್ಟು, ಒರುಪ್ಪಡುತ್ತ= ಸಮಾಧಾನಪಡಿಸಿದ, ಉಱೈಪ್ಪನ್= ಶಕ್ತಿಯ್ಳ್ಳವನ, ಊರ್=ಊರು\(ಸ್ಥಳವು\), ಮಱೈ=ವೇದಗಳ, ಪೆರುನ್ ತೀ= ಪವಿತ್ರವಾದ ಅಗ್ನಿಯನ್ನು, ವಳರ್ ತ್ತು= ಬೆಳಸುತ್ತಾ, ಇರುಪ್ಪಾರ್= ಇರುವವರು, ವರು= ಬರುವ, ವಿರುನ್ದೈ=ಅತಿಥಿಗಳನ್ನು, ಅಳಿತ್ತಿರುಪ್ಪಾರ್= ಆದರಿಸುವವರು, ಶಿಱಪ್ಪು= ಘನತೆ, ಉಡೈಯ= ಉಳ್ಳ, ಮಱೈಯವರ್= ವೈದಿಕರು, ವಾೞ್=ವಾಸವಾಗಿರುವ, ತಿರು=ಶ್ರೇಷ್ಠವಾದ, ಅರಙ್ಗಮ್=ಶ್ರೀರಂಗ, ಎನ್ ಬದುಮೇ= ಎಂಬುದೇ

೯೭

ಹೊಲೆ ಮನೆಯಲ್ಲಿಯೇ ಮರಣ ಹೊಂದಿ ಕಣ್ಮರೆಯಾದ ನಾಲ್ವರು ಮಕ್ಕಳನ್ನೂ ಕ್ಷಣ ಹೊತ್ತಿನಲ್ಲಿ ತಂದುಕೊಟ್ಟು ಸಮಾಧಾನಪಡಿಸಿದ ಶಕ್ತಿಶಾಲಿಯ ಊರು ಎಂದರೆ, ವೇದಗಳ ಪವಿತ್ರವಾದ ಅಗ್ನಿಯನ್ನು ಬೆಳಸುತ್ತಾ ಇರುವವರು ಬರುವ ಅತಿಥಿಗಳನ್ನು ಆದರಿಸುವವರಾಗಿ ಘನತೆಯನ್ನುಳ್ಳ ವೈದಿಕರು ವಾಸಮಾಡುವ ಪವಿತ್ರವಾದ ಶ್ರೀರಂಗ ಎಂಬುದೇ.\(೨\)

ಯಮಲೋಕದಲ್ಲಿದ್ದ ಗುರುಪುತ್ರ ಗುರುದಕ್ಷಿಣೆಯೆಂದು ತಮ್ಮ ಗುರುಗಳಾದ ಸಾಂದೀಪನಿಗೆ ತಂದುಕೊಟ್ಟ ವಿಷಯ ದೇವಕಿಗೆ ತಿಳಿಯಿತು. ತಾನು ಹಿಂದೆ ಕಳೆದುಕೊಂಡಿದ್ದ ನಾಲ್ವರು \(ಅಲ್ಲ, ಆರು ಮಂದಿ\)ಮಕ್ಕಳನ್ನು ಒಂದು ಸಲ ನೋಡಬೇಕೆಂಬ ಆಶೆಪಟ್ಟಳು. ಆ ಮಕ್ಕಳಲ್ಲಿ ಒಬ್ಬಬ್ಬನೂ ಹೊಲೆಮನೆಯಲ್ಲೇ ಹುಟ್ಟಿದ ಕೂಡಲೇ ಕಂಸನಿಂದ ಹತರಾಗಿ ಕಣ್ಮರೆಯಾಗಿದ್ದವರು. ಕೃಷ್ಣನು ಕೂಡಲೇ ಸುತಲ ಲೋಕಕೇ ಹೋಗಿ ಬಲಿಚಕ್ರವರ್ತಿಯ ವಶದಲ್ಲಿದ್ದ ಆ ಆರ್ವರು ಮಕ್ಕಳನ್ನು ಒಮ್ಮೆಲೆ ಕರೆತಂದು ದೇವಕಿಯ ಮುಂದೆ ನಿಲ್ಲಿಸಿದನು. ದೇವಕಿಗೆ ಇದರಿಂದ ಪರಮಾನಂದವಾಯಿತು. ಭಗವಂತ ಈ ದಿವ್ಯ ಸಾಮರ್ಥ್ಯವನ್ನು ಆೞ್ವಾರರು ಇಲ್ಲಿ ಸೂಚಿಸಿ ಕೊಂಡಾಡಿದ್ದಾರೆ.

ವೇದಮಾರ್ಗವನ್ನು ಅನುಸರಿಸುವವರು ವೈದಿಕರು. ಅವರು ಗೄಹಸ್ಥರಾಗಿ ಗಾರ್ಹಪತ್ಯಾಗ್ನಿಯನ್ನು ಆರದಂತೆ ಬೆಳಸಿಕೊಂಡು ಬರುತ್ತಾರೆ. ಪ್ರತಿದಿನವೂ ಅಗ್ನಿಕಾರ್ಯವನ್ನು ಮಾಡುತ್ತಾ, ತಮ್ಮ ಮನೆಗೆ ಬರುವ ಅತಿಥಿ ಅಭ್ಯಾಗತರನ್ನು ಸಾಕ್ಷಾತ್ ದೇವರೆಂದೇ ಆದರಿಸುತ್ತಾ ತಮ್ಮ ಘನತೆಯನ್ನು ಕಾರ್ಯರೂಪದಲ್ಲಿ ತೋರಿಸಿಕೊಳ್ಳುವವರು ವೈದಿಕರು. ಶ್ರೀರಂಗದಲ್ಲಿ ವಾಸಿಸುವವರೆಲ್ಲರೂ ಇಂಥ ಶ್ರೇಷ್ಠವೈದಿಕರು.

೩. ಮರುಮಹನ್ ಱನ್ ಶನ್ತತಿಯೈ ಉಯಿರ್ ಮೀಟ್ಟು ಮೈತ್ತುನನ್ ಮಾರ್

ಉರುಮಹತ್ತೇ ವಿೞಾಮೇ ಕುರು ಮುಹಮಾಯ್ಕ್ಕಾತ್ತಾನೂರ್

ತಿರುಮುಹ ಮಾಯ್ ಚ್ಚೆಙ್ಗಮಲನ್ತಿರುನಿಱಮಾಯ್ ಕ್ಕರುಙ್ಗುವಳೈ

ಪೊರು ಮುಹಮಾಯ್ ನಿನ್ಱಲರುಮ್ ಪುನಲರಙ್ಗಮೆನ್ ಬದುವೇ

ಮರುಮಹನ್ ತನ್= ಸೋದರಳಿಯನ, ಶನ್ತತಿಯೈ=ಸಂತತಿಯ, ಉಯಿರ್= ಪ್ರಾಣವನ್ನು, ಮೀಟ್ಟು= ರಕ್ಷಿಸಿದವನ, ಮೈತ್ತುನನ್ ಮಾರ್= ಭಾವಮೈದುನರು, ಉರು= ಬಹುದೊಡ್ಡದಾದ, ಮಹತ್ತೇ=ಯಜ್ಞದಲ್ಲಿ\(ಮಖದಲ್ಲಿ\), ವಿೞಾಮೇ= ಬಿದ್ದುಹೋಗದಂತೆ, ಕುರುಮುಕಮಾಯ್= ಗುರೂಪದೇಶದ ಮೂಲಕ, ಕಾತ್ತಾನ್=ರಕ್ಷಿಸಿದವನ, ಊರ್= ಊರು\(ಸ್ಥಳವು|\), ಎಂದರೆ, ತಿರು=ದಿವ್ಯವಾದ, ಮುಹಮ್=ಮುಖವೇ, ಶೆಙ್ಗಮಲಮ್= ಕೆಂದಾವರೆ, ಆಯ್=ಆಗಿ, ತಿರು=ದಿವ್ಯವಾದ, ನಿಱಮ್= ದೇಹಕಾಂತಿಯೇ, ಕರು ಕುವಳೈ= ಕನ್ನೈದಿಲೆ, ಆಯ್=ಆಗಿ, ಪೊರು=ಸ್ಪರ್ಧಿಸುವ, ಮುಹಮ್=ಮುಖ,ಆಯ್=ಮಾಡಿಕೊಂಡು, ನಿನ್ಱು= ನಿಂತು, ಅಲರುಮ್= ಅರಳುವ ಹೂಗಳುಳ್ಳ, ಪುನಲ್= ಹೊನಲಿನಿಂದ ಕೂಡಿದ, ಅರಙ್ಗಮ್=ಶ್ರೀರಂಗ, ಎನ್ಬದುಮೇ=ಎಂಬುದೇ

೯೮

ಸೋದರಳಿಯನ ಸಂತತಿಯ ಪ್ರಾಣವನ್ನು ರಕ್ಷಿಸ್ದವನ ಭಾವಮೈದುನರು ಮಹಾಯಜ್ಞದಲ್ಲಿ ಬಿದ್ದುಹೋಗದಂತೆ ಗುರೂಪದೆಶದ ಮೂಲಕ ರಕ್ಷಿಸಿದವನ ಊರು ಎಂದರೆ \(ಅವನ\)ದಿವ್ಯಮುಖವೇ ಕೆಂದಾವರೆಯಾಗಿ, ದಿವ್ಯದೇಹಕಾಮ್ತಿಯೇ ಕನ್ನೈದಿಲೆಯಾಗಿ ಪರಸ್ಪರ ಸ್ಪರ್ಧಿಸುವ ಮುಖಮಾಡಿಕೊಂಡು ನಿಂತು ಅರಳುವ ಹೂಗಳುಳ್ಳ ಹೊನಲಿನಿಂದ ಕೂಡಿದ ಶ್ರೀರಂಗ ಎಂಬುದೇ.\(೩\)

ಅಭಿಮನ್ಯು ಸುಭದ್ರೆಯ ಮಗ. ಆದ್ದರಿಂದ, ಅವನು ಕೃಷ್ಣನ ಸೋದರಳಿಯ. ಮಹಾಭಾರತ ಯುದ್ಧ ನಡೆಯುವಾಗ ಅವನಿನ್ನೂ ಚಿಕ್ಕವಯಸ್ಸಿನವನು. ಆದರೂ ತಂದೆಯಂತೆ ಬಹಳ ಪ್ರತಾಪಶಾಲಿ. ಕೌರವರು ರಚಿಸಿದ ಚಕ್ರವ್ಯೂಹದ ಒಳಹೊಕ್ಕು ಬಹಳ ಶೌರ್ಯದಿಂದ ಹೋರಾಡಿ, ಕಡೆಗೆ ಹೊರಕ್ಕೆ ಬರಲು ಸಾಧ್ಯವಾಗದೆ ಅವನು ಗತಿಸಿದ. ಅವನ ಭಾರ್ಯೆಯಾದ ಉತ್ತರೆ ಆಗ ಗರ್ಭವತಿ. ಪಾಂಡವರ ವಂಶವನ್ನ್ ನಿರ್ವಂಶಗೊಳಿಸುತ್ತೇನೆಂದು ಶಪಥಮಾಡಿ ಅಭಿಮಂತ್ರಿಸಿ ಬಿಟ್ಟ ಅಶ್ವತ್ಥಾಮನ ಅಸ್ತ್ರದಿಂದ ಉತ್ತರೆಯು ಗರ್ಭದಲ್ಲಿದ್ದ ಭ್ರೂಣವೂ ಛಿದ್ರಗೊಂಡಿತು. ಆದರೆ, ಕೃಷ್ಣನ ಹಸ್ತಸ್ಪರ್ಶಮಾತ್ರದಿಂದಲೇ ಅದು ಮತ್ತೆ ಕೂಡಿಕೊಂಡು ಜೀವಂತವಾಗಿ ಬೆಳೆಯಿತು. ಹಾಗೆ ಹುಟ್ಟಿದ ಮಗುವೇ ಪರೀಕ್ಷಿತ್. ಅವನೇ ಪಾಂಡವರ ವಂಶವನ್ನು ಮುಂದಕ್ಕೆ ಬೆಳೆಸಲು ಅನುಕೂಲವಾಗುವಂತೆ ರಕ್ಷಕನಾಗಿ ಒದಗಿದವನು ಭಗವಂತನಾದ ಶ್ರೀಕೃಷ್ಣ.

ಕೃಷ್ಣನಿಗೆ ಪಾಂಡವರು ಭಾವಮೈದುನರು. ಅವರು ಕೌರವರೊಡನೆ ಯುದ್ಧಮಾಡಲೇಬೇಕಾಯಿತು. ಕೌರವರ ಹನ್ನೊಂದು ಅಕ್ಷೋಹಿಣಿ ಸೈನ್ಯವೂ ಪಾಂಡವರ ಏಳು ಅಕ್ಷೋಹಿಣಿ ಸೈನ್ಯವೂ ಎದುರು ನಿಂತು ನಡಸಿದ್ದು ಮಹಾಭಾರತ ಯುದ್ಧ. ಆೞ್ವಾರರು ಇದನ್ನು “ಉರುಮಹಮ್:- ಮಹಾಮಖ-ಎನ್ನುತ್ತಾರೆ. ಅದೊಂದು ಬಲುದೊಡ್ಡ ನರಮೇಧವೇ. ಆ ಮಹಾಯಜ್ಞದಲ್ಲಿ ಪಾಂಡವರು ಅಳಿದುಹೋಗದಂತೆ ಅವರಿಗೆ ಬೆಂಬಲಿಗನಾಗಿ ನಿಂತವನು ಶ್ರೀಕೃಷ್ಣ. ರಣರಂಗದಲ್ಲಿಯೇ ಆಚಾರ್ಯತ್ವವನ್ನು ವಹಿಸಿ ಅರ್ಜುನನಿಗೆ ಗೀತೋಪದೇಶ ಮಾಡಿ, ಅವನ ಭ್ರಾಂತಿಯನ್ನು ಹರಿದು ಪರಾಕ್ರಮದಿಂದ ಹೋರಾಡುವಂತೆಯೂ, ಕೌರವರನ್ನು ನಿರ್ಮೂಲಗೊಳಿಸುವಂತೆಯೂ ಪಾಂಡವರಿಗೆ ಜಯ ಲಭಿಸುವಂತೆಯೂ ಮಾಡಿದವನು ಶ್ರೀಕೃಷ್ಣ.

ಸಮರ್ಥನೂ ರಕ್ಷಕನೂ ಆದ ಆ ಭಗವಂತನಿರುವ ಸ್ಥಳ ಯಾವುದು? ಶ್ರೀರಂಗವೆಂಬ ಕ್ಷೇತ್ರವನ್ನು ಕಾವೇರಿನದಿಯು ಸುತ್ತುವರಿದಿದೆ. ಆ ನದಿಯಲ್ಲಿ ಕೆಂದಾವರೆಯೂ ಕನ್ನೈದಿಲೆಯೂ ಸಮೃದ್ಧಿಯಾಗಿ ಬೆಳೆದಿವೆ. ಆ ಎರಡು ಬಗೆಯ ಹೂಗಳ ನಡುವೆ ಸ್ಪರ್ಧೆ. ಭಗವಂತನ ದಿವ್ಯಸುಂದರ ಮುಖವನ್ನು ತಾನು ಹೋಲುವೆನೆಂದು |\(ಪ್ರತಿಬಿಂಬಿಸುವೆನೆಂದು\) ಕೆಂದಾವರೆಯೆಂದರೆ, ತಾನುಭಗವಂತನ ದಿವ್ಯಸುಂದರ ದೇಹಕಾಂತಿಯನ್ನೇ ಪ್ರತಿಬಿಂಬಿಸುವೆನೆನ್ನುತ್ತದೆ ಕನ್ನೈದಿಲೆ. ಹೀಗೆ, ಅವೆರಡೂ ಎದುರು ಬದರು ಮುಖ ಮಾಡಿಕೊಂಡು ನಿಂತು, ನಾನು ಹೆಚ್ಚು ತಾನು ಹೆಚ್ಚು ಎಂದು ಹೆಮ್ಮೆ ಪಡುತ್ತಾ ಆ ನದಿಯಲ್ಲಿ ಅವು ಅರಳುತ್ತಾ ಇರುತ್ತವೆ. ಆ ಸೊಬಗಿನ ಸ್ಥಳವೇ ಭಗವಂತನಿರುವ ದಿವ್ಯಕ್ಷೇತ್ರ- ಶ್ರೀರಂಗ.

೯೯

೪. ಕೂನ್ ತೊೞುತ್ತೈ ಶಿದಹುರೈಪ್ಪ ಕ್ಕೊಡಿಯವಳ್ ವಾಯ್ ಕ್ಕಡೀಯ ಶೊಱ್ ಕ್ಕೇಟ್ಟು

ಈನ್ ಱೆಡುತ್ತದಾಯರೈಯುಮ್ ಇರಾಚ್ಚಿಯಮುಮಾಙ್ಗೊೞಿಯ

ಕಾನ್ ತೊಡುತ್ತನೆಱಿಪೋಹಿ ಕ್ಕಣ್ಡಕರೈಕ್ಕಳೈನ್ದಾನೂರ್

ತೇನ್ ತೊಡುತ್ತ ಮಲರ್ ಜ್ಜೋಲೈತ್ತಿರುವರಙ್ಗಮೆನ್ಬದುವೇ

ಕೂನ್= ಗೂನಿಯಾದ, ತೊೞುತ್ತೈ= ತೊತ್ತು, ಶಿದಹು= ನಾಶಕಾರಕವಾಗಿ, ಉರೈಪ್ಪ=ಹೇಳಲು, ಕೊಡಿಯವಳ್= ಕೆಟ್ಟವಳಾದ, ಅವಳ, ವಾಯ್ ಶೊಲ್= ಬಾಯಿಮಾತನ್ನು, ಕೇಟ್ಟು=ಕೇಳಿ, ಈನ್ ಱು= ಹಡೆದು, ಎಡುತ್ತ=ಎತ್ತಿ ಬೆಳಸಿದ, ತಾಯರೈಯುಮ್=ತಾಯಿಯನ್ನೂ, ಇರಾಚ್ಚಿಯಮುಮ್= ರಾಜ್ಯವನ್ನೂ, ಅಙ್ಗು= ಅಲ್ಲಿಯೇ, ಒೞಿಯ= \(ಕೈ\)ಬಿಟ್ಟು, ಕಾನ್=ಕಾಡಿನಲ್ಲಿ, ತೊಡುತ್ತ=ಉಂಟಾದ, ನೆಱಿ=ದಾರಿಯಲ್ಲಿ, ಪೋಹಿ=ಹೋಗಿ, ಕಣ್ದಕರೈ= ಕಂಟಕರನ್ನು, ಕಳೈನ್ದಾನ್= ಕಳೆದವನ\(ನಿರ್ಮೂಲಗೊಳಿಸಿದವನ\), ಊರ್= ಊರು, ಎಂದರೆ, ತೇನ್=ಜೇನು, ತೊಡುತ್ತ= ಶೇಖರಗೊಂಡಿರುವ, ಮಲರ್= ಹೂಗಳಿರುವ, ಶೋಲೈ= ಹೂದೋಟಗಳಿಂದ ಕೂಡಿದ, ತಿರು=ಪವಿತ್ರವಾದ, ಅರಙ್ಗುಮ್= ಶ್ರೀರಂಗ, ಎನ್ಬದುವೇ=ಎಂಬುದೇ.

ಗೂನಿಯಾದ ತೊತ್ತು ನಾಶಕಾರಕವಾಗಿ ಹೇಳಲು, ಕೆಟ್ಟವಳಾದ ಅವಳ ಬಾಯಿಮಾತನ್ನು ಕೇಳಿ ಹಡೆದು ಎತ್ತಿ ಬೆಳಸಿದ \(ತನ್ನ\)ತಾಯಿಯನ್ನೂ ರಾಜ್ಯವನ್ನೂ ಅಲ್ಲಿಯೇ ಬಿಟ್ಟು ಕಾಡಿನಲ್ಲಿ ಆದ ದಾರಿಯಲ್ಲಿ ಹೋಗು, ಕಂತಕರನ್ನೆಲ್ಲ ನಿರ್ಮೂಲಗೊಳಿಸಿದವನ ಊರು,ಎಂದರೆ ಜೇನು ತುಂಬಿರುವ ಹೂಗಳಿರುವ ತೋಟಗಳಿಂದ ಕೂಡಿದ ಶ್ರೀರಂಗ ಎಂಬುದೇ.\(೪\)

ಗೂನಿಯಾದ ತೊತ್ತು ಎಂದರೆ ಮಂಧರೆ. ಕೈಕೇಯಿಗೆ ಅವಳು ಆಪ್ತದಾಸಿ. ಅವಳ ಪಿಸುಮಾತನ್ನುಕೈಕೇಯಿ ಕೇಳಿದಳು. ಅವಳ ಮನಸ್ಸು ಕೆಟ್ತಿತು. ತನ್ನ ಪತಿಯಾದ ದಶರಥನು ಹಿಂದೆ ಒಂದು ಕಾಲದಲ್ಲಿ ಎರಡೂ ವರಗಳನ್ನು ಕೊಟ್ಟಿದ್ದ. ಅವಕ್ಕೆ ಇದೇ ಸುಸಮಯವೆನಿಸಿತು. ಅವಳು ಹಟ ಹಿಡಿದಳು” ರಾಮನನ್ನು ಹದಿನಾಲ್ಕು ವರ್ಷಗಳು ಕಾಡಿಗೆ ಅಟ್ಟಬೇಕೆಂತಲೂ, ತನ್ನ ಮಗನಾದ ಭರತನಿಗೇ ಯುವರಾಜಪಟ್ಟ ಕಟ್ಟಬೇಕೆಂತಲೂ. ಈ ಕ್ರೂರವಾದ ಮಾತುಗಳನ್ನು ರಾಮನು ಕೇಳಿದ. ಕೂಡಲೇ ಹೆತ್ತತಾಯಿಯಾದ ಕೌಸಲ್ಯೆಯನ್ನೂ, ರಾಜ್ಯಶ್ರೀಯನ್ನೂ ಬಿಟ್ಟುಕೊಟ್ಟು ಕಾಡಿಗೆ ಹೊರಟ. ಕಾಡಿನ ಹಾದಿ ಹಿಡಿದು ಹೋಗುತ್ತಾ ಜನಕಂಟಕರೆನಿಸಿದ ರಾಕ್ಷಸರನ್ನೆಲ್ಲ ನಿರ್ಮೂಲಗೊಳಿಸಿದ. ಶ್ರೀರಾಮಾವತಾರ ರೂಪಿಯಾದ ಭಗವಂತನು ನೆಲಸಿರುವ ಸ್ಥಳವೆಂದರೆ, ಶ್ರೀರಂಗವೇ. ಅಲ್ಲಿ ಎಲ್ಲಿ ನೋಡಿದರೂ ಜೇನುತುಂಬಿ ಸುರಿಸುವ ಹೂಗಳಿರುವ ತೋಟಗಳು.

೧೦೦

೫. ಪೆರುವರಙ್ಗಳವೈಪ್ಪಟ್ರಿಪ್ಪಿೞಕ್ಕೂಡೈಯವಿರಾವಣನೈ

ಉರುವರಙ್ಗ ಪ್ಪೊರುತೞಿತ್ತು ಇವ್ವುಲಹಿನೈಕ್ಕಣ್ ಪೆರುತ್ತಾನೂರ್

ಕುರುವತುಮ್ಬಕ್ಕೋಙ್ಗಲರ ಕ್ಕೂಯಿಲ್ ಕ್ಕೂವುಙ್ಗುಳಿರ್ ಪೊೞಿಲ್ ಶೂೞ್

ತಿರುವರಙ್ಗಮೆನ್ಬೆದುವೇ ಯೆನ್ ತಿರುಮಾಲ್ ಶೇರ್ ವಿಡಮೇ

ಪೆರು=ಹಿರಿಮೆಯ, ವರಙ್ಗಳ್ ಅವೈ= ವರಗಳ, ಪಟ್ರಿ= ವಿಷಯದಲ್ಲಿ, ಪಿೞಕ್ಕೂ=ತಪ್ಪು ಅಭಿಪ್ರಾಯ, ಉಡೈಯ=ಉಳ್ಳ, ಇರಾವರಣನೈ= ರಾವಣನ, ಉರು=ದೇಹವು, ಅರಙ್ಗ= ನೆಗ್ಗುವಂತೆ, ಪೊರುದು=ಯುದ್ಧಮಾಡಿ, ಅೞಿತ್ತು= ಕೊಂದು, ಇ ಉಲಕಿನೈ= ಈ ಲೋಕವನ್ನು, ಕಣ್ ಪೆಱುತ್ತಾನ್= ಕಾಪಾಡಿದವನ, \(ಕಣ್ಣುಬೆಳಸಿದವನ\), ಊರ್=ಊರು \(ಸ್ಥಳ\)ಎಂದರೆ, ಕುರವು=ಕುರವ ಮರಗಳಲ್ಲಿ, ಅರುಮ್ಬು=ಮೊಗ್ಗು ಹಾಕಲು, ಕೋಙ್ಗು= ಸುವಾಸನೆಯ ಹೂಗಳ ಮರಗಳು, ಅಲರ= ಹೂ ಬಿಟ್ಟಿರುವ, ಕುಯಿಲ್= ಕೋಗಿಲೆಗಳು, ಕೂವುಮ್= ಕೂಗುವ, ಕುಳಿರ್=ತಂಪಾದ, ಪೊೞಿಲ್= ತೋಪು-ಇವುಗಳಿಂದ, ಶೂೞ್= ಸುತ್ತುವರಿದಿರುವ, ತಿರುವರಙ್ಗಮ್= ಶ್ರೀರಂಗ, ಎನ್ಬದುವೇ=ಎಂಬುದೇ, ಎನ್=ನನ್ನ, ತಿರುಮಾಲ್=ಶ್ರೀಪತಿಯು, ಶೇರ್ ವು= ನೆಲೆಸುವ, ಇಡಮೇ= ಸ್ಥಳವೇ

ಹಿರಿಮೆಯ ವರಗಳವಿಷಯದಲ್ಲಿ ತಪ್ಪು ಅಭಿಪ್ರಾಯಹೊಂದಿದ್ದ ರಾವಣನ ದೇಹವು ನೆಗ್ಗಿಹೋಗುವಂತೆ ಯುದ್ಧಮಾಡಿ ಅವನನ್ನು ಕೊಂದು, ಈ ಲೋಕವನ್ನು ಕಾಪಾಡಿದವನ ಊರು ಎಂದರೆ, ಮೊಗ್ಗು ಹಾಕದ ಕುರವ ಮರಗಳು, ಸುವಾಸನೆ ಬೀರುವ ಹೂಗಳ ಮರಗಳು ಕೋಗಿಲೆಯ ಕೂಗು ಇರುವ ತಂಪಾದ ತೋಪುಗಳಿಂದ ಸುತ್ತುವರಿದಿರುವ ಶ್ರೀರಂಗ ಎಂಬುದೇ ನನ್ನ ಶ್ರೀಪತಿ ನೆಲೆಸಿರುವಸ್ಥಳ. \(೫\)

ರಾವಣನು ಬ್ರಹ್ಮನಿಂದಲೂ ಈಶ್ವರನಿಂದಲೂ ಬಹು ಅಪರೂಪವಾದ ಪ್ರಬಲವಾದ ಹಲವಾರು ವರಗಳನ್ನು ಪಡೆದುಕೊಂಡಿದ್ದ. ಅವುಗಳನ್ನು ನೆಚ್ಚಿಕೊಂಡು ತನಗೆ ಏನೇ ಆದರೂ ಯಾರಿಂದಲೂ ಮರಣವೊದಗುವುದಿಲ್ಲವೆಂದು ತಿಳಿದಿದ್ದ. ಅದೇ ಅವನ ತಪ್ಪು ಅಭಿಪ್ರಾಯ. ಅದರ ಆಸರೆಯಲ್ಲಿ ತನ್ನ ಮನಬಂದಂತೆ, ಅನೇಕ ತಪ್ಪುಗಳನ್ನು ಮಾಡಿದ. ಆದರೆ, ನಡೆದದ್ದೂ ಬೇರೆ ರೀತಿಯಲ್ಲಿ. ಅವನು ಎಂದೆಂದಿಗೂ ನಂಬಲಾಗದ ಸಾಮಾನ್ಯ ಮನುಷ್ಯನಂತೆ ಮನುಷ್ಯನಾಗಿ ಶ್ರೀರಾಮನು \(ಭಗವಂತನು\) ಸಮುದ್ರಕ್ಕೆ ಕೋತಿ ಕರಡಿಗಳಿಂದ ಸೇತುವೆ ಕಟ್ಟಿಸಿ, ಅವನ ಮುಂದೆ ಬಂದು ನಿಂತ. ಅವನೊದನೆ ಹೋರಾಡಿದ. ಅವನ ಮೈನೆಗ್ಗಿಸಿದ. ಕಡೆಗೆ, ಅವನನ್ನು ಕೊಂದೇ ಕೊಂದ. ಅಂಥ ಅಸಾಧಾರಣ ಸಾಮರ್ಥ್ಯವುಳ್ಳವನು ಭಗವಂತ. ಅವನು ಸ್ಥಳವಾದರೂ ಎಂಥಾದ್ದು? ಕಣ್ಮನಗಳನ್ನು ತಣಿಸುವ, ಮನಸ್ಸಿಗೆ ತಂಫುತರುವ ಪ್ರಶಾಂತ ವಾತಾವರಣವನ್ನು ಬೀರುವ ಸೊಬಗಿನ ಪ್ರಕೃತಿಯ ನಡುವೆಯೇ ಶ್ರೀರಂಗವು ಹಾಗೆ ಇರುವ ಪವಿತ್ರ ಸ್ಥಳ\!

೧೦೧

೬.ಕೀೞುಲಹಿಲಶುರರ್ ಕಳೈಕ್ಕಿೞಙ್ಗಿರುನ್ದು ಕಿಳರಾಮೇ

ಆೞಿವಿಡುತ್ತವರುಡೈಯ ಕರುವೞಿತ್ತವೞಿಪ್ಪನೂರ್

ತಾೞೈಮಡಲೂಡುರಿಂಜಿತ್ತವಳವಣ್ಣಪ್ಪೊಡಿಯಣಿನ್ದು

ಯಾೞಿನಿಶೈವಣ್ಡಿನಙ್ಗಳ್ ಆಳಮ್ ವೈಕ್ಕೂಮರಙ್ಗಮೇ

ಕೀೞ್=ಕೆಳಗಿನ, ಉಲಹಿಲ್=ಲೋಕದಲ್ಲಿನ, ಅಶುರರ್ ಹಳೈ=ಅಸುರರನ್ನು, ಕಿೞಙ್ಗು=\(ಕೆಳಲೋಕದಲ್ಲಿಯೇ\) ಅಡಗಿಕೊಂಡು, ಇರುನ್ದು=ಇದ್ದುಕೊಂಡು, ಕಿಳರಾಮೇ= ತಲೆಯೆತ್ತದಂತೆ, ಆೞಿ=ಚಕ್ರಾಯುಧವನ್ನು, ವಿಡುತ್ತು=ಪ್ರಯೋಗಿಸಿ, ಅವರುಡೈಯ=ಅವರ,ಕರು=ಅಡಿಪಾಯವನ್ನು\(ಮೂಲವನ್ನು\), ಅೞಿತ್ತ=ನಾಶಪಡಿಸಿದ, ಅೞಿಪ್ಪನ್=ಅಳಿಯಿಸುವವನ ಊರ್=ಊರು\(ಸ್ಥಳ\)ಎಂದರೆ, ತಾೞೈ=ಕೇದಿಗೆಯ, ಮಡಲ್= ಹೂವಿನ, ಊಡು=ನ್ಡುವೆ, ಉರಿಂಜಿ= ಉಜ್ಜಿಕೊಳ್ಳುತ್ತಾ, ತವಳವಣ್ಣ= ಧವಳವರ್ಣದ\(ಬಿಳಿಯಬಣ್ಣದ\), ಪೊಡಿ= ಧೂಳನ್ನೂ, ಅಣಿನ್ದು= ಪೂಸಿಕೊಂಡು, ಯಾೞ್=ವೀಣೆಯ, ಇನ್=ಇನಿದಾದ, ಇಶೈ=ನಾದವುಳ್ಳ, ವಣ್ಡು=ದುಂಬಿಗಳ, ಇನಙ್ಗಳ್=ಗುಂಪುಗಳು, ಆಳಮ್= ಆಲಾಪನೆಯನ್ನು, ವೈಕ್ಕೂಮ್= ಮಾಡುವ\(ಗಾನದಿಂದ ತುಂಬಿದ\),ಅರಙ್ಗಮೇ= ಶ್ರೀರಂಗವೇ.

ಕೆಳಲೋಕಗಳಲ್ಲಿನ ಅಸುರರನ್ನು ಅಲ್ಲಿಯೇ ಅಡಗಿದ್ದುಕೊಂಡು \(ಮೇಲಣಲೋಕಗಳಲ್ಲಿ\) ತಲೆಯೆತ್ತದಂತೆ ಚಕ್ರಾಯುಧವನ್ನು ಪ್ರಯೋಗಿಸಿ ಅವರ ಮೂಲವನ್ನೇ ನಾಶಪಡಿಸಿದ ಲಯಕಾರಕನ ಊರು ಎಂದರೆ, ಕೇದಿಗೆ ಹೂವಿನ ನಡುವೆ ಉಜ್ಜಿಕೊಂಡು ಬಿಳಿಯಬಣ್ಣದ ಧೂಳನ್ನು ಪೂಸಿಕೊಂಡು, ವೀಣೆಯ ಇನಿಯನಾದವುಳ್ಳ ದುಂಬಿಗಳ ಗುಂಪುಗಳು ಆಲಾಪನೆ ಮಾಡುವ ಗಾನದಿಂದ ತುಂಬಿದ ಶ್ರೀರಂಗವೇ.\(೬\)

ಅಸುರರನ್ನೆಲ್ಲಾ ಕೆಳಲೋಕಗಳಿಗೆ ಮೆಟ್ಟಿ ಹಾಕಿದವನು ಭಗವಂತ. ಅವರು ಅಲ್ಲಿಂದ ಮೇಲಣಲೋಕಗಳಲ್ಲಿ ಮತ್ತೆ ತಲೆಯೆತ್ತದಂತೆ ತನ್ನ ಚಕ್ರಾಯುಧವನ್ನು ಪ್ರಯೋಗಿಸಿ ಅವರ ವಂಶವನ್ನೇ ನಿರ್ಮೂಲಗೊಳಿಸಿದವನೂ ಭಗವಂತನೇ. ಅವನನ್ನು “ಲಯಕಾರಕ”ಎಂದಿದ್ದಾರೆ, ಆೞ್ವಾರರು. ದುಷ್ಟರನ್ನು ನಿಗ್ರಹಿಸಿ ಶಿಷ್ಟರನ್ನು ರಕ್ಷಿಸುವ ಕೃಪಾಳುವಾದ ಭಗವಂತನಿರುವ ಸ್ಥಳ ಯಾವುದು?

ಶ್ರೀರಂಗದಲ್ಲಿ ಎಲ್ಲಿ ನೊಡಿದರೂ ಕೇದಿಗೆ ವನಗಳು. ಬಹು ಸುವಾಸನೆಯಿಂದ ಕೂಡಿದ ಕೇದಿಗೆ ಹೂಗಳು. ಅದರಲ್ಲಿ ತುಂಬಿರುವುವು. ಆ ಸುಗಂಧವನ್ನು ಹುಡುಕಿಕೊಂಡು ದುಂಬಿಗಳು ಕೇದಿಗೆ ಹೂಗಳ ನಡುವೆ ನುಸುಳಿ ಹೋಗುತ್ತವೆ. ಅಲ್ಲಿರುವ ಬಿಳಿಯಧೂಳಿನ ಭಾಗಗಳನ್ನು ಅವು ಉಜ್ಜಿಕೊಂಡು ಹೋಗುವಾಗ, ಆ ಬಿಳಿಯ ಧೂಳನ್ನು ಮೈಗೆಲ್ಲಾ ಪೂಸಿಕೊಳ್ಳುತ್ತವೆ. ಧೂಳಿನ ಪರಿಮಳದ ಮತ್ತಿನಿಂದ ಮೈಮರೆತು ದುಂಬಿಗಳು ಗುಯ್ ಗುಟ್ಟುತ್ತಾ ಗುಂಪುಗುಂಪಾಗಿ ಹಾರಾಡುತ್ತಿರುತ್ತವೆ. ದುಂಬಿಗಳ ಈ ಗಾನ ಬಹಳ ಇಂಪಾಗಿ ವೀಣೆಯ ಇನಿಯನಾದಕ್ಕೆ ಸಮನಾಗಿರುತ್ತದೆ. ಭಗವಂತನ ನಾಮಸ್ಮರಣೆಯ ನಿರಂತರವಾದ ಆಲಾಪನೆಯೇ ಇದೋ ಎಂಬಂತೆ ಎಲ್ಲೆಲ್ಲೂ ತುಂಬಿಕೊಂಡಿರುತ್ತದೆ. ಅಂಥ ಶ್ರೀರಂಗವೇ ಭಗವಂತನು ನೆಲೆಗೊಂಡಿರುವ ಸ್ಥಳ.

೧೦೨

ಕೊೞುಪ್ಪುಡೈಯ ಶೆೞುಙ್ಗುರುದಿ ಕೊೞಿತ್ತಿೞಿನ್ದು ಕುಮಿೞ್ ತ್ತೆಱಿಯ

ಪಿೞಕ್ಕೂಡೈಯವಶುರರ್ ಹಳೈಪ್ಪಿಣಮ್ ಪಡುತ್ತಪೆರುಮಾನೂರ್

ತೞುಪ್ಪರಿಯ ಶನ್ದನಙ್ಗಳ್ ತಡವರೈವಾಯೀರ್ ತ್ತುಕ್ಕೊಣ್ಡು

ತೆೞಿಪ್ಪುಡೈಯ ಕಾವಿರಿವನ್ದು ಅಡಿತೊೞುಂ ಶೀರರಙ್ಗಕಮೇ

ಕೊೞುಪ್ಪು= ಕೊಬ್ಬಿನಿಂದ, ಉಡೈಯ= ಕೂಡಿದ, ಶೆೞು=ಸೊಗಸಾದ, ಕುರುದಿ=ರಕ್ತವನ್ನು, ಕೊೞುತ್ತು=ಉಕ್ಕಿ ಹರಿದು, ಇೞುನ್ದು= ಇಳಿದು, ಕುಮಿೞ್ ತ್ತು= ಬುಗ್ಗೆಯಾಗಿ, ಉಡೈಯ= ಉಳ್ಳ, ಅಶುರರ್ ಹಳೈ=ಅಸುರರನ್ನು, ಪಿಣಮ್ ಪಡುತ್ತ= ಹೆಣವನ್ನಾಗಿಸುವ, ಪೆರುಮಾನ್=ಹಿರಿಮೆಯವನ, ಊರ್= ಊರು\(ಸ್ಥಳ\)ಎಂದರೆ, ತೞುಪ್ಪು= ತಳ್ಳುವುದನ್ನು, ಅರಿಯ= ತಿಳಿಯದ, ಶನ್ದನಙ್ಗಳ್= ಚಂದನ ವೃಕ್ಷಗಳನ್ನು, ತಡ= ವಿಶಾಲವಾದ, ವರೈವಾಯ್=ಬೆಟ್ಟಗಳಿಂದ, ಈರ್ ತ್ತುಕ್ಕೊಣ್ಡು= ಎಳೆದುಕೊಂಡು, ತೞುಪ್ಪು ಉಡೈಯ= ಅಬ್ಬರದಿಂದ ಕೂಡಿದ, ಕಾವಿರಿ= ಕಾವೇರಿನದಿಯು \(ಪ್ರವಾಹವು\), ವನ್ದು=ಬಂದು, ಅಡಿತೊೞುಂ= ಪಾದಪೂಜೆಮಾಡುವ, ಶೀರ್=ಶ್ರೇಷ್ಠವಾದ, ಅರಙ್ಗಮೇ= ಶ್ರೀರಂಗವೇ.

ಕೊಬ್ಬಿನಿಂದ ಕೂಡಿದ ಸೊಗಸಾದ ರಕ್ತವನ್ನು ಚಿಮ್ಮಿಸಿ ಹರಿಸಿ, ಇಳಿಸಿ, ಉಕ್ಕಿಸಿ ಎರೆಚಾಡುವ ಕೀಟಲೆಗಳನ್ನುಳ್ಳ ಅಸುರರನ್ನುಹೆಣವನ್ನಾಗಿ ಮಾದಿದ ಹಿರಿಮೆಯವನ ಊರು\(ಸ್ಥಳ\)ಎಂದರೆ, ತಳ್ಳುವುದನ್ನೇ ತಿಳಿಯದ ಗಂಧದ ಮರಗಲನ್ನು ವಿಶಾಲವಾದ ಬೆಟ್ಟಗಳಿಂದ ಎಳೆದುಕೊಂಡು ಅಬ್ಬರದಿಂದ ಕಾವೇರಿಪ್ರವಾಹವು ಬಂದು ಪಾದಪೂಜೆ ಮಾಡುವ ಹಿರಿಮೆಯುಳ್ಳ ಶ್ರೀರಂಗವೇ. \(೭\)

ಸ್ವಭಾವತಃ ಅಸುರರು ದುಷ್ಟರು. ಕೈಗೆ ಸಿಕ್ಕಿದವರನ್ನು ಕೀಟಲೆ ಮಾಡಿ, ಕೆಣಕಿ, ಹಿಂಸಿಸಿ ಗೋಳಿಡಿಸಿ ತಾವು ಸಂತೋಷಿಸುವ ಕ್ರೂರ ಸ್ವಭಾವ ಅವರದು. ರಕ್ತವನ್ನು ಹರಿಸುವುದು, ಚಿಮ್ಮಿಸುವುದು, ಎರೆಚಾಡುವುದು ಎಂದರೆ ಅವರಿಗೊಂದು ಹೆಮ್ಮೆ. ಇಂಥ ದುಷ್ಟರನ್ನು ಸದೆಬಡಿದ ಹಿರಿಮೆಯುಳ್ಳವನು ಭಗವಂತ, ಆ ಭಗವಂತನಿರುವ ಸ್ಥಳ ಎಂಥಾದ್ದು?

ದೊಡ್ಡದೊಡ್ಡ ಬೆಟ್ಟಗಳ ಮೇಲೆ ಬೆಳೆದು ಬಲಿತು ನಿಂತಿರುವ ಶ್ರೀಗಂಧದ ಹೆಮ್ಮರಗಳನ್ನೇ ಬುಡಸಹಿತ ಉರುಡಿಸಿ, ಅವುಗಳನ್ನು ಅಬ್ಬರಿಸುತ್ತಾ ಎಳೆದುಕೊಂಡು ಬರುವ ಕಾವೇರಿಯ ಪ್ರವಾಹವು ಅದರ ನಡುಗಡ್ಡೆಯಲ್ಲಿ ನೆಲಸಿರುವ ಭಗವಂತನ ಪಾದಸೇವೆ ಮಾಡುವ ಸೌಲಭ್ಯವನ್ನು ಕೊಡುವ ಶ್ರೀರಂಗವೇ- ಎನ್ನುತ್ತಾರೆ ಆೞ್ವಾರರು.

೧೦೩

೮.ವಲ್ಲೆಯಿಟ್ರುಕ್ಕೇೞಲುಮಾಯ್ ವಾಳೆಯಟ್ರುಚ್ಚೀಯಮುಮಾಯ್

ಎಲ್ಲೆಯಿಲ್ಲಾತ್ತರಣಿಯೈಯುಮ್ ಅವುಣ ನೈಯುಮಿಡನ್ದಾನೂರ್

ಎಲ್ಲಿಯಮ್ ಪೋದಿರುಂ ಶಿಱೈವಣ್ಡು ಎಮ್ ಪೆರುಮಾನ್ ಕುಣಮ್ ಪಾಡಿ,

ಮಲ್ಲಿಹೈವೆಣ್ ಶಙ್ಗೂದುಮ್ ಮದಿಳರಙ್ಗಮೆನ್ಬದುವೇ

ವಲ್=ಬಲಿಷ್ಠವಾದ, ಎಯಿಱು= ಹಲ್ಲುಗಳುಳ್ಳ, ಕೇೞಲುಮ್= ವರಾಹವು , ಆಯ್= ಆಗಿ,ವಾಳ್= ಹರಿತವಾದ, ಎಯಿಱು= ಹಲ್ಲುಗಳುಳ್ಳ, ಶೀಯಮುಮ್= ನರಸಿಂಹನೂ, ಆಯ್=ಆಗಿ, ಎಲ್ಲೈ=ಎಲ್ಲೆ, ಇಲ್ಲಾ=ಇಲ್ಲದ, ತರಣಿಯೈಯುಮ್= ಧರಣಿಯನ್ನೂ, ಅವುಣನೈಯುಮ್= ಹಿರಣ್ಯಾಕ್ಷ ಹಿರಣ್ಯಕಶಿಪುಗಳನ್ನು, ಇಡನ್ದಾನ್=ಸೀಳಿದವನ, ಊರ್= ಊರು\(ಸ್ಥಳ\), ಎಂದರೆ ಎಲ್ಲಿಯಮ್ ಪೋದು= ರಾತ್ರಿಯ ಕಾಲದಲ್ಲಿ \(ಮುಂಜಾನೆಯಲ್ಲಿ\) ಇರು=ಎರಡು, ಶಿಱೈ=ರೆಕ್ಕೆಗಳನ್ನುಳ್ಳ, ವಣ್ಡು=ದುಂಬಿಗಳು, ಎಮ್ಬೆರುಮಾನ್=ಭಗವಂತನ, ಕುಣಮ್=ಗುನಗಳನ್ನು, ಪಾಡಿ=ಹಾಡುತ್ತಾ, ಮಲ್ಲಿಹೈವೆಣ್=ಮಲ್ಲಿಗೆಯಂತೆ ಬಿಳುಪಾದ, \(ಮಲ್ಲಿಗೆಯ ಹೂವೆಂಬ\), ಶಙ್ಗು=ಶಂಖವನ್ನು, ಊದುಮ್=ಊದುವ, ಮದಿಳ್=ಪ್ರಾಕಾರಗಳನ್ನುಳ್ಳ ,ಅರಙ್ಗಮ್=ಶ್ರೀರಂಗ, ಎನ್ಬದುವೇ=ಎಂಬುದೇ.

ಬಲಿಷ್ಠವಾದ ಹಲ್ಲುಗಳುಳ್ಳ ವರಾಹನಾಗಿ, ಹರಿತವಾದ ಹಲ್ಲುಗಳುಳ್ಳ ನರಸಿಂಹನಾಗಿ ಎಲ್ಲೆಯಿಲ್ಲದ ಧರಣಿಯನ್ನೂ ಹಿರಣ್ಯಾಕ್ಷ ಹಿರಣ್ಯಕಶಿಪುಗಳನ್ನೂ ಸೀಳಿದವನ ಊರು\(ಸ್ಥಳ\)ಎಂದರೆ, ರಾತ್ರಿಯ ಕಾಲದಲ್ಲಿ\(ಮುಂಜಾನೆಯಲ್ಲಿ\) ಎರಡು ರೆಕ್ಕೆಗಳನ್ನುಳ್ಳ ದುಂಬಿಗಳು ಭಗವಂತನ ಗುಣಗಳನ್ನು ಹಾಡುತ್ತಾ ಮಲ್ಲಿಗೆಯ ಹೂವೆಂಬ ಶಂಖವನ್ನು ಊದುವ ಪ್ರಾಕಾರಗಳನ್ನುಳ್ಳ ಶ್ರೀರಂಗ ಎಂಬುದೇ.\(೮\)

ಭಗವಂತನ ಎರಡು ಅವತಾರಗಳನ್ನು ಆೞ್ವಾರರು ಇಲ್ಲಿ ನೆನೆಪಿಗೆ ತರುತ್ತಾರೆ: ಬಲವಾದ ಕೋರೆಹಲ್ಲುಗಳಿಂದ ಭೂಮಿಯನ್ನು ಉದ್ಧರಿಸಿದ್ದೂ, ಅದನ್ನು ಕಳವು ಮಾಡಿ ನೀರಿನಲ್ಲಿ ಮುಳುಗಿ ಬಚ್ಚಿಟ್ಟುಕೊಂಡ ಹಿರಣ್ಯಾಕ್ಷನನ್ನು ಸೀಳಿಹಾಕಿದ್ದು ಮಹಾವರಾಹನಾಗಿ ಅವನ ತಮ್ಮನಾದ ಹಿರಣ್ಯಕಶಿಪುವನ್ನು ಕೊಂದದ್ದು ನರಸಿಂಹನಾಗಿ ಹೀಗೆ, ಬಹುಸಮರ್ಥನಾದ ಭಗವಂತನಿರುವ ಸ್ಥಳ ಯಾವುದು?

ರಾತ್ರಿಗಳಲ್ಲಿ ಅರಳುವ ಮಲ್ಲಿಗೆಯ ಪರಿಮಳವನ್ನು ಅರಸುತ್ತಾ ದುಂಬಿಗಳು ಹಾರಾಡುವಾಗ ಅವುಗಳ ಪುಟ್ಟರೆಕ್ಕೆಗಳ ಚಲನೆಯಿಂದ ಗುಯ್ ಗುಯ್ ಸದ್ದು ಬರುತ್ತದೆ. ಈ ಸದ್ದನ್ನು ದುಂಬಿಗಳು ಮಲ್ಲಿಗೆ ಹೂವೆಂಬ ಬಿಳಿಯ ಶಂಖವನ್ನೂದುತ್ತಾ ಭಗವಂತನ ಗುಣಗಾನ ಮಾಡುವುದಾಗಿ ಆೞ್ವಾರರು ವರ್ಣಿಸುತ್ತಾರೆ.

ಶ್ರೀರಂಗಕ್ಕೆ ಏಳು ಪ್ರಾಕಾರಗಳು. ಈ ಪ್ರಾಕಾರಗಲಲ್ಲೆಲ್ಲಾ ದುಂಬಿಗಳ ಇನಿಯ ಗಾನ ಕೇಳಿಬರುತ್ತಾ ಮನಸ್ಸಿಗೆ ಹಿತವನ್ನುಂಟುಮಾಡುತ್ತದೆ.

೧೦೪

೯.ಕುನ್ಱಾಡು ಕೊೞು ಮುಹಿಲ್ ಪೋಲ್ ಕುವಳೈಹಳ್ ಪೋಲ್ ಕುರೈಕಡಲ್ ಪೋಲ್

ನಿನ್ಱಾಡು ಕಣಮಯಿಲ್ ಪೋಲ್ ನಿಱಮುಡೈಯ ನೆಡುಮಾಲೂರ್

ಕುನ್ಱಾಡು ಪೊೞಿಲ್ ನುಱೈನ್ದು ಕೊಡಿಯಿಡೈಯಾರ್ ಮುಲೈಯಣವಿ

ಮನ್ಱಾಡು ತೆನ್ಱಲುಲಾಮ್ ಮದಿಳರಙ್ಗಮೆನ್ಬದುವೇ

ಕುನ್ಱು=ಬೆಟ್ಟದ ತುದಿಯಲ್ಲಿ, ಆಡು=ಒರಗಿ ಆಡುವ, ಕೊೞು=ಕೊಬ್ಬಿದ, ಮುಹಿಲ್ ಪೋಲ್=ಮುಗಿಲಿನ ಹಾಗೆ, ಕುವಳೈಹಳ್ ಪೋಲ್= ಕನ್ನೈದಿಲೆಗಳ ಹಾಗೆ, ಕುರೈ=ಅಬ್ಬರಿಸುವ, ಕಡಲ್ ಪೋಲ್= ಕಡಲಿನ ಹಾಗೆ, ನಿನ್ಱು=ನಿಂತು, ಆಡು=ನರ್ತಿಸುವ, ಮಯಿ=ನವಿಲಿನ, ಕಣಮ್ ಪೋಲ್=ಸಮೂಹದ ಹಾಗೆ, ನಿಱಮ್=ದೇಹಕಾಂತಿಯನ್ನು, ಉಡೈಯ=ಉಳ್ಳ, ನೆಡುಮಾಲ್= ಸರ್ವೇಶ್ವರನ, ಊರ್=ಊರು\(ಸ್ಥಳ\)ಎಂದರೆ, ಕುನ್ಱು= ಪರ್ವತಗಳ, ಊಡು= ನಡುವೆ, ಪೊೞಿಲ್= ತೋಪುಗಳ ಮೂಲಕ, ನುಱೈನ್ದು= ನುಸುಳಿ ನುಗ್ಗಿ, ಕೊಡಿ= ಲತೆಗಳಂತೆ ಬಳುಕುವ, ಇಡೈಯಾರ್= ನಡುವನ್ನುಳ್ಳವರ, ಮುಲೈ= ಮೊಲೆಗಳನು, ಅಣವಿ=ಸವರಿ, ಮನ್ಱು=ಶಾಶ್ವತವಾಗಿ, ಮದಿಳ್=ಪ್ರಾಕಾರಗಳ, ಊಡು=ನಡೂವೆ, ತೆನ್ಱಿಲ್=ದಕ್ಷಿಣದ ಗಾಳಿಯು, ಉಲಾಮ್=ಅಲೆದಾಡುವ, ಅರಙ್ಗಮ್=ಶ್ರೀರಂಗ, ಎನ್ಬದುವೇ=ಎಂಬುದೇ.

ಬೆಟ್ಟದ ತುದಿಯಲ್ಲಿ ಒರಗಿ ಆಡುವ ಕೊಬ್ಬಿದ ಮುಗಿಲಿನ ಹಾಗೆ, ಕನ್ನೈದಿಲೆಗಳ ಹಾಗೆ, ಅಬ್ಬರಿಸುವ ಕಡಲಿನ ಹಾಗೆ, ನಿಂತು ನರ್ತಿಸುವ ನವಿಲಿನ ಸಮೂಹದ ಹಾಗೆ, ದೇಹಕಾಂತಿಯನ್ನುಳ್ಳ ಸರ್ವೆಶ್ವರನ ಊರು ಎಂದರೆ, ದಕ್ಷಿಣದ ಗಾಳಿಯ ಪರ್ವತಗಳ ನಡುವೆ ತೋಪುಗಳ ಮೂಲಕ ನುಗ್ಗಿ ನುಸುಳಿ ಲತೆಗಳಂತೆ ಬಳುಕುವ ನಡುವನ್ನುಳ್ಳವರ ಮೊಲೆಗಳನ್ನು ಸವರಿ ಶಾಶ್ವತವಾಗಿ ಪ್ರಾಕಾರಗಳ ನಡುವೆ ವಿಹರಿಸುವ ಶ್ರೀರಂಗ ಎಂಬುದೇ.\(೯\)

ಆೞ್ವಾರರಿಗೆ ಪರಮಾತ್ಮನ ದೇಹಕಾಂತಿಯನ್ನು ಕುರಿತು ಎಷ್ಟು ವ್ಯಾಮೋಹವೋ\! ಆ ದೇಹಕಾಂತಿಗೆ ಸರಿಹೊಂದಬಹುದಾದದ್ದು ಯಾವುದು ಎಂದು ಅರಸುತ್ತಿರುವರೋ ಎಂಬಂತೆ ಒಂದಾಗುತಲೊಂದು ಸೊಬಗಿನ ಹೋಲಿಕೆಗಳನ್ನು ಬಳಸಿದ್ದಾರೆ.

ಭಗವಂತನು ಕಾರ್ಮುಗಿಲಿನ ಬಣ್ಣವೇ? ಆ ಕಾರ್ಮುಗಿಲಾದರೂ ಎಂಥಾದ್ದು? ಇನ್ನು ಒಂದು ಹನಿಯನ್ನೂ ಹೀರಿಕೊಳ್ಳಲು ಸಾಧ್ಯವಿಲ್ಲವೆಂಬಷ್ಟು ನೀರನ್ನು ಪರ್ಯಾಪ್ತವಾಗಿ ತುಂಬಿಕೊಂಡು “ಕೊಬ್ಬಿದ” ಆ ಮುಗಿಲು ಬೆಟ್ಟವನ್ನು ಹತ್ತಲಾರದೆ ಹತ್ತಿ ತುದಿಯನ್ನು ಮುಟ್ಟಿ ತನ್ನ ಆಯಾಸವನ್ನು ಪರಿಹರಿಸಿಕೊಳ್ಳುವುದಕ್ಕಾಗಿ ಅದಕ್ಕೆ ಒರಗಿಕೊಂಡು ವಿಶ್ರಾಂತಿಪಡೆತ್ತಿದೆಯೋ ಎಂಬಂಥ ಕಾರ್ಮುಗಿಲು ಅದು\! ಭಗವಂತನು ಅದರ ಬಣ್ಣಕ್ಕೆ ಹೋಲುವನೇ?

ಕನ್ನೈದಿಲೆಗಳು ತುಂಬಿದ ಒಂದು ವಿಶಾಲವಾದ ಸರೋವರವೇ ಕಣ್ಣೆದುರಿಗೆ ಕಂಡಾಗ ಚೇತೋಃಆರಿಯಾದ ಅದರ ಒಟ್ಟು ಬಣ್ಣ ಭಗವಂತನ ಬಣ್ಣಕ್ಕೆ ಸರಿಹೋಲುವುದೇ?

ದೊಡ್ಡದೊಡ್ಡ ಅಲೆಗಳು ಏಳುತ್ತಾ ಕಡಲನ್ನು ಕಲಕಿಬಿಟ್ಟಾಗ ಭಯಂಕರವಾಗಿಅಬ್ಬರಿಸುತ್ತಾ ಬಹುವಿಚಿತ್ರವಾಗಿ ಹೊಳೆಹೊಳೆಯುವ ಆ ಕಡಲಿನ ಕಾಂತಿಗೆ ಅದು ಸರಿಹೊಂದುವುದೇ?

ನಿಂತು ನರ್ತಿಸುವ ನವಿಲಿನ ಸಮೂಹವನ್ನು ನೋಡಿದಾಗ ಹರಡಿಕೊಂಡಿರುವ ವಿಧವಿಧ ಬಣ್ಣಗಳಿಂದ ಅಲಂಕೃತವಾದ ಅವುಗಳ ಬಾಲಗಳನ್ನೆಲ್ಲಾ ಒಟ್ಟಾಗಿ ನೋಡಿದಾಗ ಬರುವ ಸೊಬಗಿನ ಅನುಬಹ್ವಕ್ಕೆ ಅದು ಸಾಟಿಯಾಗಬಹುದೇ?

ಭಗವಂತನ ದಿವ್ಯದೇಹಕಾಂತಿ ಅನುಪಮವಾದದ್ದಲ್ಲವೇ? ಅದಕ್ಕೆ ಇದು ಸರಿಯೇ ಅದು ಸಾಟಿಯೇ ಎಂದು ಹುಡುಕಿಕೊಂಡು ಹೋಗುವುದಕ್ಕೆ ಆದೀತೇ? ಅದಕ್ಕೆ ಮಿತಿ ಇದೆಯೇ? ಭಗವಂತನದೇ ಆದ ಸೃಷ್ಟಿಯಲ್ಲಿ ಒಂದೊಂದು ವಸ್ತುವೂ

೧೦೫

ಅವನನ್ನು ಸಕೃತ್ ಹೋಲಬಹುದೇನೋ\! ಕಮಲದ ಎಸಳು ಅವನ ಕಣ್ಣುಗಳನ್ನು ಹೋಲುವ ಹಾಗೆ- ಅದನ್ನು ನೆನಪಿಗೆ ತರುವ ಹಾಗೆ. ಇಡಿಯ ಸೃಷ್ಟಿಯನ್ನೇ ನೋಡಿ ನಲಿಯುವುದೆಂಬುದು, ಭಗವಂತನನ್ನು ಹಾಗೆ ಪೂರ್ಣವಾಗಿ ಕಂಡುಕೊಳ್ಳುವುದೆಂಬುದು, ಆಗದ ಮಾತು. ಆದ್ದರಿಂದ, “ಅಣು”ವಿನಲ್ಲಿಯೇ “ಪೂರ್ಣ”ವನ್ನು ಕಾಣಬೇಕಾದದ್ದೇ ವಾಸ್ತವವಾದ ,ಮಾರ್ಗ; ಸಹಜವಾದ ಮಾರ್ಗ. ಆೞ್ವಾರರು ಈ ಸತ್ಯಾಂಶವನ್ನು ಮನಗಂಡು, ಅನುಭವಿಸಿ ಈ ಮೂಲಕ ಬೋಧಿಸುತ್ತಿದ್ದಾರೋ ಹೇಗೋ\!

ತೆಂಕಣ ಗಾಳಿಯು ಪರಿಮಳವನ್ನು ಹೊತ್ತು ತರುವುದೆಂದೂ, ತಂಪಾಗಿ ಬೀಸುವುದೆಂದೂ, ತನುಮನಗಳಿಗೆ ಹಿತವನ್ನುಂಟುಮಾಡುವೆಂದೂ ಪ್ರತೀತಿ. ಆ ಗಾಳಿ ಬೆಟ್ಟಗುಡ್ಡಗಳ ಮೇಲೂ ಕಾಡುಮೇಡುಗಳ ಮೇಲೂ, ತೋಪುತೋಟಗಳ ಮೇಲೂ ಬೀಸುತ್ತಾ ಅಲ್ಲಿಯ ಸುವಾಸನೆಯನ್ನೂ ಅಲ್ಲಿ ವಾಸಮಾಡುವ ’ಲತೆಯಂತೆ ಬಳುಕುವ ನಡುವುಳ್ಳವರ ಸ್ತನಗಳನ್ನು ಸವರಿ ’ಕೊಂಡು ಅಲ್ಲಿರುವ ಸುಗಂಧವನ್ನೂ ಶೇಖರಿಸಿಕೊಂಡು, ಹೊತ್ತು ತಂದು ಶ್ರೀರಂಗದ ಪ್ರಾಕಾರಗಳಲ್ಲೆಲ್ಲಾ ಹರಡಿ, ಭಗವಂತ ಸಾನ್ನಿಧ್ಯ ಅದು ಎಂಬುದನ್ನರಿತು ಅಲ್ಲಿಯೇ ವಿಹರಿಸುತ್ತಾ ಇರುತ್ತದೆ- ಎನ್ನುತ್ತಾರೆ ಆೞ್ವಾರರು.

ಭಗವಂತನ ಸನ್ನಿಧಿಯಲ್ಲಿ ಮಾಡುವೆ ಸೇವೆಗಿಂತ ಬೇಕಾದದ್ದು ಬೇರೆ ಏನಿದೆ? ಈ ತೆಂಕಣ ಗಾಳಿಯೂ ಹಾಗೆಯೇ. ಸುಗಂಧವನ್ನು ಎಲ್ಲ ಕಡೆಗಳಿಂದಲೂ ಹೊತ್ತುತಂದು ಭಗವಂತನ ಕೈಂಕರ್ಯಕ್ಕೆ ಒದಗಿಸಿಕೊಡುತ್ತದೆ.

೧೦. ಪರುವರಙ್ಗಳವೈಪ್ಪಟ್ರಿಪ್ಪಡೈಯಾಲಿತ್ತೆೞುನ್ದಾನೈ

ಶೆರುವರಙ್ಗಪ್ಪೊರುದೞಿತ್ತ ತಿರುವಾಳನ್ ತಿರುಪ್ಪತಿಮೇಲ್

ತಿರುವರಙ್ಗತ್ತಮಿೞ್ ಮಾಲೈ ವಿಟ್ಟುಚಿತ್ತನ್ ವಿರಿತ್ತನ ಕೊಣ್ಡು

ಇರುವರಙ್ಗಮೆರಿತ್ತಾನೈಯೇತ್ತವಲ್ಲಾರಡಿಯೋಮೇ

ಪರು=ದೊಡ್ಡದೊಡ್ಡ, ವರಙ್ಗಳ್=ವರಗಳು, ಅವೈ=ಅವುಗಳನ್ನು, ಪಟ್ರಿ=ಹಿಡಿದು\(ಆಶ್ರಯಿಸಿ\), ಪಡೈ=ಸೈನ್ಯವನ್ನು, ಆಲಿತ್ತು=ಕೋಲಾಹಲದಿಂದ ಉತ್ತೇಜನಗೊಳಿಸಿ, ಎೞುನ್ದಾರೈ= ಹೊರಹೊರಟವನನ್ನು, ಶೆರು=ಯುದ್ಧದಲ್ಲಿ, ಅರಙ್ಗ=ಮಡಿಯುವಂತೆ, ಪೊರುದು=ಹೋರಾಡಿ, ಅೞಿತ್ತ=ನಾಶಪಡಿಸಿದ, ತಿರು=ಲಕ್ಷ್ಮಿಯ, ಆಳನ್=ಅರಸನ, ತಿರುಪ್ಪತಿ=ಪವಿತ್ರಕ್ಷೇತ್ರದ, ಮೇಲ್=ಮೇಲೆ, ತಿರುವರಙ್ಗ=ಶ್ರೀರಂಗ ಎಂಬ, ತಮಿೞ್=ತಮಿಳಿನ,, ಮಾಲೈ=ಗೀತಮಾಲೆಯನ್ನು, ವಿಟ್ಟುಚಿತ್ತನ್= ವಿಷ್ಣುಚಿತ್ತನು, ವಿರಿತ್ತನ=ವಿವರಿಸಿದವನು, ಕೊಣ್ಡು=ಅರಿತುಕೊಂಡವರು, ಇರುವರ್= ಇಬ್ಬರ, ಅಙ್ಗಮ್=ದೇಹಗಳನ್ನು, ಎರಿತ್ತಾನೈ= ದಹಿಸಿದವನನ್ನು, ಏತ್ತ=ಸ್ತುತಿಸಲು, ವಲ್ಲಾರ್= ಬಲ್ಲವರ, ಅಡಿಯೋಮೇ= ಸೇವಕರೇ ಆಗುತ್ತಾರೆ.

೧೦೬

ದೊಡ್ಡದೊಡ್ಡ ವರಗಳನ್ನು ಆಶ್ರಯಿಸಿ, ಸೈನ್ಯವನ್ನು ಕೋಲಾಹಲದಿಂದ ಹುರಿದುಂಬಿಸಿ ಹೊರ ಹೊರಟವನನ್ನು ಯುದ್ಧದಲ್ಲಿ ಮಡಿಯುವಂತೆ ಹೋರಾಡಿ ನಾಶಪಡಿಸಿದ ಲಕ್ಷ್ಮೀಪತಿಯ ತಿರುಪತಿಯನ್ನು ಕುರಿತು “ಶ್ರೀರಂಗ” ಎಂಬ ತಮಿಳಿನ ಗೀತಮಾಲೆಯನ್ನು ವಿಷ್ಣುಚಿತ್ತನು ವಿವರಿಸಿದವನು ಅರಿತುಕೊಂಡವರು ಇಬ್ಬರ ದೇಹಗಳನ್ನು ದಹಿಸಿದವನನ್ನು ಸ್ತುತಿಸಲು ಬಲ್ಲವರ ಸೇವಕರೇ ಆಗುತ್ತಾರೆ.\(೧೦\)

ಇದು ಈ ತಿರುಮೊೞಿಗೆ ಫಲಶ್ರುತಿ. ಇದರಲ್ಲಿ ಪುರಾಣಪ್ರಸಿದ್ಧವಾದ ಶ್ರೀರಂಗ ಕ್ಷೇತ್ರದ ಮಹಿಮೆಯೆಂಥಾದ್ದು ಎಂದು ಸೂಚಿಸಲಾಗಿದೆ.

ದೊಡ್ಡದೊಡ್ಡ ವರಗಳನ್ನು ಬ್ರಹ್ಮನಿಂದಲೂ ಶಿವನಿಂದಲೂ ಪಡೆದವನು ರಾವಣಾಸುರ. ಅವುಗಳ ಆಧಾರದ ಮೇಲೆ ತನಗೆ ಎದುರಾಗಿ ಬಂದಮನುಷ್ಯನಾದ ರಾಮನಿಂದ ಯಾವ ಕೆಡಕೂ ಇಲ್ಲವೆಂದು ದೃಢವಾಗಿ ನಂಬಿದ್ದ. ತನ್ನ ಸೈನ್ಯವನ್ನು ಹುರಿದುಂಬಿಸಿದ. ರಾಮನ ವಾನರಸೈನ್ಯದ ಮೇಲೆ ಅವರನ್ನು ಹೋರಾಡಲು ನುಗ್ಗಿಸಿದ. ಆದರೆ, ರಾಮನ ತೀಕ್ಷ್ಣವಾದ ಬಾಣಗಳಿಂದ ಅವನೂ ನಾಶವಾದ; ಅವನ ಸೈನ್ಯವೂ ಅಳಿಯಿತು. ರಾಮಾವತಾರ ರೂಪಿಯಾದ ಭಗವಂತನನ್ನುಕುರಿತು, ಅವನಿರುವ “ತಿರುಪತಿ”ಯನ್ನುಕುರಿತು ವಿಷ್ಣುಚಿತ್ತರುಈ ತಿರುಮೊೞಿಯಲ್ಲಿ ಹಾಡಿದ್ದಾರೆ. ಭಗವಂತನನ್ನು ಸ್ತುತಿಸಲು ಬಲ್ಲವರು ಭಕ್ತರು. ಅವರು ಸದಾ ಭಗವಂತನನ್ನು ಸ್ತುತಿಸುತ್ತಲೇ ಕಾಲಕಳೆಯುತ್ತಾರೆ. ವಿಷ್ಣುಚಿತ್ತರ ಪಾಶುರಗಳನ್ನು ಚೆನ್ನಾಗಿ ಅರಿತುಕೊಂಡವರು ನಿಜಭಕ್ತರ ದಾಸರಾಗುತ್ತಾರೆ.

ಭಕ್ತರ ಸೇವೆ ಮಾಡುತ್ತಾಮಾಡುತ್ತಾ ಅವರೂ ಭಕ್ತರಾಗುತ್ತಾರೆ. ಭಕ್ತರ ಭಕ್ತರೂ ಭಗವಂತನ ಭಕ್ತರೇ. ಅವರು ಭಗವಂತನಿಗೆ ಪ್ರಿಯರೇ, ಅವನ ಕೃಪೆಗೆ ಪಾತ್ರರಾಗುವವರೇ. ಈ ಹಿರಿಯ ತತ್ತ್ವವನ್ನು ಇಲ್ಲಿ ಸೂಕ್ಷ್ಮವಾಗಿ ಹೇಳಲಾಗಿದೆ.

“ಇಬ್ಬರ ದೇಹಗಳನ್ನು ದಹಿಸಿದವನು”- ಇದು ಮಧುಕೈಟಭರ ಕತೆ. ಇವರು ಇಬ್ಬರೂ ಅಸುರರು. ಒಂದು ದೈನಂದಿನ ಪ್ರಳಯದಲ್ಲಿ ಎಲ್ಲವೂ ಜಲಮಯವಾಗಿದ್ದಾಗ ಭಗವಂತನು ಯೋಗನಿದ್ರೆಯಲ್ಲಿದ್ದ. ಆಗ ಮಧುಕೈಟಭರು ಭಗವಂತನ ಬಳಿಗೆ ಹೋದರು. ಅವನ ನಿದ್ದೆಯನ್ನು ಭಂಗಪಡಿಸಿ, “ನಮಗೆ ನಿನ್ನ ಹೊರತು ಬೇರೆ ಯಾರಿಂದಲೂ ಮರಣಕೂಡದು” ಎಂಬ ವರವನ್ನು ಪಡೆದರು. ಈ ವರದಿಂದ ಮತ್ತರಾಗಿ ಅವರು ಬ್ರಹ್ಮನ ಬಳಿಸಾರಿ ಅವನಲ್ಲಿದ್ದ ವೇದಗಳನ್ನು ಅಪಹರಿಸಿಕೊಂಡು ಹೋಗಿ ನೀರಿನಲ್ಲಿ ಮುಳುಗಿ ಎಲ್ಲಿಯೋ ಅಡಗಿಕೊಂಡರು. ಬ್ರಹ್ಮನು ಭಗವಂತನಲ್ಲಿ ಮೊರೆಯಿಟ್ಟನು. ಭಗವಂತನು ಹಯಗ್ರೀವ ಅವತಾರವೆತ್ತಿ, ನೀರಿನಲ್ಲಿ ಹೊಕ್ಕು ಘುಡುಘುಡಿಸಿದನು. ಈ ವಿಚಿತ್ರ ಶಬ್ದ ಎಲ್ಲಿಂದ ಬಂತು ಎಂಬುದು ಮಧುಕೈಟಭರಿಗೆ ತಿಳಿಯಲಿಲ್ಲ. ಅವರು ಹೆದರಿ ಅಲ್ಲಿಂದ ಬೇರೆಲ್ಲೋ ಅಡಗಿಕೊಂಡರು. ಕೂದಲೇ ಭಗವಂತನು ವೇದಗಳನ್ನು ಅವರು ಬಚ್ಚಿಟ್ಟಿದ್ದ ಸ್ಥಳದಿಂದ ಎತ್ತಿಕೊಂಡು ಬಂದು ಬ್ರಹ್ಮನಿಗೆ ತಲುಪಿಸಿದನು. ವೇದಗಳನ್ನು ಕಳೆದುಕೊಂಡ ಮಧುಕೈಟಭರು ಭಗವಂತನಿಗೆ ಎದುರಾಗಿ ಯುದ್ಧಕ್ಕೆ ನಿಂತರು. ಬಹಳ ದಿನಗಳ ಕಾಲ ಹೋರಾಟ ನಡೆಯಿತು. ಅವರ ಪೌರುಷಕ್ಕೆ ಮೆಚ್ಚಿ ಭಗವಂತನೇ ಕೇಳಿದನು:”ನಿಮಗೆ ಏನು ವರ ಬೇಕು?” ಅವರೆಂದರು: “ಯಾರೂ ಸಾಯದೇ ಇರುವ ರೀತಿಯಲ್ಲಿ ನಾವು ಸಾಯಬೇಕು”, “ಹಾಗೆಯೇ ಆಗಲಿ” ಎಂದು ಹೇಳಿ ಭಗವಂತನು ಅವರನ್ನು ತನ್ನ ತೊಡೆಗಳ ನಡುವೆ ಇರುಕಿಸಿಕೊಂಡು, ನೆಗ್ಗಿಸಿಕೊಂದನು. ತೊದೆಗಳ ಉಜ್ಜುವಿಕೆಯಿಂದ ಉಂಟಾದ ಬೆಂಕಿ ಅವರನ್ನು ದಹಿಸಿತು.

ಶ್ರೀ ವಿ.ಕೆ.ನಾಥಮುನಿಗಳು ಬರೆದಿರುವ “ಹಯಗ್ರೀವಾವತಾರದಲ್ಲಿ” ಹೀಗಿಲ್ಲ- ಗ್ರಂಥ ಋಣ ತೋರಿಸುವುದು ಒಳ್ಳೆಯದು.

ಅಡಿಯ ನಡೆ: ಮಾಧವನ್, ಪಿಱಪ್ಪು, ಮರುಮಹನ್, ಕೂನ್, ಪೆಉರ್ಮ್, ಕೀಟ್, ಕೊೞುಪ್ಪು, ವಲ್ಲೆಯಿತ್ತು, ಕುನ್ಱು, ಪರು \(ಮರವಡಿ\)

೧೦೭

**ಶ್ರೀ**

**ಶ್ರಿಯೈ ನಮಃ**

**ನಾಲ್ಕನೆಯ ದಶಕ ಒಂಬತ್ತನೆಯ ತಿರುಮೊೞಿ**** ಮರವಡಿಯೈ**

ಮರವಡಿಯೈತ್ತಮ್ಬಿಕ್ಕುವಾನ್ ಪಣಯಮ್ ವೈತ್ತುಪ್ಪೋಯ್ ತ್ವಾನೋರ್ ವಾೞ,

ಶೆರುವುಡೈಯ ತಿಶೈಕ್ಕರುಮಮ್ ತಿರುತ್ತಿವನ್ದುಲಕಾಣ್ಡ ತಿರುಮಾಲ್ ಕೋಯಿಲ್

ತಿರುವಡಿತನ್ ತಿರುವುರುವುಮ್ ತಿರುಮಙ್ಗೈಮಲರ್ ಕ್ಕಣ್ಡುಮ್ ಕಾಟ್ಟಿನಿನ್ಱ

ಉರುವುಡೈಯ ಮಲರ್ ನೀಲಙ್ಗಾಟ್ರಾಟ್ಟವೋ ಶಲಿಕ್ಕುಮೊಳಿಯರಙ್ಗಮೇ

ಮರವಡಿಯೈ=ಮರದ ಹವುಗೆಗಳನ್ನು, ತಮ್ಬಿಕ್ಕೂ=ತಮ್ಮನಿಗೆ, ವಾನ್=ಹಿರಿಮೆಯ, ಪಣಯಮ್=ಒತ್ತೆಯಾಗಿ, ವೈತ್ತು=ಇಟ್ಟು,ಕೊಟ್ಟು, ಪೋಯ್=ಅಲ್ಲಿಂದ ಹೊರಟು, ವಾನೋರ್=ದೇವತೆಗಳು, ವಾೞ=ಬಾಳುವುದಕ್ಕಾಗಿ, ಶೆರು=ಯುದ್ಧವನ್ನು, ಉಡೈಯ=ಉಳ್ಳ, ತಿಶೈ= ದಿಕ್ಕಿನಲ್ಲಿ, ಕರುಮಮ್= ಕೆಲಸಗಳನ್ನು, ತಿರುತ್ತಿ=ಅಚ್ಚುಕಟ್ಟಾಗಿ ನಡಸಿ, ವನ್ದು=ಹಿಂತಿರುಗಿ ಬಂದು, ಉಲಹು=ಲೋಕವನ್ನು, ಆಣ್ಡ=ಆಳಿದ ತಿರುಮಾಲ್=ಶ್ರೀಪತಿಯ, ಕೋಯಿಲ್=ದೇವಾಲಯವು ಎಂದರೆ, ತಿರುವಡಿತನ್=ಭಗವಂತನ, ತಿರು ಉರುವುಮ್=ದಿವ್ಯರೂಪವನ್ನು ತಿರುಮಙ್ಗೈ=ಶ್ರೀದೇವಿಯ, ಮಲರ್ ಕಣ್ಣುಮ್=ವಿಶಾಲವಾದ ಕಣ್ಣುಗಳನ್ನೂ, ಕಾಟ್ಟಿ=ತೋರಿಸುತ್ತಾ, ನಿನ್ಱ=ನಿಂತಿರುವ, ಉರು ಉಡೈಯ= ಸೊಬಗಿನ ರೂಪದ, ನೀಲಮ್ ಮಲರ್= ಕನ್ನೈದಿಲೆ ಹೂಗಳು, ಕಾಟ್ರು=ಗಾಳಿಯು ಆಟ್ಟ=ಅಲುಗಿಸಲು, ಚಲಿಕ್ಕುಮ್=ಚಲಿಸುತ್ತಿರುವ, ಒಳಿ=ತೇಜಸ್ಸಿನಿಂದ ಕೂಡಿದ, ಅರಙ್ಗಮೇ= ಶ್ರೀರಂಗವೇ

ಮರದ ಹಾವುಗೆಗಳನ್ನು ತಮ್ಮನಿಗೆ ಹಿರಿಯ ಒತ್ತೆಯಾಗಿ ಕೊಟ್ಟು, ಅಲ್ಲಿಂದ ಹೊರಟು, ದೇವತೆಗಳು ಬಾಳುವುದಕ್ಕಾಗಿ ಯುದ್ಧವನ್ನುಳ್ಳ ದಿಕ್ಕಿನಲ್ಲಿ ಕೆಲಸಗಳನ್ನು ಅಚ್ಚುಕಟ್ಟಾಗಿ ನಡಸಿ, ಹಿಂತಿರುಗಿ ಬಂದು ಲೋಕವನ್ನಾಳಿದ ಶ್ರೀಪತಿಯ ದೇವಾಲಯವೆಂದರೆ, ಭಗವಂತನ ದಿವ್ಯರೂಪವನ್ನೂ ಶ್ರೀದೇವಿಯ ವಿಶಾಲವಾದ ಕಣ್ಣುಗಳನ್ನೂ ತೋರಿಸುತ್ತಾ ನಿಂತಿರುವ ಸುಂದರವಾದ ಕನ್ನೈದಿಲೆ ಹೂಗಳು ಗಾಳಿಯಿಂದ ಅಲುಗಿ ಚಲಿಸುತ್ತಿರುವ ತೇಜಸ್ಸಿನಿಂದ ಕೂಡಿದ ಶ್ರೀರಂಗವೇ.\(೧\)

ಅಣ್ಣನಿಗೆ ಸೇರಬೇಕಾದ ರಾಜ್ಯವನ್ನು ತಾನು ವಹಿಸಿಕೊಳ್ಳೆನೆಂದೂ, ಅಣ್ಣನೇ ರಾಜ್ಯಭಾರಮಾಡುವಂತೆ ಅವನನ್ನು ಒಲಿಸಿಕೊಳ್ಳುವೆನೆಂದೂ ಕಟಹಿಡಿದ ಭರತನು ಅಣ್ಣನಾದ ಶ್ರೀರಾಮನನ್ನು ಚಿತ್ರಕೂಟದಲ್ಲಿ ಕಂಡನು. ಅವನನ್ನು ಬೇಡಿಕೊಂಡನು. ರಾಮನು ತಂದೆಗೆ ತಾನುಕೊಟ್ಟ ಮಾತನ್ನುಮುರಿಯಲು ಒಪ್ಪಲಿಲ್ಲ. ಮಾತಿನಂತೆ ಹದಿನಾಲ್ಕು ವರ್ಷಗಳ ವನವಾಸವನ್ನು ಅನುಭವಿಸಿದ ಬಳಿಕವೇ ತಾನು ಅಯೋಧ್ಯೆಗೆ ಹಿಂತಿರುಗುವುದಾಗಿಯೂ

೧೦೮

ರಾಜ್ಯಭಾರವನ್ನು ವಹಿಸಿಕೊಳ್ಳುವುದಾಗಿಯೂ ಹೇಳಿದನು. ರಾಮನು ಹಿಂತಿರುಗುವನೆಂಬದಕ್ಕೆ ನಂಬಿಕೆಯ ಕುರುಹಾಗಿ ಏನನ್ನಾದರೂ ಕೊಡಬೇಕೆಂದೂ ಅದರ ನೆರಳಿನಲ್ಲಿ ತಾನು ರಾಮನ ಪ್ರತಿನಿಧಿಯಂತೆ ಆಳುವುದಾಗಿಯೂ ಭರತನು ಹೇಳಿದ್ದಕ್ಕೆ ರಾಮನು ತನ್ನ ಮರದ ಹಾವುಗೆಗಳನ್ನು ಕೃಪೆಮಾಡಿ ಕೊಟ್ಟನು. ಇದೇ ತಮ್ಮನಿಗೆ ಕೊಟ್ಟ ಹಿರಿಮೆಯ ಒತ್ತೆ\!

ಅದಾದ ಕೂಡಲೇ ರಾಮನು ಚಿತ್ರಕೂಟವನ್ನು ಬಿಟ್ಟು ದಕ್ಷಿಣದ ಕಡೆಗೆ ಹೊರಟನು. ಆ ಭಾಗದಲ್ಲೆಲ್ಲಾ ರಾಕ್ಷಸರು ತುಂಬಿಕೊಂಡಿದ್ದರು. ದೇವತೆಗಳೂ ಸುಖವಾಗಿ ಬಾಳುವುದಕ್ಕಾಗಿ ಅವರೆಲ್ಲರನ್ನೂ ರಾಮನು ನಿರ್ಮೂಲಗೊಳಿಸಿದನು. ಅನಂತರ ಲಂಕೆಗೂ ಹೋಗಿ ಅಲ್ಲಿ ರಾವಣನನ್ನೂ ಅವನ ಅಪಾರವಾದ ರಾಕ್ಷಸಸೇನೆಯನ್ನೂ ಕೊಂದುಹಾಕಿ ದಕ್ಷಿಣದಿಕ್ಕಿನಲ್ಲಿ ಯುದ್ಧದ ಕೆಲಸವನ್ನು ಅಚ್ಚುಕಟ್ಟಾಗಿ ನಡಸಿದನು.

ರಾಮಾವತಾರಿಯಾದ ಭಗವಂತನಿರುವ ದೇವಾಲಯ ಯಾವುದು? ಶ್ರೀರಂಗದಲ್ಲಿ ಕನ್ನೈದಿಲೆ ಹೂಗಳು ಸೊಬಗಿನಿಂದ ವಿಕಸಿಸುತ್ತಾ ಭಗವಂತನ ಸುಂದರವಾದ ಮೈಬಣ್ಣವನ್ನೂ ಶ್ರೀದೇವಿಯ ವಿಶಾಲವಾದ ಕೃಪಾಕಟಾಕ್ಷವನ್ನು ಬೀರುವ ಕಣ್ಣುಗಳನ್ನೂ ನೆನಪಿಗೆ ತರುವುವು. ಅಲ್ಲದೆ, ಗಾಳೀ ಬೀಸಿದಾಗಲೆಲ್ಲಾ ಅಕುಗಾಡುತ್ತಾ ಚಲಿಸುತ್ತಾ ಹೊಳೆಯುತ್ತವೆ. ಆ ಶ್ರೀರಂಗವೇ ಭಗವಂತನ ದೇವಾಲಯ.

ದಯಾಮಯೆ ಆದ ಶ್ರೀದೇವಿಯು \(ಸೀತಾದೇವಿ\) ಋಷಿಗಳನ್ನು ರಾಕ್ಷಸರು ಧ್ವಂಸ ಮಾಡಿದ್ದ ಎಲಬುಗಳ ರಾಶಿಯನ್ನು ಸತ್ಯಪರಾಕ್ರಮಿ ರಾಘವನು ನೋಡಿದಾಗ ಅಲ್ಲಿ ಉಳಿದಿದ್ದ ಋಷಿಗಳಿಗೆ ಅಭಯವಿತ್ತು ರಾಕ್ಷಸರನ್ನು ಧ್ವಂಸಮಾಡುವುದಾಗಿ ಹೇಳಿದಾಗ, ಸೀತಾದೇವಿಯು ನಿನಗೆ ಏನೂ ಅಪರಾಧವನ್ನು ಮಾಡದಿರುವ ರಾಕ್ಷಸರ ಬಗ್ಗೆ ನೀನು ಹೇಳಬಹುದೇ ಎನಲು, ರಾಮಚಂದ್ರನು ಕ್ಷತ್ರಿಯ ಶೂರನಾದ ತಾನೇ ಬಂದು ನೋಡಿ ಅವರು ಕೇಲಲಿಕ್ಕೆ ಮೊದಲೇ ಅಭಯವೀಯಬೇಕಾಗಿತ್ತೆಂದೂ ಅದು ಮಾಡಲಿಲ್ಲವೆಂದು ವಿಷಾದ ವ್ಯಕ್ತಪ್ಡಿಸಿ, ಹೀಗೆ ಈಗ ಭರವಸೆ ನೀಡುತ್ತಿರುವುದಾಗಿ ತಿಳಿಸಿದನೆಂದಿದೆ. ಇದರಿಂದ ದೇವಿಯು ಸದಾ ಅನುಗ್ರಹಮಯೀ ಮಾತ್ರವಲದ್ದೆ, ನಿತ್ಯಮಜ್ಞಾತನಿಗ್ರಹಾಂ ಎಂಬುದೂ ಉಪಪಾದಿತವೂ

೨. ತನ್ನಡಿಯಾರ್ ತ್ತಿಱತ್ತಹತ್ತುತ್ತಾಮರೈಯಾಳಾಹಿ ಲುಂಚಿದಹುರೈಕ್ಕೂ ಮೇಲ್

ಎನ್ನಡಿಯಾರದು ಶೆಯ್ಯಾರ್ ಶೆಯ್ ದಾರೇಲ್ ನನ್ಱು ಶೆಯ್ದಾರೆನ್ ಬರ್ ಪೋಲುಮ್

ಮನ್ನುಡೈಯ ವಿಬೀಡಣಱ್ ಕಾಯ್ ಮದಿಳಿಲಙ್ಗೈತ್ತಿಶೈನೋಕ್ಕಿ ಮಲರ್ ಕಣ್ ವೈತ್ತ

ಎನ್ನುಡೈಯ ತಿರುವರಙ್ಗಱ್ ಕನ್ಱಿಯುಮ್ ಮಟ್ರೊರುವರ್ ಕ್ಕಾಳಾವರೇ

ತನ್=ತನ್ನ, ಅಡಿಯಾರ್=ಭಕ್ತರ, ತಿಱಮ್=ಸ್ವಭಾವದ, ತಹತ್ತು=ಹಿರಿಮೆಯ ವಿಷಯದಲ್ಲಿ, ತಾಮರೈಯಾಳ್=ಶ್ರೀದೇವಿಯೇ, ಆಹಿಲುಮ್=ಆದರೂ, ಶಿದಹು=ಕೊರತೆಗಳನ್ನು, ಉರೈಕ್ಕೂಮ್ ಏಲ್= ಹೇಳಿದರೂ ಸಹ, ಎನ್ ಅಡಿಯಾರ್= ನನ್ನ ಭಕ್ತರು, ಅದು=ಅದನ್ನು, ಶೆಯ್ಯಾರ್=ಮಾಡರು, ಶೆಯ್ದಾರ್ ಏಲ್= ಮಾಡಿದರೆಂದರೆ, ನನ್ಱು=ಒಳ್ಳೆಯದನ್ನೇ, ಶೆಯ್ದಾರ್=ಮಾಡಿದರು, ಎನ್ಬರ್= ಎನ್ನುವರು; ಮನ್=ಐಶ್ವರ್ಯವನ್ನು, ಉಡೈಯ= ಉಳ್ಳ, ವಿಬೀಡಣಱ್ ಕಾ=ವಿಭೀಷಣನಿಗೋಸ್ಕರ, ಮದಿಳ್= ಕೋಟೆಗಳುಳ್ಳ, ಇಲಙ್ಕೈ=ಲಂಕೆಯ, ತಿಶೈ=ದಿಕ್ಕನ್ನು ನೋಕ್ಕಿ=ಗಮನಿಸಿ, ಮಲರ್ ಕಣ್ ವೈತ್ತು= ಅರಳಿದ ಕಣ್ಣನ್ನು ಹೊರಳಿಸಿದ, ಎನ್ನುಡೈಯ= ನನ್ನ ಸ್ವಾಮಿಯಾದವರೇ ಆದ, ತಿರುವರಙ್ಗಱ್ ಕು=ಶ್ರೀರಂಗರಿಗೆ, ಅನ್ಱಿ=ಅಲ್ಲದೆ, ಮಟ್ರು=ಬೇರೆ, ಒರುವರ್ ಕ್ಕೂ=ಒಬ್ಬರಿಗೆ, ಆಳ್=ಅಡಿಯಾಳು, ಆವರೇ=ಆಗುವರೇ?

೧೦೯

ತನ್ನ ಕಿಂಕರರ ಸ್ವಭಾವದ ಹಿರಿಮೆಯಲ್ಲಿ ಶ್ರೀದೇವಿಯೇ ಕೊರತೆಯನ್ನು ಹೇಳಿದರೂ ಸಹ \(ಸ್ವಾಮಿಯು\), “ನನ್ನ ಕಿಂಕರರು ಅದನ್ನು ಮಾಡರು; ಮಾಡಿದರೆಂದರೆ ಒಳ್ಳೆಯದನ್ನೇ ಮಾಡುವರು” ಎನ್ನುತ್ತಾನೆ. ಐಶ್ವರ್ಯವನ್ನುಳ್ಳ ವಿಭೀಷಣನಿಗೋಸ್ಕರ ಕೋಟೆಗಳುಳ್ಳ ಲಂಕೆಯ ದಿಕ್ಕಿನ ಕಡೆಗೆ ಅರಳಿದ ಕಣ್ಣನ್ನು ಹೊರಳಿಸಿದ ನನ್ನ ಸ್ವಾಮಿಯಾದ ಶ್ರೀರಂಗನಿಗಲ್ಲದೆ ಬೇರೊಬ್ಬರಿಗೆ ಅಡಿಯಾಳಗುವರೇ?\(೨\)

ಭಗವಂತನನ್ನು ಆಶ್ರಯಿಸುವಾಗ ಅವನನ್ನು ನೇರವಾಗಿಯೇ ಮರೆ ಹೋಗುವುದರ ಬದಲಾಗಿಜಗನ್ಮಾತೆಯಾದ ಶ್ರೀದೇವಿಯನ್ನು ಮೊದಲು ಆಶ್ರಯಿಸಬೇಕು; ಆಕೆಯ ಕೃಪೆಯನ್ನು ಪಡೆಯಬೇಕು.ಆ ಬಳಿಕ, ಆಕೆಯ ಶಿಫಾರಸ್ಸಿನಿಂದ ಭಗವಂತನ ಕೃಪೆಗೆ ಪಾತ್ರರಾಗಬೇಕು. ಪುರುಷನ ಹೃದಯಕ್ಕಿಂತಲೂ ಸ್ತ್ರೀಯ ಹೃದಯ ಬಹು ಮೃದು; ಬೇಗ ಕರಗುತ್ತದೆ. ಭಕ್ತನ ಕಷ್ಟಗಳನ್ನು ಬಲುಬೇಗ ಆಕೆ ಅರಿತುಕೊಳ್ಳುತ್ತಾಳೆ. ಬೇಗ ಕನಿಕರಗೊಳ್ಳುತ್ತಾಳೆ. ತನ್ನ ಪತಿದೇವನಲ್ಲಿ ಅವನ ಬಗೆಗೆ ನಿವೇದಿಸುತ್ತಾಳೆ. ಭಗವಂತನು ಅವನಿಗೆ ಒಲಿಯುವಂತೆ ಮಾಡುತ್ತಾಳೆ. ಇದು ಒಂದು ಹಿರಿಯ ತತ್ತ್ವ. ತಯೈಯನ್ನು ಮೊದಲು ಒಲಿಸಿಕೊಂಡರೆ, ತಂದೆಯ ಒಲುಮೆ ಸಿಕ್ಕುವುದರಲ್ಲಿ ಸಂದೇಹವೇ ಇಲ್ಲ, ಎಂಬುದು. ವ್ಯಾವಹಾರಿಕವಾಗಿಯೂ \(ಪ್ರಾಪಂಚಿಕ ರೀತಿಯಲ್ಲೂ\) ಇದು ಸರಿ; ಆಧ್ಯಾತ್ಮಿಕವಾಗಿಯೂ ಇದು ಒಳ್ಳೆಯದು.

ಈ ತತ್ತ್ವವನ್ನು ಆೞ್ವಾರರು ಮನಗಂಡಿದ್ದಾರೆ. ಆದರೆ, ಅವರ ಧಾಟಿಯಲ್ಲಿ ಒಮ್ದು ವೈಶಿಷ್ಟ್ಯ ಕಂಡುಬರುತ್ತದೆ. ಜಗನ್ಮಾತೆಯಾದ ಶ್ರೀದೇವಿಯ ತನ್ನ ಮಕ್ಕಳನ್ನು\(ಭಕ್ತರು\) ಕುರಿತು ಎಲ್ಲ ಕಾಲಕ್ಕೂ ವಹಿಸಿಕೊಂಡೇ ಮಾತನಾಡುವಳು; ದಿಟ ಒಂದು ವೇಳೆ, ಬಹಲ ಅಪರೂಪವಾಗಿ, ಆ ಮಾತಾಯಿಯೇ ತನ್ನ ಮಕ್ಕಳಲ್ಲಿ ಕೊರತೆಯನ್ನು ಕಂಡು, ಅವರು ಭಗವಂತನ ಸಾನ್ನಿಧ್ಯಕ್ಕೆ ಅರ್ಹರಾಗಿಲ್ಲವೆಂದು ಭಗವಂತನಲ್ಲಿ ನಿವೇದಿಸಿದರೂ ಸಹ, ಭಗವಂತನು ಅದಕ್ಕೆ ಕಿವಿಗೊಡುವುದಿಲ್ಲ. “ನನ್ನ ಮಕ್ಕಳೂ ಎಂದೆಂದಿಗೂ ಹಾಗೆ ಮಾಡರು, ಅವರು ಮಾಡುವುದೆಲ್ಲಾ ಒಳಿತೇ” ಎಂದು ಭಕ್ತಪಕ್ಷಪಾತಿಯಾಗಿಯೇ ಭಗವಂತ ಮಾತನಾಡುವುದು. ಶರಣಾಗತವತ್ಸಲನಲ್ಲವೇ ಭಗವಂತ\! ಶರಣು ಬಂದವನು ಎಷ್ಟೇ ತಪ್ಪು ಮಾಡಿರಲಿ, ಎಷ್ಟೇ ಪಾಪಿಯಗಿರಲಿ, ಚಿಂತೆಯಿಲ್ಲ- “ನೀನೇ ಗತಿ” ಎಂದು ದೃಢವಾಗಿ ನಂಬಿ, ಶರಣು ಬಂದರೆ ಅವನ ಬಗೆಗೆ ಅಪಾರವಾದ ವಾತ್ಸಲ್ಯವನ್ನು ತೋರಿಸಿ, ಅವನನ್ನು ಕೈಬಿಡದೆ ರಕ್ಷಿಸುತ್ತಾನೆ ಭಗವಂತ. ಉದಾಹರಣೆಗೆ- ಶರಣಾಗತನಾದ ವಿಭೀಷಣನಿಗೆ ಲಂಕೆಯ ಅಪಾರಸಂಪತ್ತನ್ನು ಕೊಟ್ಟಿದ್ದಲ್ಲದೆ, ಶ್ರೀರಂಗದಲ್ಲಿ ನೆಲೆಸಿದರೂ ಸಹ ಅಲ್ಲಿಂದಲೇ ಅವನ ದಿಕ್ಕಿಗೆ ತಿರುಗಿ, ತನ್ನ ಕೃಪಾದೃಷ್ಟಿಯನ್ನು ಬೀರಿ, ಅಮಿತ ವಾತ್ಸಲ್ಯದಿಂದ ಅವನನ್ನು ರಕ್ಷಿಸುತ್ತಿದ್ದಾನೆ. ಆ ಸ್ವಾಮಿಗಲ್ಲದೆ, ಮತ್ತಾರಿಗೆ ಅಡಿಯಾಳಾಗುವುದು? ಮತ್ತಾರಲ್ಲಿ ಶರಣು ಹೊಂದುವುದು?

ತಾಯಿಯೇ ವಾತ್ಸಲ್ಯ ಜಲಧಿಯೆಂದರೆ, ತಂದೆ ಅವಳನ್ನು ಒಂದು ಕೈ ಮೀರಿಸಿದ ಕಾರುಣ್ಯಸಾಗರ, ಕೃಪಾಸಿಂಧು.

ಕರುಣೆಯಲ್ಲಿ ಭೇದ-ಕಾರಣ ತಂದೆ ತಂದೆಯೇ, ತಾಯಿ ತಾಯಿಯೇ-ಇದರ ವ್ಯತ್ಯಾಸವನ್ನು ತಿಳಿಯಬೇಕಾದರೆ-ಆಚಾರ್ಯ ವಿನೋಬಾ ರವರ ಸರ್ವೋದಯ ಸಾಹಿತ್ಯದಲ್ಲಿ ಕಾಣಬಹುದು. ಇಲ್ಲದಿದ್ದರೆ ಆಚಾರ್ಯರಿಗೆ ಉಚ್ಛಸ್ಥಾನವಿರುವ ಶ್ರೀವೈಷ್ಣವ ಸಮಾಜದಲ್ಲಿ ಅವರಿಗೆ ಅಪಚಾರವೆಸಗಿದಂತಾಗುವುದು.

೧೧೦

ಕರುಳುಡೈಯ ಪೊೞಿಲ್ ಮರುದುಙ್ಕದಕ್ಕಳಿಱುಮ್ ಪಿಲಮ್ಬನೈಯುಮ್ ಕಡಿಯುಮಾವುಮರ್

ಉರುಳುಡೈಯ ಶಕಟನೈಯುಮ್ ಮಲ್ಲರೈಯುಮುಡೈಯ ವಿಟ್ಟೋಶೈಕೇಟ್ಟಾನ್

ಇರುಳ ಹಟ್ರು ಮೆಱಿಕದಿರೋನ್ ಮಣ್ಡಲತ್ತೂಡೇಟ್ರಿವೈತ್ತೇಣಿವಾಙ್ಗಿ

ಅರುಳ್ ಕೊಡುತ್ತಿಟ್ಟಡಿಯವರೈ ಆಟ್ಕೊಳ್ವಾನಮರು ಮೂರಣಿಯರಙ್ಗಮೇ.

ಕರುಳ್= ಕ್ರೌರ್ಯದಿಂದ, ಉಡೈಯ=ಕೂಡಿದ, ಪೊೞಿಲ್=ತೋಪಿನಂತೆ ಬೆಳೆದ, ಮರುದುಮ್=ಮತ್ತಿ ಮರಗಳನ್ನೂ, ಕತಮ್=ಕೋಪಗೊಂಡ\(ಖತಿಗೊಂಡ\), ಕಳಿಱುಮ್= ಆನೆಯನ್ನೂ, ಪಿಲಮ್ಬನೈಯುಮ್= ಪ್ರಲಂಭನನ್ನೂ, ಕಡಿಯ=ಕ್ರೂರವಾದ, ಮಾವುಮ್=ಕುದುರೆಯನ್ನೂ, ಉರುಳ್=ಚಕ್ರಗಲನ್ನು, ಉಡೈಯ=ಉಳ್ಳ, ಶಕಟನೈಯುಮ್=ಶಕಟಾಸುರನನ್ನೂ, ಮ್ಲಲರೈಯುಮ್=ಮಲ್ಲರನ್ನೂ, ಉಡೈಯವಿಟ್ಟು= ತುಂಡರಿಸಿ, ಓಶೈಕೇಟ್ಟಾನ್= ಹೊಗಳಿಸಿಕೊಂಡವನೂ, ಇರುಳ್=ಕತ್ತಲೆ\(ರಾತ್ರಿ\)ಯನ್ನು, ಅಹಟ್ರುಮ್= ಅಟ್ಟುವಂಥ, ಎಱಿ=ಎರಚುವ, ಕದಿರೋನ್= ಕಿರಣಗಳವನ, ಮಂಡಲತ್ತು=ಮಂಡಲದ, ಊಡು=ನಡುವೆ, ಅಡಿಯವರೈ= ಕಿಂಕರರನ್ನು \(ಭಕ್ತರನ್ನು\), ಏಟ್ರುವೈತ್ತು= ಏರಿಸಿಟ್ಟು, ಏಣಿ=\(ಹತ್ತುವ\)ಆಧಾರವನ್ನು, ವಾಙ್ಗಿ=ತೆಗೆದುಹಾಕಿ, ಅರುಳ್ ಕೊಡುತ್ತಿಟ್ಟು= ಕೃಪೆಮಾಡಿ, ಆಟ್ ಕೊಳ್ ವಾನ್= ಸೇವೆ ಸ್ವೀಕರಿಸುವವನೂ, ಅಮರುಮ್=ನೆಲೆಸಿರುವ, ಊರ್=ಊರು ಸ್ಥಳವೆಂದರೆ, ಅಣಿ=ಸುಂದರವಾದ \(ಸೊಬಗಿನಿಂದ ಕೂಡಿದ\), ಅರಙ್ಗಮೇ=ಶ್ರೀರಂಗವೇ.

ಕ್ರೌರ್ಯದಿಂದ ಕೂಡಿದ ತೋಪಿನಂತೆ ಬೆಳೆದ ಮತ್ತಿಮರಗಳನ್ನೂ, ಖತಿಗೊಂಡ ಆನೆಯನ್ನೂ, ಪ್ರಲಂಭನನ್ನೂ ಕ್ರೂರವಾದ ಕುದುರೆಯನ್ನೂ, ಚಕ್ರಗಳುಳ್ಳ ಶಕಟವನ್ನೂ ಮಲ್ಲರನ್ನೂ ತುಂಡರಿಸಿ ಹೊಗಳಿಸಿಕೊಂಡವನೂ, ಕತ್ತಲೆಯನ್ನು ಅಟ್ಟುವಂಥ ಎರಚುವ ಕಿರಣಗಳ ವನ ಮಂಡಲದ ನಡುವೆ ಭಕ್ತರನ್ನು ಏರಿಸಿಟ್ಟು \(ಅವರು ಹತ್ತಿದ\) ಆಸರೆಯನ್ನು ತೆಗೆದುಹಾಕಿ ಕೃಪೆಮಾಡಿ \(ಅವರ\)ಸೇವೆಯನ್ನು ಸ್ವೀಕರಿಸಿದವನೂ ನೆಲೆಸಿರುವ ಸ್ಥಳವೆಂದರೆ, ಸೊಬಗಿನ ಶ್ರೀರಂಗವೇ.\(೩\)

ಅವಳಿ ಮತ್ತಿಮರಗಳನ್ನು ಮುರಿದದ್ದೂ, ಖತಿಗೊಂಡ ಕುವಲಯಾಪೀಡವೆಂಬ ಆನೆಯನ್ನು ಕೊಂದದ್ದೂ, ಪ್ರಲಂಭಾಸುರನನ್ನೂ ಕುದುರೆಯರೂಪದ ಕೇಶಿರಾಕ್ಷಸನನ್ನೂ ಸದೆಬಡಿದದ್ದೂ, ತನ್ನ ಮೇಲೆ ಉರುಳಿ ಬಂದ ಗಾಡಿಯರೂಪದ ಶಕಟಾಸುರನನ್ನು ತುಂಡರಿಸಿದ್ದೂ, ಮುಷ್ಮಿಕಾದಿ ಮಲ್ಲರನ್ನು ಮುರಿದುಕೆಡವಿದ್ದೂ- ಕೃಷ್ಣಾವತಾರದ ಅದ್ಭುತಸಾಹಸಗಳು. ಒಂದೊಂದೂ ಅವನಿಗೆ ಹೊಗಳಿಕೆ ತಂದಿತು. ಅವನ ಕೀರ್ತಿಯನ್ನು ಬೆಳಸಿತು.

ಕತ್ತಲೆಯನ್ನು ದೂರಮಾಡುವಂಥ ತೀಕ್ಷ್ನಕಿರಣಗಳನ್ನುಳ್ಳವನು ಸೂರ್ಯ. ಭಗವಂತ ಸೂರ್ಯಮಂಡಲ ಮಧ್ಯಸ್ಥನೆಂದು ವರ್ಣನೆಯಿದೆ. ತನ್ನ ನಿಜಭಕ್ತರನ್ನು ಭಗವಂತ ಸೂರ್ಯಮಂಡಲದ ಮಧ್ಯದಲ್ಲಿರುವ ತನ್ನ ಸ್ವಸ್ಥಾನಕ್ಕೆ ಏರಿಸಿಬಿಡುತ್ತಾನೆ. ಆಶ್ರಿತ ಭಕ್ತರನ್ನು ಅವನು ಕೃಪೆಮಾಡುವುದು ಹೀಗೆ. ತನ್ನ ಬಳಿಗೆ ಬರಮಾಡಿಕೊಳ್ಳುವುದಕ್ಕೆ ಅವರಿಗೆ ಒಂದು “ಏಣಿ”ಯನ್ನು ಕಲ್ಪಿಸಿಕೊಡುತ್ತಾನೆ.

೧೧೧

ಆ ಏಣಿಯನ್ನು ಹತ್ತಿ ಹೋಗುವುದಕ್ಕೆ ಅವರಿಗೆ ಸೌಕರ್ಯಗಳನ್ನು ಕಲ್ಪಿಸಿಕೊಡುತ್ತಾನೆ. ಅವರು ಅದನ್ನು ಹತ್ತಿ ಭಗವಂತನ ಸನ್ನಿಧಿಯನ್ನು ಸೇರಿದ ಬಳಿಕ ಅವರು ಮತ್ತೆ ಅದರ ಮೂಲಕ ಕೆಳಕ್ಕೆ ಇಳಿದುಬರಬಾರದೆಂದು ಆ ಏಣಿಯನ್ನು ಅಲ್ಲಿಂದ ತೆಗೆದುಬಿಡುತ್ತಾನೆ. ಇದರಿಂದ ಅವರು ಅಲ್ಲಿಯೇ\(ಭಗವಂತನ ಸ್ವಸ್ಥಾನದಲ್ಲಿಯೇ\)ಶಾಶ್ವತವಾಗಿ ಇರುತ್ತಾರೆ. ಮತ್ತುಭಗವಂತನಿಗೆ ನಿತ್ಯಸೇವೆಮಾಡುತ್ತಿರುತ್ತಾರೆ. ಕೃಪಾಳುವಾದ ಭಗವಂತನು ತನ್ನ ಆಶ್ರಿತ ಭಕ್ತರನ್ನು ಉದ್ಧರಿಸಿ ಕೃಪೆತೋರುವ ಬಗೆ ಹೀಗೆ.

ಅಮನುಷ್ಯನು ಗತಿಸಿದ ಬಳಿಕ ಭಗವಂತನನ್ನು ಸೇರುವುದಕ್ಕೆ ಎರಡು ಮಾರ್ಗಗಳಿವೆ ಎಂದು ಹೇಳಲಾಗಿದೆ. ಒಂದು ಬೆಳಕಿನ ಮಾರ್ಗ. ಅದನ್ನು ಅರ್ಚಿರಾದಿ ಮಾರ್ಗ ಎನ್ನುತ್ತಾರೆ. ಇನ್ನೊಂದು ಕತ್ತಲೆಯ ಮಾರ್ಗ. ಅದು ಧೂಮ್ರಾದಿಮಾರ್ಗ. ಅರ್ಚಿರಾದಿ ಮಾರ್ಗ ನೇರವಾದ ಮಾರ್ಗ. ಧೂಮ್ರಾದಿಮಾರ್ಗ ಬಳಸುಮಾರ್ಗ. ಕಷ್ಟಕರವಾದ ಬಳಸುಮಾರ್ಗಕ್ಕಿಂತಲೂ ನೇರವಾದ ಸರಳಮಾರ್ಗವನ್ನು ತೋರಿಸಿಕೊಟ್ಟು ತನ್ನ ಭಕ್ತನನ್ನು ಆ ಮಾರ್ಗವಾಗಿ ತನ್ನಲ್ಲಿಗೆ ಬರಮಾಡಿಕೊಳ್ಳುವ ಭಗವಂತನ ಕೃಪೆ ಎಷ್ಟು ಹೆಚ್ಚಿನದು\! ಆೞ್ವಾರರು ಸೂಚಿಸಿರುವ “ಏಣಿ” ಇದೇ.

೪. ಪದಿನಾಱಾಮಾಯಿರವರ್ ಶೇವಿಮಾರ್ ಪಣೀಶೆಯ್ಯತ್ತುವರೈಯೆನ್ನು

ಮದಿಲ್, ನಾಯಕರಾಹಿ ವೀಟ್ರಿರುನ್ದ ಮಣವಾಳರ್ ಮನ್ನುಕೋಯಿಲ್

ಪುದಿನಾಣ್ಮಲರ್ ಕ್ಕಮಲಮ್ ಎಮ್ಬೆರುಮಾನ್ ಪೊನ್ ವಯಿಟ್ರಿಱ್ ಪೂವೇಪೋಲ್ ವಾನ್

ಪೊದುನಾಯಕಮ್ ಪಾವಿತ್ತಿಱುಮಾನ್ದು ಪೊತ್ ಶಾಯ್ ಕ್ಕೂಮ್ ಪುನಲರಙ್ಗಮೇ

ಪದಿನಾಱು ಆಮ್=ಹದಿನಾರು, ಆಯಿರವರ್ =ಸಾವಿರ ಸಂಖ್ಯೆಯ, ತೇವಿಮಾರ್= ದೇವಿಯರು, ಪಣಿಶೆಯ್ಯ=ಸೇವೆ ಮಾಡುವುದಕ್ಕಾಗಿ, ತುವರೈ=ದ್ವಾರಕೆ, ಎನ್ನುಮ್=ಎಂಬ, ಅದಿಲ್=ಅದರಲ್ಲಿ, ನಾಯಕರಾಹಿ=ನಾಯಕನಾಗಿ, ವೀಟ್ರಿರುನ್ದ=ನೆಲೆಸಿದ, ಮಣವಾಳರ್= ಭಗವಂತನು, ಮನ್ನು=ನೆಲೆಗೊಂಡ, ಕೋಯಿಲ್= ದೇವಾಲಯವು, ಪುದುನಾಳ್=ಆಗಲೇ, ಮಲರ್=ಬಿರಿದ, ಕಮಲಮ್=ಕಮಲವು, ಎಮ್ಬೆರುಮಾನ್=ಭಗವಂತನ , ಪೊನ್ ವಯಟ್ರಿಲ್=ಅನರ್ಘವಾದ ಹೊಟ್ಟೆಯಲ್ಲಿ, \(ಹುಟ್ಟಿದ\), ಪೂವೇ=ಹೂವನ್ನೇ, ಪೋಳ್ ವಾನ್= ಹೋಲುವಂತೆ, ಪೊದ್=ಪೂರ್ಣ, ನಾಯಕಮ್=ನಾಯಕತ್ವವನ್ನು, ಪಾವಿತ್ತು= ಭಾವಿಸಿಕೊಂಡು, ಇಱುಮಾನ್ದು= ಹೆಮ್ಮೆಗೊಂಡು,ಪೊನ್=ಚಿನ್ನವನ್ನು, ಶಾಯ್ ಕ್ಕೂಮ್= ಹರಿಸುವ, ಪುನಲ್=ಹೊನಲಿನಿಂದ ಕೂಡಿದ, ಅರಙ್ಗಮೇ=ಶ್ರೀರಂಗವೇ

ಹದಿನಾರು ಸಾವಿರ ದೇವಿಯರು ಸೇವೆಮಾಡುವುದಕ್ಕಾಗಿ ದ್ವಾರಕೆ ಎಂಬುದರಲ್ಲಿ ನಾಯಕನಾಗಿ ನೆಲೆಸಿದ್ದ ಭಗವಂತನು ನೆಲೆಗೊಂಡಿರುವ ದೇವಾಲಯವು ಆಗಲೇ ಬಿರಿದ ಕಮಲವು ಭಗವಂತನ ಅನರ್ಘವಾದ ಹೊಟ್ಟೆಯಲ್ಲಿ ಹುಟ್ಟಿದ ಹೂವನ್ನು ಹೋಲುವಂತೆ ಪೂರ್ಣನಾಯಕತ್ವವನ್ನು ಭಾವಿಸಿಕೊಂಡು ಹೆಮ್ಮೆಗೊಂಡು ಚಿನ್ನವನ್ನು ಹರಿಸುವ ಹೊನಲಿನ ಶ್ರೀರಂಗವೇ.\(೪\)

೧೧೨

ನರಕಾಸುರನನ್ನು ವಧಿಸಿ, ಅವನ ಸೆರೆವಾಸದಲ್ಲಿ ಕೊಳೆಯುತ್ತಿದ್ದ ಹದಿನಾರು ಸಾವಿರಸಂಖ್ಯೆಯ ಕನ್ಯೆಯರನ್ನು ತಾನು ಬಿಡುಗಡೆ ಮಾಡಿದ ಬಳಿಕ ಅವರೆಲ್ಲ ಒಟ್ಟಾಗಿ ಬಲವಂತ ಮಾಡಿದ್ದರಿಂದ ಅವರನ್ನೆಲ್ಲಾ ಕೃಷ್ಣನು ಮದುವೆಯಾದನು. ಅವರನ್ನು ದ್ವಾರಕೆಯಲ್ಲಿ ಎಲ್ಲ ವಿಧದಲ್ಲೂ ಸಂತೋಷಗೊಳಿಸುತ್ತಾ ಎಲ್ಲರಿಗೂ ಸರಿಸಮಾನನಾದ ಪತಿಯಾಗಿ ಇದ್ದವನು ಕೃಷ್ಣ. ಕೃಷ್ಣಾವತಾರಿಯಾದ ಭಗವಂತ ಈಗ ನೆಲೆಸಿರುವ ದೇವಾಲಯ ಯಾವುದು? ಭಗವಂತನ ನಾಭಿಕಮಲದಲ್ಲಿ ಹುಟ್ಟಿ ಚತುರ್ಮುಖ ಬ್ರಹ್ಮನಿಗೆ ಜನ್ಮಕೊಟ್ಟ ಸುಂದರವಾದ ಕಮಲದಂತೆಯೇ ಅದರ ಅಂದಕ್ಕೂ ರೂಪಕ್ಕೂ ಸರಿಸಮ ತಾವೆಂದು ಹೆಮ್ಮೆಯಿಂದ ಭಾವಿಸಿಕೊಂಡು ಆಗಲೇ ಬಿರಿದು ಪರಿಮಳಿಸುವ ಅನೇಕಾನೇಕ ಕಮಲಗಳಿರುವ ಚಿನ್ನದಂಥ ನೀರನ್ನು ಹರಿಸುವ ಕಾವೇರಿನದಿಯಿಂದ ಅಲಂಕೃತವಾದ ಶ್ರೀರಂಗವೇ.

೫.ಆಮೈಯಾಯ್ ಕ್ಕಙ್ಗೈಯಾಯ್ ಆೞ್ ಕಡಲಾಯವನಿಯಾಯರುವರೈಹಳಾಯ್

ನಾನ್ ಮುಹನಾಯ್ ನಾನ್ ಮಱೈಯಾಯ್ ವೇಳ್ವಿಯಾಯ್ ತ್ತಕ್ಕಣೈಯಾಯ್ ತ್ತಾನುಮಾನಾಯ್

ಶೇಮಮುಡೈನಾರದನಾರ್ ಶೆನ್ಱುಶೆನ್ಱು ತುತಿತ್ತಿಱೈರಿಜಕ್ಕಿಡನ್ದಾನ್ ಕೋಯಿಲ್

ಪೂಮರುವಿಪ್ಪುಳ್ಳಿನಙ್ಗಳ್ ಪುಳ್ಳರೈಯನ್ ಪುಹೞ್ ಕುೞಱುಮ್ ಪುನಲರಙ್ಗಮೇ.

ಆಮೈ=ಆಮೆ, ಆಯ್=ಆಗಿ, ಕಙ್ಗೈ ಆಯ್= ಗಂಗೆ ಆಗಿ, ಆೞ್ ಕಡಲ್ ಆಯ್= ಆಳವಾದ ಕಡಲು ಆಗಿ, ಅವನಿ ಆಯ್=ಭೂಮಿ ಆಗಿ, ಅರುವರೈಹಳ್ ಆಯ್=ಬಹುದೊಡ್ಡ ಬೆಟ್ಟಗಳು ಆಗಿ, ನಾನ್ ಮುಕನ್ ಆಯ್= ನಾಲ್ಮುಖನಾಗಿ, ನಾನ್ ಮಱೈ ಆಯ್=ನಾಲ್ಕು ವೇದಗಳು ಆಗಿ, ವೇಳ್ ವಿ ಆಯ್= ಯಜ್ಞ ಆಗಿ, ತಕ್ಕಣೈ ಆಯ್= ದಕ್ಷಿಣೆ ಆಗಿ, ತಾನುಮ್ ಆಯ್= ತಾನೂ ಆಗಿ, ಶೇಮಮ್ ಉಡೈ= ಕ್ಷೇಮದಿಂದ ಕೂಡಿ, ನಾರದನಾರ್= ನಾರದನು, ಶೆನ್ಱು ಶೆನ್ಱು=ಹೋಗಿ ಹೋಗಿ, ತುತಿತ್ತು=ಸ್ತುತಿಸಿ, ಇಱೈಂಜ= ನಮಸ್ಕರಿಸುವಂತೆ, ಕಿಡನ್ದಾನ್= ನೆಲೆಸಿರುವವನ, ಕೋಯಿಲ್=ದೇವಾಲಯ,ಎಂದರೆ, ಪೂ=ಹೂಗಳಿಂದ, ಮರುವಿ=ಕೂಡಿಕೊಂಡ, ಪುಳ್= ಹಕ್ಕಿಗಳ, ಇನಙ್ಗಳ್=ಗುಂಪುಗಳು\(ತಂಡಗಳು\), ಪುಳ್ ಅರೈಯನ್= ಪಕ್ಷಿರಾಜನ, ಪುಹಳ್=ಕೀರ್ತಿಯನ್ನು, ಕುೞಱುಮ್= ಚಿಲಿಪಿಲಿಗುಟ್ಟುತ್ತಾ ಇರುವ, ಪುನಲ್= ಹೊನಲಿನಿಂದ ಕೂಡಿದ, ಅರಙ್ಗಮೇ= ಶ್ರೀರಂಗವೇ.

ಆಮೆಯಾಗಿ, ಗಂಗೆಯಾಗಿ, ಆಳವಾದ ಕಡಲಾಗಿ, ಭೂಮಿಯಾಗಿ, ದೊಡ್ಡ ಬೆಟ್ಟಗಳಾಗಿ, ಬ್ರಹ್ಮನಾಗಿ, ವೇದಗಳಾಗಿ, ಯಜ್ಞವಾಗಿ, ದಕ್ಷಿಣೆಯಾಗಿ, ತಾನೂ ಆಗಿ- ಕ್ಷೇಮದಿಂದ ಕೂಡಿದ ನಾರದನು ಹೋಗಿ ಹೋಗಿ ಸ್ತುತಿಸಿ ನಮಸ್ಕರಿಸುವಂತೆ ನೆಲೆಸಿರುವವನ ದೇವಾಲಯವೆಂದರೆ, ಹೂಗಳಿಂದ ಕೂಡಿಕೊಂಡ ಹಕ್ಕಿಯ ತಂಡಗಳು ತಮ್ಮ ಪಕ್ಷಿರಾಜನ ಕೀರ್ತಿಯನ್ನು ಚಿಲಿಪಿಲಿಗುಟ್ಟುತ್ತಾ ಇರುವ ಹೊನಲಿನಿಂದ ಕೂಡಿದ ಶ್ರೀರಂಗವೇ.\(೫\)

೧೧೩

ಎಲ್ಲಕ್ಕೂ ಭಗವಂತನೇ ಆಧಾರ. ಅವನ ಹಿರಿಮೆಯನ್ನೇ ಎಲ್ಲರೂ ಕೊಂಡಾಡುವುದು ಎಂಬ ವಿಷಯದಲ್ಲಿ ಒಂದು ಸರಳ ಸುಂದರವಾದ ಪುರಾಣಕತೆಯನ್ನು ಆೞ್ವಾರರು ಇಲ್ಲಿ ಸೂಕ್ಷ್ಮವಾಗಿ ನಿರೂಪಿಸಿದ್ದಾರೆ.

ಲೋಕಸಂಚಾರಿಯಾದ ನಾರದ ಮಹರ್ಷಿಗಳು, ಒಂದು ಸಲ ತೀರ್ಥಸ್ನಾನ ಮಾಡುವುದಕ್ಕಾಗಿ ಗಂಗಾತೀರಕ್ಕೆ ಬಂದರು. ಸ್ನಾನಕ್ಕೆ ಇಳಿಯುವುದಕ್ಕೆ ಅಣಿಮಾಡಿಕೊಳ್ಳುತ್ತಿರುವಾಗ ಅವರು ಅಲ್ಲಿ ನಿರಾತಂಕವಾಗಿ ವಿಹರಿಸುತ್ತಿದ್ದ ಆಮೆಯನ್ನು ಕಂಡರು. ಅವರಿಗೆ ಎನ್ನಿಸಿತು- “ಇದೇನು ಆಶ್ಚರ್ಯಕಾರಕ ವಸ್ತುವಿದು\! ಇದೇ ಧನ್ಯ ಅಲ್ಲವೇ? ಆ ಕೂಡಲೇ ಉತ್ತರ ಕೊಟ್ಟಿತು. “ಸ್ವಾಮಿ ನಾನು ಎಷ್ಟು ಮಾತ್ರವೂ ಆಶ್ಚರ್ಯಕಾರಕನಲ್ಲ. ನನಗೆ ಆಶ್ರಯವಾಗಿರುವ ಗಂಗೆಯೇ ಧನ್ಯಳು” ಹಾಗೆಯೇ ಇರಬಹುದೇ ಎಂದು ತಿಳಿಯಲು ನಾರದರು ಗಂಗೆಯನ್ನು ಪ್ರಶ್ನಿಸಿದರು. ಗಂಗೆ ಹೇಳಿದಳು: “ ಮಹರ್ಷಿಗಳೇ ನನ್ನದೇನು ವಿಸ್ಮಯ? ನನ್ನಂಥ ಹಲವಾರು ನದಿಗಳನ್ನೆಲ್ಲಾ ತನ್ನಲ್ಲಿ ಅಡಗಿಸಿಕೊಳ್ಳುವ ಹಿರಿಮೆಯುಳ್ಳದ್ದು ಸಾಗರ. ಧನ್ಯ ಎನ್ನಿಸಿಕೊಳ್ಳುವುದು ಅದೇ. ಅದಮ್ಮಿ ಕೇಳಿ ನೋಡಿ. “ನಾರದರು ಸಾಗರವನ್ನು ಸಮೀಪಿಸಿ, ಅದನ್ನು ಕೇಳಿದರು: “ಓ ಮಹಾಸಾಗರ, ನೀನೇ ವಿಸ್ಮಯಕಾರಕ. ಅನೇಕಾನೇಕ ನದಿಗಳೆಲ್ಲ ನೀರನ್ನು ಎಲ್ಲಾ ಕಡೆಗಳಿಂದಲೂ ತಂದುತಂದು ನಿನ್ನಲ್ಲಿ ತುಂಬುತ್ತಿದ್ದರೂ ನೀನು ಉಬ್ಬದೆ, ನಿನ್ನ ಎಲ್ಲೆ ಮೀರದೆ, ಸದಾ ಪ್ರಶಾಂತವಾಗಿದ್ದೀಯೆ.. ನೀನೇ ಧನ್ಯ” ಅದಕ್ಕೆ ಸಾಗರವೆಂದಿತು: “ಋಷಿವರ್ಯರೇ, ನನ್ನ ಹಿರಿಮೆಯೆಲ್ಲಿದೆ? ನನಗೆ ಆಶ್ರಯ ಕೊಟ್ಟಿರುವ ಭೂಮಿಯದೇ ಎಲ್ಲ ಹಿರಿಮೆಯೂ.” ನಾರದರು ಅಲ್ಲಿಂದ ಹೊರಟು ಭೂಮಿಯ ಬಳಿಗೆ ಬಂದರು. ಭೂಮಿಯನ್ನು ಹೊಗಳಿದರು. ಅದೇ ವಿಸ್ಮಯಕಾರಿಯೆಂದೂ ಕೃತಾರ್ಥವೆಂದೂ ಹೇಳಿದರು. ಭೂಮಿ ಅದನ್ನು ಒಪ್ಪಲಿಲ್ಲ. ತನಗೂ ಒಂದು ಆಶ್ರಯವಿದೆಯೆಂದೂ, ಅವು ಪರ್ವತಗಳೆಂದೂ ಆ ಪರ್ವತಗಳನ್ನು ಕೇಳಬೇಕೆಂದೂ ಭೂಮಿಯೆಂದಿತು. ನಾರದರು ಆ ಪರ್ವತಗಳನ್ನು ಕೇಳಿದರು. ತಮ್ಮ ಹಿರಿಮೆಯೆಲ್ಲಾ ತಮ್ಮನ್ನೂ ಮಿಕ್ಕ ಎಲ್ಲವನ್ನೂ ಸೃಷ್ಟಿಸಿದ ಚತುರ್ಮುಖ ಬ್ರಹ್ಮನಿಗೆ ಸೇರಿದವೆಂದು ಪರ್ವತಗಳು ಹೇಳಿಬಿಟ್ಟವು. ನಾರದರು ಬ್ರಹ್ಮನ ಬಳಿಗೆ ಹೋದರು. ಅವನನ್ನು ವಿಸ್ಮಯಕಾರಿಯೆಂದು ಹೊಗಳಿದರು. ಅವನೇ ಕೃತಾರ್ಥನೆಂದರು. ಆದರೆ ಬ್ರಹ್ಮನು ಒಪ್ಪಲಿಲ್ಲ.ತನ್ನ ಶಕ್ತಿಯೆಲ್ಲಾ ನಾಲ್ಕು ವೇದಗಳಿಂದ ಬಂದವೆಂದು ಆದ್ದರಿಂದ ತನ್ನ ಹಿರಿಮೆಯೆಲ್ಲಾ ಅವಕ್ಕೇ ಸಲ್ಲಬೇಕೆಂದೂ ಬ್ರಹ್ಮನು ಹೇಳಿದನು. ನಾರದರು ನಾಲ್ಕು ವೇದಗಳನ್ನು ಕೇಳಿದಾಗ, ಅವೂ ನಾರದರ ಮಾತನ್ನೂ ಒಪ್ಪಲಿಲ್ಲ. ವೇದಗಳೆಂದವು: “ನಮ್ಮನ್ನು ಬಳಸಿಕೊಂಡು, ನಮಗೆ ಆಶ್ರಯಕೊಟ್ಟಿರುವ ಯಜ್ಞಗಳಿಗೇ ನಮ್ಮ ಹಿರಿಮೆಯೆಲ್ಲಾ ಸೇರಿದ್ದು”. ಯಜ್ಞಗಳೂ ಅದನ್ನು ಒಪ್ಪಿಕೊಳ್ಳಲಿಲ್ಲ. ದಕ್ಷಿಣೆಯಿಲ್ಲದೆ ತಾವು ಉಪಯೋಗವಿಲ್ಲವೆಂದೂ, ದಕ್ಷಿಣೆಯೇ ತಮಗೆ ಆಧಾರವೆಂದೂ, ಅದನ್ನೇ ತಾವು ಆಶ್ರಯಿಸಿರುವುದಾಗಿಯೂ ಯಜ್ಞಗಳು ವಿವರಿಸಿದವು. ದಕ್ಷಿಣೆ ಎಂದಿತು: “ನನ್ನನ್ನು ಸ್ವೀಕರಿಸಿ ಧನ್ಯಗೊಳಿಸುವ ಭಗವಂತನಿಗೆ ಎಲ್ಲ ಹಿರಿಮೆಯೂ ಸೇರಿದ್ದು”. ಹೀಗೆ, ಒಂದರಿಂದ ಮತ್ತೊಂದಕ್ಕೆ ಸುತ್ತಿಸುತ್ತಿ, ಕಡೆಗೆ ನಾರದರು ಶ್ರೀಕೃಷ್ಣನ ಬಳಿಗೆ ಬಂದರು. ತಮ್ಮ ಕುತೂಹಲವನ್ನು ತೀರಿಸುವುದಕ್ಕಾಗಿ ಕೃಷ್ಣನನ್ನೂ ಕೇಳಿದರು: “ಪರಮಾತ್ಮ, ನೀನೋ ವಿಸ್ಮಯಕಾರಿ; ನೀನೇ ಧನ್ಯ. ನನ್ನ ಮನಸ್ಸು ಹೀಗೆನ್ನುತ್ತಿದೆ. ಇದು ನಿಜವೇ? ಈ ನನ್ನ ಪ್ರಶ್ನೆಗೆ ಬೇರೆ ಎಲ್ಲೂ ಸರಿಯಾದ ಉತ್ತರ ದೊರೆತಿಲ್ಲ.” ಅದಕ್ಕೆ ಕೃಷ್ಣನೆಂದನು: “ಹೌದು, ನಾರದರಿಗೆ ಪರಮಾನಂದವಾಯಿತು. ಭಗವಂತನೇ ಎಲ್ಲಕ್ಕೂ ಹಿರಿಮೆಯೂ ನನ್ನದೇ.” ನಾರದರಿಗೆ ಪರಮಾನಂದವಾಯಿತು. ಭಗವಂತನೇ ಎಲ್ಲಕ್ಕೂ ಆಧಾರವೆಂದೂ, ಚಿಕ್ಕದು ದೊಡ್ಡದು ಎನ್ನದೆ ಪ್ರತಿಯೊಂದು ವಸ್ತುವಿಗೂ ಅವನೇ ಆಶ್ರಯವೆಂದೂ ತಿಳೀದುದಕ್ಕೆ, ತನ್ನ ಈ ಪರ್ಯಟನವು ಸಾರ್ಥಕವಾಯಿತೆಂದೂ ತಾನೇ ಧನ್ಯನೆಂದೂ ಭಗವನ್ನಾಮ ಸ್ಮರಣೆ ಮಾಡುತ್ತಾ ತನ್ನ ಸಂಚಾರಕ್ಕೆ ಮತ್ತೆ ಹೊರಟನು.

ಮಹಾಮಹಿಮನಾದ ಪರಮಾತ್ಮನಿರುವ ದೇವಾಲಯ ಯಾವುದು? ಶುದ್ಧವಾಗಿ ಹರಿಯುತ್ತಿರುವ ಕಾವೇರಿ ನದಿಯಲ್ಲಿ ಬೆಳೆಯುತ್ತಿರುವ ಕನ್ನೈದಿಲೆ ಹೂಗಳ ನಡುವೆ ಆಶ್ರಯಮಾಡಿಕೊಂಡಿರುವ ಹಕ್ಕಿಗಳ ತಂಡಗಳು ಅಲ್ಲಿ ಸದಾ ಚಿಲಿಪಿಲಿಗುಟ್ಟುತ್ತಾ

೧೧೪

ಪಕ್ಷಿರಾಜನಾದ ಗರುಡನನ್ನೂ ಆ ಮೂಲಕ ಭಗವಂತನನ್ನೂ ಹೊಗಳುತ್ತಾ ಇರುವ ಶ್ರೀರಂಗವೆಂಬುದೇ ಆ ದೇವಾಲಯ.

೬.ಮೈತ್ತುನನ್ ಮಾರ್ ಕಾದಲಿಯೈ ಮಯಿರ್ ಮುಡಿಪ್ಪಿತ್ತವರ್ ಹಳೈಯೇಮನ್ನರಾಕ್ಕಿ

ಉತ್ತರೈತನ್ ಶಿಱುವನೈಯುಮ್ ಉಯ್ಯಕೊಣ್ಡವುಯಿರಾಳನುಱೈಯುಙ್ಗೋಯಿಲ್

ಪತ್ತರ್ ಹಳುಮ್ ಪಹವರ್ ಹಳುಮ್ ಪೞಮೊೞಿವಾಯ್ ಮುನಿವರ್ ಹಳುಮ್ ಪರನ್ದನಾಡುಮ್

ಶಿತ್ತರ್ ಹಳುನ್ತೊೞುದಿಱೈಂಜತ್ತಿಶೈವಿಳಕ್ಕಾಯ್ ನಿಱ್ಕಿನ್ಱ ತಿರುವರಙ್ಗಮೇ.

ಮೈತ್ತುನನ್ ಮಾರ್=ಮೈದುನರ, ಕಾದಲಿಯೈ=ಪ್ರೀತಿಪಾತ್ರಳ, ಮಯಿರ್= ತಲೆಗೂದಲನ್ನು, ಮುಡಿಪ್ಪಿತ್ತು= ಮುಡಿಹಾಕಿಸಿದ, ಅವರ್ ಹಳೈಯೇ= ಅವರನ್ನೇ, ಮನ್ನರ್=ರಾಜರು, ಆಕ್ಕಿ=ಆಗಿಸಿದ, ಉತ್ತರೈತನ್= ಉತ್ತರೆಯ, ಶಿಱುವನೈಯುಮ್=ಮಗು \(ಭ್ರೂಣ\)ವನ್ನೂ, ಉಯ್ಯಕೊಣ್ಡು=ಉಜ್ಜೀವನಗೊಳಿಸಿದ, ಉಯಿರ್=ಪ್ರಾಣ, ಆಳನ್= ರಕ್ಷಕನು \(ಆಳುವವನು\), ಉಱೈಯುಮ್=ವಾಸಮಾಡುವ, ಕೋಯಿಲ್= ದೇವಾಲಯ ಎಂದರೆ, ಪತ್ತರ್ ಹಳುಮ್= ಭಕ್ತರೂ, ಪಹವರ್ ಹಳುಮ್= ವಿರಕ್ತರೂ ಸನ್ಯಾಸಿಗಳೂ, ಪೞಮೊೞಿ ವಾಯ್= ಅನಾದಿ ವಾಕ್ಕನ್ನು ಬಾಯಿಪಾಠಮಾಡಿರುವ, ಮುನಿವರ್ ಹಳುಮ್=ಮುನಿವರರೂ, ಪರನ್ದ=ವಿಶಾಲವಾದ, ನಾಡುಮ್=ನಾಡಿನ ಜನರೂ, ಶಿತ್ತರ್ ಹಳುಮ್= ಸಿದ್ಧರೂ, ತೊೞುದು= ಕೈಮುಗಿದು, ಇಱೈಂಜ=ಮಣಿಯುವಂತೆ, ತಿಶೈ=ದಿಕ್ಕೂದಿಕ್ಕಿನಲ್ಲೂ, ವಿಳಕ್ಕೂ=ಬೆಳಕು\(ದೀಪ\), ಆಯ್=ಆಗಿ, ನಿಱಾಕಿನ್ಱ= ನಿಂತಿರುವ, ತಿರು ಅರಙ್ಗಮೇ= ಶ್ರೀರಂಗವೇ.

ಮೈದುನರ ಪ್ರೀತಿಪಾತ್ರಳ ತಲೆಗೂದಲನ್ನು ಮುಡಿಹಾಕಿಸಿದ, ಅವರನ್ನೇ ರಾಜರನ್ನಾಗಿಸಿದ, ಉತ್ತರೆಯ ಭ್ರೂಣವನ್ನು ಉಜ್ಜೀವನಗೊಳಿಸಿದ, ಸಕಲ ಪ್ರಾಣರಕ್ಷಕನು ವಾಸಮಾಡುವ ದೇವಾಲಯ ಎಂದರೆ, ಭಕ್ತರೂ, ವಿರಕ್ತರೂ ಅನಾದಿವಾಕ್ಕನ್ನು ಬಾಯಿಪಾಠಮಾಡಿದ ಮುನಿವರರೂ ವಿಶಾಲವಾದ ನಾಡಿನ ಜನರೂ ಸಿದ್ಧರೂ ಕೈಮುಗಿದು ಮಣಿಯುವಂತೆ ದಿಕ್ಕೂದಿಕ್ಕಿನಲ್ಲೂ ದೀಪವಾಗಿ ನಿಂತಿರುವ ಶ್ರೀರಂಗವೇ.\(೬\)

ದುರ್ಯೋಧನನ ಕುತಂತ್ರಕ್ಕೆ ಒಳಗಾಗಿ ಧರ್ಮರಾಯನು ಜೂಜಿನಲ್ಲಿ ತಾನು ಒಡ್ಡಿದ ಫಣಗಳನ್ನು ಒಂದೊಂದಾಗಿ ಸೋಲುತ್ತಾ ಬಂದನು. ಹಾಗೆ ಸೋತದ್ದರಲ್ಲಿ ಪಾಂಡವರ ಪ್ರಿಯಮಡದಿಯಾದ ದ್ರೌಪದಿಯೂ ಒಬ್ಬಳು. ಅವಳನ್ನು ತಾನು ಗೆದ್ದಿರುವೆನೆಂಬ ಹಿಮ್ಮೆಯಿಂದ ದುರ್ಯೋಧನನು ಅವಳನ್ನು ರಾಜಸಭೆಗೆ ಬರಲು ಯೋಗ್ಯರೀತಿಯಲ್ಲಿಲ್ಲವೆಂದೂ ಒಲ್ಲೆನೆಂದೂ ಅವಳು ಎಷ್ಟು ಹೇಳಿದರೂ  ಕೇಳದೆ, ದುಶ್ಶಾಸನನು ಅವಳ ಮುಂದಲೆಯನ್ನು ಹಿಡಿದು ಎಳೆದುಕೊಂಡೇ ಬಂದನು. ಆಗ ಅವಳ ತಲೆಗೂದಲು ಬಿಚ್ಚಿ, ಬಿರಿಹೊಯ್ದಿತು. ರಾಜಸಭೆಯಲ್ಲಿ ಅವಳಿಗೆ ಬಹಳ ಅಪಮಾನಮಾಡುವ ಪ್ರಸಂಗ ನಡೆದರೂ ಅದು ಈಡೇರದಂತೆ ಶ್ರೀಕೃಷ್ಣನ ರಕ್ಷಣೆ ಬಂತು. ಆ ಸಮಯದಲ್ಲಿ

೧೧೫

ದ್ರೌಪದಿ ಶಪಥ ಮಾಡಿದಳು- ಕೌರವರೆಲ್ಲರೂ ನಿರ್ನಾಮವಾಗುವವರೆಗೆ ತನ್ನ ಕೂದಲನ್ನು ಕಟ್ಟುವುದಿಲ್ಲವೆಂದು. ಅದಕ್ಕಾಗಿ ಹಲವು ವರ್ಷಗಳೇ ಕಾದಿರಬೇಕಾಯಿತು. ಅವರೆಲ್ಲರೂ ನಾಶವಾದದ್ದು ಶ್ರೀಕೃಷ್ಣನ ಸಹಾಯದಿಂದ ಹೀಗೆ ಅವಳ ತಲೆಗೂದಲನ್ನು ಮುಡಿ ಹಾಕಿಸಿದವನು ಕೃಷ್ಣ ಎನ್ನುತ್ತಾರೆ ಆೞ್ವಾರರು.

ಮಹಾಭಾರತ ಯುದ್ಧದಲ್ಲಿ ಪಾಂಡವರಿಗೆ ಜಯಲಭಿಸಿದ್ದರಿಂದ ಅವರನ್ನೇ ರಾಜರನ್ನಾಗಿ ಮಾಡಿದವನೂ ಕೃಷ್ಣನೇ.

ಉತ್ತರೆಯ ಭ್ರೂಣವನ್ನು ಅಶ್ವತ್ಥಾಮನ ಮಾರಣಾಸ್ತ್ರದಿಂದ ತಪ್ಪಿಸಿ ಅದನ್ನು ಉಜ್ಜೀವನಗೊಳಿಸಿದವನೂ ಕೃಷ್ಣನೇ.

ತಾನೇ ಸೃಷ್ಟಿಸಿದ ಸಕಲ ಚರಾಚರವಸ್ತುಗಳನ್ನೆಲ್ಲಾ ಸಲಹುವವನೂ ಕೃಷ್ಣನೇ-ಭಗವಂತನೇ.

“ಅನಾದಿ ವಾಕ್ಕೂ”ಎಂದರೆ ವೇದ. ಅದನ್ನುಕಂಠಪಾಠ ಮಾಡಿಯೇ ಕಲಿಯುತ್ತಿದ್ದುದೂ ಕಲಿಸುತ್ತಿದ್ದುದೂ. ಆಕ್ರಮದಿಂದಲೇ “ಅನಾದಿ”ಯಾದ ವೇದಗಳು ಮಲಿನವಾಗದಂತೆ ಶುದ್ಧವಾಗಿ ನಡೆದುಬಂದದ್ದು.

ಅಜ್ಞಾನಾಂಧಕಾರದಲ್ಲಿ ದಾರಿಕಾಣದೆ ತಟ್ಟಾಡಿ, ತಡಮಾಡಿ, ತೊಂದರೆ ಪಡುವವರೆಲ್ಲರಿಗೂ ಜ್ಞಾನದೀಪವಾಗಿ ಇರುವವನು ಭಗವಂತ. ಭಗವಂತನೇ ದೀಪ, ಭಗವಂತನೇ ಮಾರ್ಗ, ಭಗವಂತನೇ ಗುರಿ. ಭಗವಂತನತ್ತ ದಾರಿಯನ್ನು ಕಂಡುಕೊಂಡವರೆಲ್ಲರೂ ಕೃತಜ್ಞತೆಯಿಂದಲೋ. ಅನನ್ಯಭಕ್ತಿಯಿಂದಲೋ ಆಶ್ರಯದಾತನೆಂಬ ನಂಬಿಕೆಯಿಂದಲೂ, ಭಗವಂತನು ಶರಣಾಗತವತ್ಸಲನೆಂಬ ದೃಢವಿಶ್ವಾಸದಿಂದಲೀ ಅವನಿಗೆ ಕೈಮುಗಿದು, ತಲೆಬಾಗಿ ಮಣಿಯುತ್ತಾರೆ.

ಶ್ರುತಿಗಳು-ಶ್ರೋತವ್ಯಸ್ಯ ಶ್ರುತಸ್ಯ ಚ ಇಬ್ಬರಿಗೂ ಮುಕ್ತಿಯನ್ನು ಕೊಡುವುದು ಪ್ರಬಂಧಪಾರಾಯಣವೆಂದು ಗುರುಗಳ ಹೇಳಿಕೆ.

ಜ್ಞಾನಂ-ಜ್ಞೇಯಂ-ಜ್ಞಾನಗಮ್ಯಂ ಭಕ್ತಿ-ಪರಭಕ್ತಿ-ಪರಮಭಕ್ತಿ

೭. ಕುಱಟ್ ಪಿರಮಚಾರಿಯಾಯ್ ಮಾವಲಿಯೈಕ್ಕೂಱುಮ್ ಬದಕ್ಕಿಯರಶು ವಾಙ್ಗಿ

ಇಱೈಪ್ಪೊೞುದಿಱ್ ಪಾತಾಳಙ್ಕಲವಿರುಕ್ಕೈಕೊಡುತ್ತಕನ್ದವೆ ಮ್ಮಾನ್ ಕೋಯಿಲ್

ಎಱಿಪ್ಪುಡೈಯ ಮಣಿವರೈಮೇಲ್ ಇಳಞಾಯಿಱೆೞುನ್ದಾಱ್ ಪೋಲರವಣೈಯಿನ್ ವಾಯ್

ಶಿಱಪ್ಪುಡೈಯ ಪಣಙ್ಗಳ್ ಮಿಶೈಚ್ಚೆೞು ಮಣಿಹಳ್ ವಿಟ್ಟೆಱಿಕ್ಕೂನ್ದಿರುವರಙ್ಗಮೇ

ಕುಱಳ್=ಕುಳ್ಳು, ಪಿರಮಚಾರಿ ಆಯ್= ಬ್ರಹ್ಮಚಾರಿಯಾಗಿ, ಮಾವಲಿಯೈ=ಮಹಾಬಲಿಯ, ಕುಱುಮ್= ಧೃತಿಯನ್ನು, ಅದಕ್ಕಿ=ಕುಗ್ಗಿಸಿ, ಅರಶುವಾಙ್ಗಿ= ಅವನ ರಾಜ್ಯವನ್ನು ತೆಗೆದುಕೊಂಡು, ಇಱೈಪ್ಪೊೞುದು= ಕ್ಷಣಕಾಲದಲ್ಲಿಯೇ, ಪಾತಾಳಮ್=ಪಾತಾಳ ಲೋಕದಲ್ಲಿ, ಕಲವಿರುಶೈ=ಸಂತೋಷದಿಂದ ಕೂಡಿಕೊಂಡು ಇರುವಂತೆ, ಕೊಡುತ್ತು= ಕೊಟ್ಟು, ಉಹನ್ದ= ಹರ್ಷಿಸಿದ, ಎಮ್ಮಾನ್= ನಮ್ಮ ಸ್ವಾಮಿಯ, ಕೋಯಿಲ್= ದೇವಾಲಯವು, ಎಂದರೆ. ಎಱಿಪ್ಪು ಉಡೈಯ= ಅತಿಶಯವಾದ ತೇಜಸ್ಸಿನಿಂದ ಕೂಡಿದ

೧೧೬

ಮಣಿವರೈಮೇಲ್= ರತ್ನಪರ್ವತದ ಮೇಲೆ, ಇಳ=ಎಳೆಯ, ಇಱು=ಸೂರ್ಯನು, ಎೞುನ್ದಾಱ್ ಪೋಲ್=ಉದಯಿಸಿದ ಹಾಗೆ, ಅರವು= ಶೇಷನ, ಅಣೈಯಿನ್ ವಾಯ್=ಹಾಸುಗೆಯಲ್ಲಿ, ಶಿಱಪ್ಪು ಉಡೈಯ= ಸೊಬಗಿನಿಂದ ಕೂಡಿದ, ಪಣಙ್ಗಳ್=ಹೆಡೆಗಳ, ಮಿಶೈ=ಮೇಲುಗಡೆ, ಶೆೞು ಮಣಿಗಳ್=ಸುಂದರವಾದ ಮಣಿಗಳನ್ನು, ವಿಟ್ಟು= ಬಹಳವಾಗಿ, ಎಱಿಕ್ಕೂಮ್= ಹೊಳೆಯುವಂತೆ ಮಾಡುವ, ತಿರು ಅರಙ್ಗಮೇ=ಶ್ರೀರಂಗವೇ.

ಕುಳ್ಳ ಬ್ರಹ್ಮಚಾರಿಯಾಗಿ ಮಹಾಬಲಿಯ ಧೃತಿಯನ್ನು ಕುಗ್ಗಿಸಿ ಅವನ ರಾಜ್ಯವನ್ನು ತೆಗೆದುಕೊಂಡು ಕ್ಷಣಕಾಲದಲ್ಲಿಯೇ ಪಾತಾಳಲೋಕದಲ್ಲಿ ಸಂತೋಷದಿಂದ ಕೂಡಿಕೊಂಡು ಇರುವಂತೆ \(ಅದನ್ನು\)ಕೊಟ್ಟು ಹರ್ಷಿಸಿದ ನಮ್ಮ ಸ್ವಾಮಿಯ ದೇವಾಲಯ ಎಂದರೆ, ಅತಿಶಯವಾದ ತೇಜಸ್ಸಿನಿಂದ ಕೂಡಿದ ರತ್ನಪರ್ವತದ ಮೇಲೆ ಬಾಲಸೂರ್ಯನು ಉದಯಿಸಿದ ಹಾಗೆ ಶೇಷನ ಹಾಸುಗೆಯ ಮೇಲೆ ಸೊಬಗಿನಿಂದ ಕೂಡಿದ ಹೆಡೆಗಳ ಮೇಲೆ ಸುಂದರವಾದ ಮಣಿಗಳನ್ನು ಚೆನ್ನಾಗಿ ಹೊಳೆಯುವಂತೆ ಮಾಡುವ ಶ್ರೀರಂಗವೇ.\(೭\)

ಮೂರಡಿ ನೆಲವನ್ನು ಬೇಡಲು ಬಂದ ಕುಳ್ಳ ಬ್ರಹ್ಮಚಾರಿ ವಾಮನನು, ವರವನ್ನು ಪಡೆದ ಕೂಡಲೇ ತ್ರಿವಿಕ್ರಮನಾಗಿ ಬೆಳೆದು, ತನ್ನ ಒಂದು ಹೆಜ್ಜೆಯಿಂದ ಭೂಮಂಡಲವನ್ನೆಲ್ಲಾ ಅಳೆದು ಮತ್ತೊಂದರಿಂದ ಊರ್ಧ್ವ ಲೋಕಗಳನ್ನೆಲ್ಲಾ ಅಳೆದುಬಿಟ್ಟನು. ಮೂರನೆಯ ಹೆಜ್ಜೆಯನ್ನು ಬಲಿಯೇ ಇಷ್ಟಪಟ್ಟಂತೆ ಅವನ ತಲೆಯಮೇಲಿಟ್ಟು ಕ್ಷಣಮಾತ್ರದಲ್ಲಿ ಅವನನ್ನು ಪಾತಾಳಕ್ಕೆ ಮೆಟ್ಟಿದನು. ಸುತಲ ಲೋಕದ ರಾಜ್ಯಭಾರವನ್ನು ಅವನಿಗೆ ವಹಿಸಿಕೊಟ್ಟು ಹರ್ಷಿಸಿದನು ಸ್ವಾಮಿ.

ರತ್ನಗಳ ಪರ್ವತದ ಮೇಲೆ ಸೂರ್ಯನ ಕಿರಣಗಳು ಬಿದ್ದರೆ, ಬಣ್ಣಬಣ್ಣದ ಕಿರಣಗಳು ಪರ್ವತದಿಂದ ಹೊರಹೊಮ್ಮಿ ಆ ಪರ್ವತವನ್ನೂ ಅದರ ಸುತ್ತಲಪ್ರದೇಶವನ್ನು ಅತಿಶಯವಾದ ಕಾಂತಿಯಿಂದ ಬೆಳಗಿಸುತ್ತದೆ, ಹಾಗೆಯೇ ಶ್ರೀರಂಗದಲ್ಲಿ ನೆಲೆಸಿರುವ ರಂಗನಾಥಸ್ವಾಮಿಯು ತನ್ನ ದಿವ್ಯಒರಭೆಯನ್ನು ತಾನು ಪವಡಿಸಿರುವ ಆದಿಶೇಷನ ಮೇಲೆ ಬೀರುತ್ತಾನೆ. ಆದಿಶೇಷನ ಹೆಡೆಗಳ ಮೇಲಿರುವ ಸುಂದರವಾದ ಮಣಿಗಳನ್ನು ಅದು ಬೆಳಗಿಸುತ್ತದೆ. ಅದು ದರ್ಶನಕ್ಕಾಗಿ ನಿಂತ ಭಕ್ತರ ಕಣ್ಣಿಗೆ ಇಂಪು, ಮನಸ್ಸಿಗೆ ತಂಪು.

೮. ಉರಮ್ ಪಟ್ರಿಯಿರಣಿಯನೈ ಉಹಿರ್ ನುದಿಯಾಲೊಳ್ಳಿಯಮಾರ್ ಪುಱಿಕ್ಕವೂನ್ಱಿ

ಶಿರಮ್ ಪಟ್ರಿಮುಡಿಯಿಡಿಯ ಕಣ್ ಪಿದುಙ್ಗ ವಾಯಲರತ್ತೆೞಿತ್ತಾನ್ ಕೋಯಿಲ್

ಉರಮ್ ಪೆಟ್ರಮಲರ್ ಕ್ಕಮಲಮ್ ಉಲಹಳನ್ದಶೇವಡಿಪೋಲುಯರ್ನ್ದು ಕಾಟ್ಟ

ವರಮ್ ಪುಟ್ರಕದಿರ್ ಶೆನ್ನೆಲ್ ತಾಳ್ ಕಾಯ್ ತ್ತುತ್ತಲೈವಣಕ್ಕೂನ್ತಣ್ಣರಙ್ಗಮೇ

ಉರಮ್=ಸಾಮರ್ಥ್ಯವನ್ನು, ಪಟ್ರಿ=ಆಶ್ರಯಿಸಿದ, ಇರಣಿಯನೈ=ಹಿರಣ್ಯಕಶಿಪುವನ್ನು, ಉಹಿರ್=ಉಗುರಿನ, ನುದಿಯಾಲ್=ತುದಿಯಿಂದ, ಒಳ್ಳಿಯ=ಚತುರ, ಮಾರ್ ವು= ಎದೆಯನ್ನು, ಉಱೈಕ್ಕ=ಗಡ್ದೆಕಟ್ಟುವಂತೆ, ಊನ್ಱಿ=ಹಿಡಿದುಕೊಂಡು, ಶಿರಮ್=ತಲೆಯನ್ನು, ಪಟ್ರಿ=ಆಶ್ರಯಿಸಿದ, ಮುಡಿ=ಕಿರೀಟವು, ಇಡಿಯ=ನುಚ್ಚುನುರಿಯಾಗುವಂತೆ, ಕಣ್=ಕಣ್ಣುಗಳು\(ಗುಡ್ಡೆಗಳು\), ಪಿದುಙ್ಗ=ಹೊರಕ್ಕೆ ಬರುವಂತೆ, ವಾಯ್=ಬಾಯಿ, ಅಲರ್= ಬಿರಿಯುವಂತೆ

೧೧೭

ತೆೞುತ್ತಾನ್=ಅಬ್ಬರಿಸಿದನ, ಕೋಯಿಲ್=ದೇವಾಲಯ ಎಂದರೆ, ಉರಮ್=ಗೊಬ್ಬರವನ್ನು, ಪೆಟ್ರ=ಪಡೆದ, ಮಲರ್=ಅರಳಿದ, ಕಮಲಮ್=ಕಮಲವು, ಉಲಹು=ಲೋಕಗಳನ್ನು, ಅಳನ್ದ=ಅಳೆದ, ಶೇ=ಕೆಂಪಾದ\(ಸುಂದರವಾದ\), ಅಡಿ ಪೋಲ್=ಪಾದಗಳ ಹಾಗೆ, ಉಯರ್ ನ್ದು= ಎತ್ತರವಾಗಿ ಬೆಳೆದು, ಕಾಟ್ಟ=ತೋರಲು, ವರಮ್ಬು= ಬದುವನ್ನು, ಉಟ್ರ=ಉಳ್ಳ, ಕದಿರ್=ತೆನೆಗೂಡಿದ, ಶೆನ್ನೆಲ್=ಕೆಂಬತ್ತವು, ತಾಳ್=ದಿಂಡನ್ನು, ಶಾಯ್ತ್ತು=ನೆಟ್ಟಗೆ ನಿಲ್ಲಿಸಿ, ತಲೈ=ತಲೆಯನ್ನು, ವಣಙ್ಗುಮ್=ಬಗ್ಗಿಸಿ ಮಣಿಯುತ್ತಿರುವ, ತಣ್=ತಂಪಾದ, ಅರಙ್ಗಮೇ= ಶ್ರೀರಂಗವೇ

\(ತನ್ನ\)ಸಾಮರ್ಥ್ಯವನ್ನು ಆಶ್ರಯಿಸಿದ್ದ ಹಿರಣ್ಯಕಶಿಪುವನು ಉಗುರಿನ ತುದಿಯಿಂದ ಅವನ ಚತುರ ಎದೆಯನ್ನು ಗಡ್ಡೆಕಟ್ಟುವಂತೆ ಹಿಡಿದುಕೊಂಡು ತಲೆಯನ್ನು ಆಶ್ರಯಿಸಿದ ಕಿರೀಟವು ನುಚ್ಚುನುರಿಯಾಗುವಂತೆ, ಕಣ್ಣುಗುಡ್ಡೆಗಳು ಹೊರಚಾಚುವಂತೆ, ಬಾಯಿಬಿರಿಯುವಂತೆ ಅಬ್ಬರಿಸಿದವನ ದೇವಾಲಯ ಎಂದರೆ, ಗೊಬ್ಬರವನ್ನು ಪಡೆದ ಅರಳಿದ ಕಮಲವು ಲೋಕಗಳನ್ನು ಅಳೆದ ಕೆಂಪಾದ \(ಸುಂದರ\)ಪಾದಗಳ ಹಾಗೆ ಎತ್ತರವಾಗಿ ಬೆಳೆದು ತೋರಲು, ಬದುವನ್ನುಳ್ಳ ತೆನೆಗೂಡಿದ ಕೆಂಬತ್ತವು ದಿಂಡನ್ನು ನೆಟ್ಟಗೆ ನಿಲ್ಲಿಸಿ ತಲೆಯನ್ನು ಬಗ್ಗಿಸಿ ಮಣಿಯುತ್ತಿರುವ ತಂಪಾದ ಶ್ರೀರಂಗವೇ.\(೮\)

ಎಷ್ಟು ಸಾಮರ್ಥ್ಯವಿದ್ದರೇನು? ಎಷ್ಟೆಷ್ಟು ವರಗಳ ಬಲದ ಹಿನ್ನೆಲೆಯಿದ್ದರೇನು? ಭಗವಂತನನ್ನು ದ್ವೇಷಿಸುತ್ತಾ, ಅವನಿಗೆ ಎದುರಾಗಿ ನಿಲ್ಲುವುದು ಸಾಧ್ಯವಾಗದ ಮಾತು. ಹಿರಣ್ಯಕಶಿಪುವಿನ ಮರಣ ಈ ವಿಷಯವನ್ನು ಸ್ಪಷ್ಟವಾಗಿ ನಿರ್ಧಪಡಿಸುತ್ತದೆ. ಹಿರಣ್ಯಕಶಿಪುವು ಊಃಇಸಿಕೊಳ್ಳಲೂ ಸಾಧ್ಯವಾಗದಂಥ ನರಹರಿ ರೂಪಿಯಾಗಿ ಭಗವಂತನು ಅವನು ಊಹಿಸಲಾರದ ಉಕ್ಕಿನ ಕಂಬದಿಂದ ಹೊರಬಂದು, ಅವನು ಊಹಿಸಿಕೊಳ್ಳಲಾಗದ ಹಾಗೆ, \(ಭಗವಂತನು\)ತನ್ನ ಕೈ ಉಗುರುಗಳಿಂದಲೇ ಅವನ ಎದೆಯನ್ನು ಸೀಳಿ ಕೊಂದುಹಾಕಿದನು. ಅಂಥ ಮಹಾಮಹಿಮನ ದೇವಾಲಯ ಎಲ್ಲಿದೆ?

ಶ್ರೀರಂಗದ ಸುತ್ತಮುತ್ತ ಬೆಳೆಯುವ ಕೆಂದಾವರೆ ಹೂಗಳು ತ್ರಿವಿಕ್ರಮನಾದ ಭಗವಂತನ ಸುಂದರಪಾದಗಳನ್ನು ಹೋಲುತ್ತಾ ಎತ್ತರವಾಗಿ ನೆಟ್ಟಗೆ ಪುಷ್ಟವಾಗಿ ಬೆಳೆಯುತ್ತವೆ. ಶ್ರೀರಂಗದ ಸುತ್ತಮುತ್ತ ಇರುವ ಅಚ್ಚುಕಟ್ಟಾದ ಗದ್ದೆಗಳಲ್ಲಿ ಕೆಂಬತ್ತದ ಪೈರು ದಿಟ್ಟವಾಗಿ ನೆಟ್ಟಗೆ ಬೆಳೆದುನಿಂತು, ತೆನೆಯಿಂದ ಭಾರವಾದ ತಮ್ಮತಮ್ಮ ತಲೆಗಳನ್ನು ಬಗ್ಗಿಸಿ ಭಗವಂತನಿಗೆ ನಮ್ರತೆಯಿಂದ ಮಣಿಯುತ್ತಿರುತ್ತವೆ. ಆ ಸೊಬಗಿನ ಶ್ರೀರಂಗವೇ ಭಗವಂತನ ದೇವಾಲಯ.

ಭಕ್ತರ ಉದ್ಧಾರದಲ್ಲಿ ಅವ್ರ್ತ ಚಿಂತನೆಯಲ್ಲಿ ಅವನ\(ಪರಮಾತ್ಮನ\)ಆಸಕ್ತಿ ಪ್ರಹ್ಲಾದ ಪರಿಪಾಲನೆಯಲ್ಲಿ ಸುಸ್ಪಷ್ಟ.

೯. ತೇವುಡೈಯ ಮೀನಮಾಯಾಮೈಯಾಯೇನಮಾಯ್ ಅರಿಯಾಯ್ ಕ್ಕೂಱಳಾಯ್

ಮೂವುರುವಿನಿರಾಮನಾಯ್ ಕ್ಕಣ್ಣನಾಯ್ ಕ್ಕಱ್ ಕಿಯಾಯ್ ಮುಡಿಪ್ಪಾನ್ ಕೋಯಿಲ್

ಶೇವಲೊಡು ಪೆಡೈಯನ್ನಂಜೆಙ್ಗಮಲಮಲರೇಱಿಯೂಶಲಾಡಿ

ಪೂವಣೈಮೇಲ್ ಮೇಲ್ ತು ದೈನ್ ದೆೞು ಶೆಮ್ ಪೊಡಿಯಾಡಿವಿಳೈಯಾಡುಮ್ ಪುನಲರಙ್ಗಮೇ

೧೧೮

ತೇ=ದೈವತ್ವವನ್ನು, ಉಡೈಯ=ಉಳ್ಳ, ಮೀನಮ್=ಮೀನು, ಆಯ್=ಆಗಿ, ಆಮೈ=ಆಮೆ, ಆಯ್=ಆಗಿ, ಏನಮ್ ಆಯ್=ವರಾಹನಾಗಿ, ಅರಿ ಆಯ್=ಸಿಂಹವಾಗಿ \(ನರಹರಿಯಾಗಿ\), ಕುಱಳ್ ಆಯ್=ವಾಮನನಾಗಿ, ಮೂ=ಮೂರು, ಉರುವಿನ್=ರೂಪಗಳ, ಇರಾಮನ್ ಆಯ್=ರಾಮನಾಗಿ, ಕಣ್ಣನ್ ಆಯ್=ಕೃಷ್ಣನಾಗಿ, ಕಱಾಕಿ ಆಯ್=ಕಲ್ಕಿಯಾಗಿ, ಮುಡಿಪ್ಪಾನ್=ದುಷ್ಟರನ್ನು ಮುಗಿಸುವವನ, ಕೋಯಿಲ್=ದೇವಾಲಯ, ಎಂದರೆ ಪೆಡೈ ಅನ್ನಮ್=ಹೆಣ್ಣುಹಂಸವು, ಶೇವಲೊಡು=ಗಂಡುಹಂಸದೊಡನೆ, ಶೆಮ್=ಕೆಂಪು, ಕಮಲಮ್ ಮಲರ್= ಕಮಲದ ಹೂವಿನ ಮೇಲೆ, ಏಱಿ=ಹತ್ತಿ, ಊಶಲ್ ಆಡಿ= ತೂಗಾಡಿ, ಪೂ=ಹೂವಿನ, ಅಣೈ=ಹಾಸುಗೆಯ, ಮೇಲ್=ಮೇಲೆ, ತುತೈತ್ತು=ಗುಂಪುಕಟ್ಟಿ ಕೂಡಿಕೊಂಡು, ಎೞು=ಮೇಲೆದ್ದು, ಶೆಮ್ ಪೊಡಿ ಆಯ್=ಕೆಂಪುಪುಡಿಯಾಗಿ, ವಿೞೈಯಾಡುಮ್= ಆಟವಾಡುವ, ಪುನಲ್=ಹೊನಲಿನ, ಅರಙ್ಗಮೇ=ಶ್ರೀರಂಗವೇ.

ದೈವತ್ವವನ್ನುಳ್ಳ ಮೀನಾಗಿ, ಆಮೆಯಾಗಿ, ವರಾಹವಾಗಿ,ಸಿಂಹವಾಗಿ, ವಾಮನನಾಗಿ ಮೂರು ರೂಪಗಳುಳ್ಳ ರಾಮನಾಗಿ,ಕೃಷ್ಣನಾಗಿ,ಕಲ್ಕಿಯಾಗಿ\(ದುಷ್ಟರನ್ನು\)ಮುಗಿಸಿದವನ ದೇವಾಲಯವೆಂದರೆ ಹೆಣ್ಣುಗಂಡುಹಂಸಗಳು ಕೆಂದಾವರೆ ಹೂವಿನ ಮೇಲೇರಿ, ತೂಗಾಡಿ ಹೂವಿನ ಹಾಸುಗೆಯ ಮೇಲೆ ಕೂಡಿಕೊಂಡು ಮೇಲೆದ್ದು ಕೆಂಪುಧೂಳನ್ನು ಬಳಿದುಕೊಂಡು ಆಟವಾಡುವ ಹೊನಲಿನ ಶ್ರೀರಂಗವೇ. \(೯\)

ಭಗವಂತನು ಎತ್ತಿದ ದಶಾವತಾರಗಳನ್ನು ಆೞ್ವಾರರು ಇಲ್ಲಿ ನಿರೂಪಿಸಿದ್ದಾರೆ. ಒಂದೊಂದು ಅವತಾರದ ಉದ್ದೇಶವೂ ದುಷ್ತಶಿಕ್ಷಣ, ಶಿಷ್ಟರಕ್ಷಣವೇ. ಲೋಕಕ್ಕೆ ಕಡುಕಷ್ಟಬಂದಾಗ, ಲೋಕ ಕಂಟಕರ ಬಾಧೆ ಸಹಿಸಲಾರದೆ ಹೋದಾಗ, ಸಜ್ಜನರಿಗೆ ಉಳಿಗಾಲವೇ ಇಲ್ಲವೆಂದಾಗ, ಭಗವಂತನು ಆಯಾ ಸಂದರ್ಭಕ್ಕೆ ತಕ್ಕಂತೆ ಅವತಾರವನ್ನೆತ್ತಿ ಲೋಕೋಪಕಾರ ಮಾಡಿದ್ದಾನೆ.

ದಶಾವತಾರಗಳನ್ನು ಮತ್ಸ್ಯ, ಕೂರ್ಮ,ವರಾಹ,ನಾರಸಿಂಹ, ವಾಮನ, ತ್ರಿವಿಕ್ರಮ, ರಾಮ,ಕೃಷ್ಣ,ಬುದ್ಧ,ಕಲ್ಕಿ ಎಂದು ಗಣಿಸುವುದು ವಾಡಿಕೆ. ಈ ಎಣಿಕೆಯಲ್ಲಿ ಹಲಕೆಲವು ವ್ಯತ್ಯಾಸಗಳನ್ನು ತಮ್ಮತಮ್ಮ ಸಂಪ್ರದಾಯಕ್ಕೋ,ಬೇರೆ ಯಾವ ಕಾರಣಕ್ಕೋ ಹೇಳುವವರಿದ್ದಾರೆ. ಕೆಲವರು ತ್ರಿವಿಕ್ರಮಾವತಾರವನ್ನು ವಿಶಿಷ್ಟವಾದ ಅವತಾರವೆನ್ನುವುದಿಲ್ಲ. ಅದು ವಾಮನಾವತಾರದ ವಿಜೃಂಭಣೆಯೇ ಎನ್ನುತ್ತಾರೆ. ಪರಶುರಾಮನ ಅವತಾರವನ್ನು ಒಪ್ಪುವವರೂ ಇದ್ದಾರೆ. ಒಪ್ಪದವರೂ ಇದ್ದಾರೆ. ಹಾಗೆಯೇ ಬಲರಾಮನ ಅವತಾರವನ್ನು ಒಪ್ಪುವವರು ಇದ್ದಾರೆ, ಒಪ್ಪದವರೂ ಇದ್ದಾರೆ. ಬೌದ್ಧವಾತರವನ್ನು ಕೆಲವರು ಎತ್ತಿಕೊಳ್ಳುವುದಿಲ್ಲ. ಅದನ್ನು ಒಂದು ಅವತಾರವೆಂದೇ ಪರಿಗಣಿಸುವುದಿಲ್ಲ. ಹೀಗಾಗಿ, ದಶಾವತಾರಗಳನ್ನುವಿಧವಿಧವಾಗಿ ಹೇಳುವುದು ವಾಡಿಕೆಯಾಗಿದೆ. ನಾರಸಿಂಹ,ವಾಮನ,ರಾಮ,ಕೃಷ್ಣ,ಬುದ್ಧ,ಕಲ್ಕಿ-ಎಂದಿದ್ದಾರೆ. ಆೞ್ವಾರರು ಹೇಳಿರುವುದರಲ್ಲಿ ಇನ್ನೂ ಸ್ವಲ್ಪ ವ್ಯತ್ಯಾಸವಿದೆ. ಅವರ ರೀತಿಯಲ್ಲಿ ಮೂರು ರೂಪಗಳನ್ನು ಧರಿಸಿದ ರಾಮ”ರು ಇದ್ದಾರೆ. ಬುದ್ಧನಿಲ್ಲ ಎಂದರೆ: ಮೀನು,ಆಮೆ,ಹಂದಿ,ಸಿಂಹ,ವಾಮನ, \(ರಾಮ\)ಪರಶುರಾಮ, ರಾಮ\(ದಶರಥರಾಮ\), ರಾಮ\(ಬಲರಾಮ\),ಕೃಷ್ಣ, ಕಲ್ಕಿ- ಇವರು ಅವರ “ಹತ್ತು ಅವತಾರಗಳು”. ರೂಪ ಯಾವುದೇ ಇರಲಿ, ಯಾವುದರಲ್ಲಿ ಉಳಿದವುಗಳಿಗಿಂತ ಒಂದು ಹೆಚ್ಚಿನ ವಿಶಿಷ್ಟವಾದ ಲಕ್ಷಣ ಕಂಡುಬರುವುದೋ ಅದರಲ್ಲಿ ಭಗವಂತನ ಅಂಶವಿದೆ ಎಂತಲೂ ಅದನು ಅವತಾರವೆನ್ನಬಹುದೆಂತಲೂ ಹೇಳುವವರಿದ್ದಾರೆ. ಸೃಷ್ಟಿಯಲ್ಲಿ ಒಬ್ಬೊಬ್ಬ ಮಾನವನೂ ಒಂದು ರೀತಿಯಲ್ಲಿ ಭಗವದವತಾರವೇ ಎಂದು ಗಣಿಸುವವರಿದ್ದಾರೆ.

೧೧೯

ಸುಂದರವಾದ ಪ್ರಕೃತಿ ಇರುವ ಕಡೆಯೆಲ್ಲಿ ಭಗವಂತನ ಸಾನ್ನಿಧ್ಯವನ್ನು ಕಾಣಬಹುದು. ಇದು ವಾಸ್ತವವಾಗಿಯೂ, ವ್ಯಾಪಕವಗೈಯೂ ಶ್ರೀರಂಗದಲ್ಲಿದೆ. ಶ್ರೀರಂಗದ ದೇವಾಲಯವನ್ನು ಸುತ್ತುವರಿದು ರಂಜಿಸುವ ಪ್ರಕೃತಿಯ ಸೊಬಗು ಅಂಥಾದ್ದ್ಯ್. ಕಾವೇರಿನದಿಯಲ್ಲಿ ಕೆಂದಾವರೆ ಹೂಗಳು ಅರಳಿ ಚೇತೋಹಾರಿಯಾಗಿ ಕಾಣುತ್ತದೆ. ಅಚ್ಚಬಿಳಿಯ ಹಂಸಗಳು, ಅವುಗಳ ತಂಡಗಳು ಆ ಹೂಗಳ ನಡುವೆ ಸ್ವಚ್ಛಂದವಾಗಿ ಆಟವಾಡುತ್ತದೆ. ಅವುಗಳ ಆಟದ ಪರಿಣಾಮವಾಗಿ ಹಂಸಗಳು ಕೆಂದಾವರೆಯ ಕೆಂಪುಧೂಳನ್ನು ಮೆತ್ತಿಕೊಂಡು ಹೊಸರೀತಿಯಲ್ಲಿ ಮನೋಹರವಾಗಿ ಕಂಡುಬರುತ್ತವೆ. ಪ್ರಕೃತಿಯ ಈ ಸೌಂದರ್ಯವು ದೇವಾಲಯದಲ್ಲಿರುವ ಭಗವಂತನ ಅನುಪಮ ಸೌಂದರ್ಯವನ್ನು ಕಂಡು ನಲಿಯೆಂದು ಭಕ್ತನನ್ನು ಆಹ್ವಾನಿಸುವಂತೆ ಇದೆ.

೧೦. ಶೆರುವಾಳುಮ್ ಪುಳ್ಳಾಳನ್ ಮಣ್ಣಾಳನ್ ಶೆರುಚ್ಚೆಯ್ಯುನಾನ್ದಹಮೆನ್ನು

ಮೊರುವಾಳನ್, ಮಱೈಯಾಳನೋಡಾದ ಪಡೈಯಾಳನ್ ವಿೞುಕ್ಕೈಯಾಳನ್

ಇರವಾಳನ್ ಪಹಲಾಳನೆನ್ನೈಯಾಳನ್ ಏೞುಲಹಪ್ಪೆರುಮ್ ಪುರವಾಳನ್

ತಿರುವಾಳನಿನಿದಾಹತ್ತಿರುಕ್ಕಣ್ ಹಳ್ ವಳರ್ ಕ್ಕಿನ್ಱ ತಿರುವರಙ್ಗಮೇ

ಶೆರು=ಯುದ್ಧಕ್ಕೆ, ಆಳುಮ್=ಒಡೆಯನೆನಿಸಿದ, ಪುಳ್=ಪಕ್ಷಿಯ\(ಗರುಡನ\), ಆಳನ್=ಒಡೆಯನು, ಮಣ್=ಭೂಲೋಕವನ್ನು, ಆಳನ್=ಆಳುವವನು, ಶೆರು=ಯುದ್ಧವನ್ನು, ಶೆಯ್ಯುಮ್=ಮಾಡುವ, ನಾನ್ದಹಮ್=ನಂದಕ ಎನ್ನುಮ್=ಎನ್ನುವ, ಒರು=ಒಂದು, ವಾಳನ್=ಕತ್ತಿಯುಳ್ಳವನು, ಮಱೈ=ವೇದಗಳಿಗೆ, ಆಳನ್=ಒಡೆಯನು,ಓಡಾದ=ಶತ್ರುವಿನೆದುರಿಗೆ, ಪಲಾಯನ ಮಾಡದೆ ಇರುವ, ಪಡೈ=ಸೈನ್ಯಕ್ಕೆ, ಆಳನ್=ಒಡೆಯನು, ವಿೞು=ಅತ್ಯುತ್ತಮವಾದ, ಕೈ ಆಳನ್=ಉದಾರಿಯು, ಇರವು=ರಾತ್ರಿಗೆ, ಆಳನ್=ಒಡೆಯನು, ಪಹಲ್=ಹಗಲಿಗೆ, ಆಳನ್=ಒಡೆಯನು, ಎನ್ನೈ=ನನ್ನ\(ಭಕ್ತನ\) ಆಳನ್=ಒಡೆಯನು, ಏೞು=ಏಳು, ಉಲಹುಮ್=ಲೋಕಗಳನ್ನು, ಪೆರುಮ್=ಪಡೆಯುವ \(ಸೃಷ್ಟಿಸುವ\), ಪುರವು=ರಕ್ಷಿಸುವ, ಆಳನ್=ಒಡೆಯನು,ತಿರು=ಶ್ರೀದೇವಿಗೆ, ಆಳನ್=ಒಡೆಯನು, ಇನಿದು=ವಾತ್ಸಲ್ಯದಿಂದ, ಆಹ=ಕೂಡಿದ\(ಆದ\) ತಿರುಕ್ಕಣ್=ಅಮೋಘವಾದ ಕಣ್ಣುಗಳನ್ನು, ವಳರ್ ಕ್ಕಿನ್ಱ= ಹರಿಸುವ\(ಬೆಳಸುವ\), ತಿರು ಅರಙ್ಗಮೇ=ಶ್ರೀರಂಗವೇ.

ಯುದ್ಧಕ್ಕೆ ಯಜಮಾನೆನಿಸಿದ ಗರುಡನಿಗೆ ಒಡೆಯನೂ, ಭೂಲೋಕವನ್ನು ಆಳುವನೂ, ಹೋರಾಡುವ ನಂದಕವೆಂಬ ಒಂದು ಖಡ್ಗವುಳ್ಳವನೂ, ವೇದಗಳಿಗೆ ಸ್ವಾಮಿಯೂ ಶತ್ರುವಿನ ಎದುರಲ್ಲಿ ಓಡದೆ ಇರುವಂಥ ಪಡೆಗೆ ಒಡೆಯನೂ, ಅತ್ಯುದಾರಿಯೂ

೧೨೦

ರಾತ್ರಿ ಹಗಲುಗಳ ನಿಯಾಮಕನೂ, ಏಳು ಲೋಕಗಳನ್ನು ಸೃಷ್ಟಿಸುವ ಮತ್ತು ರಕ್ಷಿಸುವ ಸ್ವಾಮಿಯೂ, ಶ್ರೀದೇವಿಯ ಸ್ವಾಮಿಯೂ, ನನ್ನ ಸ್ವಾಮಿಯೂ, ವಾತ್ಸಲ್ಯದಿಂದ ಕೂಡಿದ ಅಮೋಘವಾದ ಕಣ್ಣುಗಳನ್ನು ಭಕ್ತರತ್ತ ಹರಿಸುವವನೂ ಆದ ಶ್ರೀರಂಗನೇ.\(೧೦\)

ಭಗವಂತ ಅನಂತಗುಣಸಮ್ಫನ್ನ ಅವನನ್ನು ಎಷ್ಟೆಷ್ಟು ರೀತಿಯಲ್ಲಿ ವರ್ಣಿಸಿದರೂ ತೀರದು. ಯುದ್ಧವೆಂದರೆ ಮೊದಲು ಮುನ್ನುಗ್ಗಿ ಹೋರಾಡುವ ಗರುಡನನ್ನೂ ಅಪಜಯ ಎಂಬುದನ್ನೇ ಅರಿಯದ ಪಡೆಯನ್ನೂ, ತನ್ನ ಕೈಯಲ್ಲೇ ನಂದಕವೆಂಬ ಖಡ್ಗವನ್ನೂ ಉಳ್ಳ ಅಮಿತ ಪರಾಕ್ರಮಿ, ಪರಮ ಸಮರ್ಥನಾದವನು ಭಗವಂತ ವೇದಗಳಿಗೆ ಸ್ವಾಮಿಯಾಗಿ ಏಳುಲೋಕಗಳ ಸೃಷ್ಟಿಯ ಮತ್ತು ರಕ್ಷಣೆಯ ಭಾರವನ್ನು ಹೊತ್ತಿರುವವನು ಭಗವಂತ. ಹಗಲು ರಾತ್ರಿಗಳ ನಿಯಾಮಕನವನು. ಶ್ರೀದೇವಿಗೆ ಪತಿಯಾಗಿ ಸಕಲವಿಭೂತಿಗಳಿಗೂ ಸ್ವಾಮಿ ಭಗವಂತ. ಅಂಥ ಭಗವಂತ ಭೂಲೋಕದ ವೈಕುಂಠವೆಂದು ಹೆಸರಾಂತ ಶ್ರೀರಂಗದಲ್ಲಿ ನೆಲೆಸಿರುವ ಶ್ರೀರಂಗನಾಥನೇ.

೧೧. ಕೈನ್ನಾಹತ್ತಿಡರ್ ಕಡಿನ್ದ ಕನಲಾೞಿಪ್ಪಡೈಯುಡೈಯಾನ್ ಕರುದುಙ್ಕೋಯಿಲ್

ತೆನ್ನಾಡುಮ್ ವಡನಾಡುನ್ತೊೞಿನಿನ್ಱ ತಿರುವರಙ್ಗ ತ್ತಿರುಪತಿಯಿನ್ ಮೇಲ್

ಮೆಯ್ ನ್ನಾವನ್ ಮೆಯ್ಯಡಿಯಾನ್ ವಿಟ್ಟುಚಿತ್ತನ್ ವಿರಿತ್ತತಮಿೞುರೈಕ್ಕವಲ್ಲಾರ್

ಎಞ್ಜಾನ್ಱುಮೆಮ್ ಪೆರುಮಾನಿಣೈಯಡಿಕೀೞ್ ಇಣೈಪಿರಿಯಾದಿರುಪ್ಪರ್ ತಾಮೇ

ಕೈನಾಹತ್ತು=ದೊಡ್ಡ ಸೊಂಡಲುಳ್ಳ ಆನೆಯ, ಇಡರ್=ಸಂಕಟವನ್ನು, ಕಡಿನ್ದ=ಪಾರಾಗಿಸಿದ, ಕನಲ್=ಜ್ವಾಲೆಯನ್ನುಗುಳುವ, ಆೞಿ=ಚಕ್ರವೆಂಬ, ಪಡೈ=ದಿವ್ಯಾಯುಧವನ್ನು, ಉಡೈಯಾನ್=ಉಳ್ಳವನು, ಕರುದುಮ್= ಆಶೆಪಡುವ, ಕೋಯಿಲ್=ದೇವಾಲಯವಾಗಿ, ತೆನ್ ನಾಡುಮ್=ದಕ್ಷಿಣನಾಡಿನಲ್ಲಿರುವವರೂ, ವಡನಾಡುಮ್=ಉತ್ತರ ನಾಡಿನಲ್ಲಿರುವವರೂ, ತೊೞು=ಸೇವೆ ಮಾಡುವ ಹಾಗೆ, ನಿನ್ಱ=ನಿಂತಿರುವ, ತಿರುವರಙ್ಗ=ಶ್ರೀರಂಗವೆಂಬ, ತಿರುಪತಿಯಿನ್=ತಿರುಪತಿಯ ಮೇಲ್=ಮೇಲೆ, ಮೆಯ್ ನಾವಮ್=ಸತ್ಯವನ್ನು ನುಡಿಯುವ ನಾಲಗೆಯುಳ್ಳವನೂ, ಮೆಯ್ ಅಡಿಯಾನ್=ಸತ್ಯವಾದ ಸೇವೆ ಮಾಡುವವನೂ ಆದ, ವಿಟ್ಟುಚಿತ್ತನ್=ವಿಷ್ಣುಚಿತ್ತನು, ವಿರಿತ್ತ=ವಿವರಿಸಿದ, ತಮಿೞ್=ತಮಿಳಿನ ಪಾಶುರಮಾಲೆಯನ್ನು, ಉರೈಕ್ಕವಲ್ಲಾರ್= ಅಧ್ಯಯನ ಮಾಡಬಲ್ಲವರು, ಎಮ್ಬೆರುಮಾನ್=ಭಗವಂತನ, ಇಣೈ=ಅಸದೃಶವಾದ ಎರಡು, ಅಡಿ=ಪಾದಗಳ, ಕೀೞ್= ಅಡಿಯಲ್ಲಿ, ಎಞ್ಜಾನ್ ಱುಮ್=ಎಂದೆಂದಿಗೂ, ಇಣೈ=ಜೊತೆಯನ್ನು, ಪಿರಿಯಾದು=ಅಗಲದೆ, ಇರುಪ್ಪರ್ ತಾಮೇ=ಇರುವವರೇ ಆಗುತ್ತಾನೆ.

ದೊಡ್ಡ ಸೊಂಡಲುಳ್ಳ ಆನೆಯ ಸಂಕಟವನ್ನು ಬಗೆಹರಿಸಿದ ಜ್ವಾಲೆಯನ್ನುಗುಳುವ ಚಕ್ರವೆಂಬ ದಿವ್ಯಾಯುಧವನ್ನುಳ್ಳವನು ಆಶೆಪಡುವ ದೇವಾಲಯವಾಗಿ ದಕ್ಷಿಣನಾಡಿನವರೂ

೧೨೧

ಉತ್ತರನಾಡಿನವರೂ ಸೇವೆ ಸಲ್ಲಿಸುವ ಹಾಗೆ ನಿಂತಿರುವ ಶ್ರೀರಂಗವೆಂಬ ತಿರುಪತಿಯ ಮೇಲೆ ಸತ್ಯವನ್ನು ನುಡಿಯುವ ನಾಲಗೆಯುಳ್ಳವನೂ ಸತ್ಯವಾದ ಸೇವೆ ನಡಸುವವನೂ ಆದ ವಿಷ್ಣುಚಿತ್ತನು ವಿವರಿಸಿದ ತಮಿಳಿನ ಪಾಶುರಮಾಲೆಯನ್ನು ಅಧ್ಯಯನ ಮಾಡಬಲ್ಲವರು ಭಗವಂತನ ಅಸದೃಶವಾದ ಎರಡು ಪಾದಗಳ ಅಡಿಯಲ್ಲಿ ಎಂದೆಂದಿಗೂ ಜೊತೆಯ್ಯನ್ನಗಲದಂತೆ ಇರುವವರೇ ಆಗುತ್ತಾರೆ.

“ದೊಡ್ಡ ಸೊಂಡಲಿನ ಆನೆ”ಎಂದುಬು ಕಾಡಿನಲ್ಲಿ ಸರೋವರದಲ್ಲಿ ನೀರು ಕುಡಿಯಲು ಹೋಗಿ ಮೊಸಳೆಯ ಬಾಯಿಗೆ ಸಿಕ್ಕಿಬಿದ್ದ ಗಜೇಂದ್ರ. ಅದು ಹೇಳತೀರದ ಸಂಕಟವನ್ನನುಭವಿಸಿ, ತನ್ನ ಸಾಮರ್ಥ್ಯಾವನ್ನೆಲ್ಲಾ ವ್ಯಯ ಮಾಡಿದರೂ ಆ ಮೊಸಳೆಯಿಂದ ಅದಕ್ಕೆ ಬಿಡಿಸಿಕೊಳ್ಳಲು ಸಾಧ್ಯವಾಗಲಿಲ್ಲ. ಕಡೆಗೆ ಬೇರೆ ಯಾವ ಉಪಾಯವನ್ನೂ ಕಾಣದೆ “ನಾರಾಯಣಾ ನೀನೇ ಗತಿ” ಎಂದು ಭಗವಂತನನ್ನು ಮರೆ ಹೊಕ್ಕಿತು. ಭಗವಂತನು ಗರುಡಾರೂಢನಾಗಿ ಅಲ್ಲಿಗೆ ಧಾವಿಸಿ ಬಂದು, ತನ್ನ ಚಕ್ರಾಯುಧವನ್ನು ಪ್ರಯೋಗಿಸಿ ಆ ಮೊಸಳೆಯನ್ನು ಕೊಂದು ಅದನು ಸಂಕಟದಿಂದ ಪಾರು ಮಾಡಿದನು. ಭಗವಂತ ಶರಣಾಗತವತ್ಸಲನೆಂಬುದಕ್ಕೆ ಇದೊಂದು ನಿದರ್ಶನ.

ಭಗವಂತನು ನೆಲೆಸಿರುವ ದಿವ್ಯಕ್ಷೇತ್ರಗಳಲ್ಲಿ “ಶ್ರೀರಂಗವೆಂಬ ತಿರುಪತಿ” ಒಂದು ನಾಡಿನ ಎಲ್ಲ ಕಡೆಯ ಜನರಿಗೂ ಆಶ್ರಯನಾಗಿ ಸ್ವಾಮಿ ಅಲ್ಲಿ ನೆಲೆಗೊಂಡಿದ್ದಾನೆ. ಭಕ್ತರ ಹೃತ್ಪೂರ್ವಕವಾದ ಸೇವೆಯನ್ನು ಅವನು ಸ್ವೀಕರಿಸುತ್ತಿದ್ದಾನೆ.

ಕೃಪಾಸಿಂಧುವಾದ ಸ್ವಾಮಿಯ ಗುಣಗಾನವನ್ನು ತಮಿಳು ಪಾಶುರಗಳ ಮೂಲಕ ಮಾಡಿರುವವನು ವಿಷ್ಣುಚಿತ್ತನು: ಯಥಾರ್ಥವನ್ನು ನುಡಿಯುವ ಪರಿಶುದ್ಧವಾದ ನಾಲಗೆಯುಳ್ಳವನು. ಫಲಾಪೇಕ್ಷೆಯಿಲ್ಲದ ನಿಃಸ್ವಾರ್ಥ ಸೇವೆಯನ್ನು ಭಗವಂತನಲ್ಲು ನಡಸುತ್ತಿರುವವನು. ವಿಷ್ಣುಚಿತ್ತನು ಬರೆದಿರುವ ಈ ಪಾಶುರಮಾಲೆಯನ್ನು ಚೆನ್ನಾಗಿ ಅಧ್ಯಯನ ಮಾಡಿ ಅರಿತುಕೊಳ್ಳಬಲ್ಲವರು ಭಗವಂತನ ಅನುಪಮ ಪಾದಗಳನ್ನು ಆಶ್ರಯಿಸಿ ಅವುಗಳನ್ನು ಬಿಡದಂತೆ ಅನವರತವೂ ಸೇವೆ ಸಲ್ಲಿಸುವ ಹಿರಿಮೆಯುಳ್ಳವರಾಗುತ್ತಾರೆ. ಎಂದರೆ, ಅವರು ವೈಕುಂಠದಲ್ಲಿ ಭಗವಂತನಿಗೆ ನಿತ್ಯಕೈಂಕರ್ಯವನ್ನು ನಡಸುತ್ತಾ ಶಾಶ್ವತವಾದ ಸುಖವನ್ನು ಅನುಭವಿಸುತ್ತಾರೆ. ಇದೇ ಈ ತಿರುಮೊೞಿಗೆ ಫಲಶ್ರುತಿ.

ಅಡಿಯ ನಡೆ: ಮರವಡಿ, ತನ್, ಕರುಳ್,ಪದಿನಾಱು, ಆಂಐ, ಮೈತ್ತುನನ್, ಕುಱಳ್, ಉರಮ್, ತೇವು, ಶೆರು, ಕೈನಾ \(ತುಪ್ಪು\)

೧೨೨

**ಶ್ರೀಃ**

**ಶ್ರಿಯೈ ನಮಃ**

**ನಾಲ್ಕನೆಯ ದಶಕ ಹತ್ತನೆಯ ತಿರುಮೊೞಿ**** ತುಪ್ಪುಡೈಯಾರೈ**

ತುಪ್ಪುಡೈಯಾರೈಯಡೈವದೆಲ್ಲಾಂ ಜೋರ್ವಿಡತ್ತುತ್ತುಣೈಯಾವರೆನ್ಱೇ

ಒಪ್ಪಿಲೇನಾಹಿಲುಮ್ ನಿನ್ನಡೈನ್ದೇನ್ ಆನೈಕ್ಕೂನೀಯರುಳ್ ಶೆಯ್ದ ಮೈಯಾಲ್

ಎಯ್ ಪ್ಪೆನ್ನೈವನ್ದೂ ನಲಿಯುಮ್ ಪೋದು ಅಙ್ಗೇದುನಾನುನ್ನೈ ನಿನೈಕ್ಕಮಾಟ್ಟೇನ್

ಅಪ್ಪೋದೈಕ್ಕಿಪ್ಪೋದೇ ಶೊಲ್ಲಿವೈತ್ತೇನರಙ್ಗತ್ತರವಣೈಪ್ಪಳಿಯಾನೇ

ತುಪ್ಪು=ಸಾಮರ್ಥ್ಯ, ಉಡೈಯಾರೈ=ಉಳ್ಳವರನ್ನು, ಅಡೈವದು=ಪಡೆಯುವುದು, ಎಲ್ಲಾಮ್=ಎಲ್ಲವೂ, ಶೋರ್ ವು=ಕುಂದುವ\(ಉಡುಗುವ\)ಇಡತ್ತು=ಕಾಲದಲ್ಲಿ, ತುಣೈ=ಜೊತೆ, ಆವಾರ್=ಆಗುತ್ತಾರೆ. ಎನ್ಱೇ=ಎಂದೇ, ಒಪ್ಪು=ತಕ್ಕವನು, ಇಲೇನ್=ಆಗಿಲ್ಲ, ಆಹಿಲುಮ್=ಆದರೂ, ನಿನ್=ನಿನ್ನನ್ನು, ಅಡೈನ್ದೇನ್=ಆಶ್ರಯಿಸಿದ್ದೇನೆ, ಆನೈಕ್ಕೂ=ಆನೆಗೆ, ನೀ=ನೀನು, ಅರುಳ್ ಶೆಯ್ದಮೈಯಾಲ್=ಕೃಪೆ ಮಾಡಿದ ಹಾಗೆ, ಎಯ್ಪ್ಪು=ನಿಶ್ಶಕ್ತಿಯು, ಎನ್ನೈ=ನನ್ನನ್ನು, ವನ್ದೂ=ಬಂದು, ನಲಿಯುಮ್ ಪೋದು=ನಲುಗಿಸುವ ಸಮಯದಲ್ಲಿ, ಅಙ್ಗಿ=ಆಗ, ಏದುಮ್=ಸ್ವಲ್ಪವಾದರೂ, ನಾನ್=ನಾನು, ಉನ್ನೈ=ನಿನ್ನನ್ನು, ನಿನೈಕ್ಕ ಮಾಟ್ಟೇನ್=ನೆನೆಯಲಾರೆ, ಅಪ್ಪೋದೈಕ್ಕೂ=ಆಗಿನ ಕಾಲಕ್ಕೆ ಬದಲಾಗಿ, ಇಪ್ಪೋದೇ=ಈಗಲೇ, ತೊಲ್ಲಿವೈತ್ತೇನ್=ಹೇಳಿಬಿಟ್ಟಿದ್ದೇನೆ \(ಬಿನ್ನಹ ಮಾಡಿಕೊಂಡಿದ್ದೇನೆ\), ಅರಙ್ಗತ್ತು=ಶ್ರೀರಂಗದಲ್ಲಿ, ಅರವು=ಆದಿಶೇಷನ\(ಅನಂತನ\), ಅಣೈ=ಹಾಸುಗೆಯ ಮೇಲೆ, ಪಳ್ಳಿಯಾನೇ= ಪವಡಿಸಿರುವವನೇ\!

ಸಾಮರ್ಥ್ಯವುಳ್ಳವರನ್ನು ಆಶ್ರಯಿಸುವುದು ಎಲ್ಲವೂ ಉಡುಗುವ ಕಾಲದಲ್ಲಿ ಅವರು ಜೊತೆಯಾಗುತ್ತಾರೆ ಎಂತಲೇ. ನಾನು ತಕ್ಕವನಲ್ಲವಾದರೂ ನಿನ್ನನ್ನು ಆಶ್ರಯಿಸಿದ್ದೇನೆ. ಆನೆಗೆ ನೀನು ಕೃಪೆ ಮಾಡಿದ ಹಾಗೆ, ನಿಶ್ಶಕ್ತಿಯು ನನ್ನನ್ನು ನಲುಗಿಸುವ ಸಮಯದಲ್ಲಿ ಆಗ ನಾನು ನಿನ್ನನ್ನು ಸ್ವಲ್ಪವಾದರೂ ನೆನೆಯಲಾರೆ. ಆಗಿನ ಕಾಲಕ್ಕೆ ಬದಲಾಗಿ ಈಗಲೇ ಬಿನ್ನಹ ಮಾಡಿಕೊಂಡಿದ್ದೇನೆ, ಶ್ರೀರಂಗದಲ್ಲಿ ಅನಂತನ ಹಾಸುಗೆಯ ಮೇಲೆ ಪವಡಿಸಿರುವವನೇ\!

ಬಲವಿಲ್ಲದವರು ಬಲವುಳ್ಳವರ ಆಶ್ರಯವನ್ನು ಕೋರುವುದು ಸಹಜವೇ. ಹಾಗೆ ಅವರು ಆಶ್ರಯಿಸುವದಾದರೂ ಏಕೆ?ಸಮರ್ಥರಾದವರು ಅಸಮರ್ಥರ ಜೊತೆಯಾಗಿ ಅವರಿಗೆ ಒತ್ತಾಸೆ ಮಾಡುತ್ತಾ ಅವರಿಗೆ ರಕ್ಷಕರಾಗಿರಲಿ ಎಂದಲ್ಲವೇ? ದೇಹದಲ್ಲಿ ಮತ್ತು ಇಂದ್ರಿಯಗಳಲ್ಲಿ ಶಕ್ತಿ ಇರುವವರೆಗೆ ಮನುಷ್ಯನಿಗೆ ಯಾರ ಸಹಾಯವೂ ಬೇಡವೆನ್ನಿಸುತ್ತದೆ. ತಾನೇ ತನಗೆ ಬೇಕಾದದ್ದೆಲ್ಲವನ್ನೂ ಮಾಡಿಕೊಳ್ಳುತ್ತೇನೆಂಬ ಅಹಂಕಾರ ಅವನಲ್ಲಿ ತುಂಬಿರುತ್ತದೆ. ಇಂದ್ರಿಯಗಳು ಒಂದೊಂದಾಗಿ ಉಡುಗುತ್ತಾ ಬಂದಾಗಲೇ ತನ್ನೊಬ್ಬನಿಂದಲೇ ಎಲ್ಲವೂ ನಡೆಯುವುದಿಲ್ಲ. ತನ್ನ ಜೊತೆಗೆ ಬೇರೊಬ್ಬನು ಬೇಕೆನ್ನಿಸುತ್ತದೆ. ಎಲ್ಲವೂ ಉಡುಗಿದರಂತೂ ಗತ್ಯಂತರವೇ ಇಲ್ಲ.

೧೨೩

ಭಗವಂತನ ವಿಷಯದಲ್ಲಿಯೂ ಈ ಮಾತು ಸತ್ಯ. ಭಗವಂತನ ನೆನಪು ಬರುವುದು ಯಾವಾಗ? ಚಿಕ್ಕ ವಯಸ್ಸಿನಲ್ಲಲ್ಲ? ದೇಹೇಂದ್ರಿಯಗಳು ಪುಷ್ಟವಾಗುವಾಗಿರುವಾಗ “ನಾನು,ನಾನು,ನಾನು.... ಎಲ್ಲ ವಿಷಯದಲ್ಲೂ ನಾನೇ” ಎಂಬ ಭಾವನೆಗೆ ಹುರುಪು ತರುತ್ತವೆ. ವಯಸ್ಸು ಬರುತ್ತಾ ಬರುತ್ತಾ ತನ್ನ ಮಡದಿ,ಮಕ್ಕಳು, ಬಂಧು,ಬಳಗ ಇತ್ಯಾದಿಗಳು ಜಾರಿಕೊಳ್ಳುತ್ತಾ ಬಂದಾಗಲೇ ಭಗವಂತನ ಆಶ್ರಯವನ್ನು ಕೋರಬೇಕೆಂಬ ಜ್ಞಾನವುಂಟಾಗುವುದು.

ಜನಸಹಾಯ, ಧನ ಸಹಾಯ, ಬಂಧು,ಬಳಗ, ಸ್ವಾರ್ಥ,ಪರಾರ್ಥ, ತ್ಯಾಗ “ಆರು ಮೂರರೊಳೊಂದಾಗಿ ಷಡೂರ್ಮಿಗಳು-ತನು, ಮನ,ಧನ,ಕಾಯ,ವಾಚಾ, ಮನಸಾ

ಆೞ್ವಾರರಿಗೆ ಈ ವಿಷಯದಲ್ಲಿ ಒಂದು ಒಳ್ಳೆಯ ನಿದರ್ಶನ ಕಂಡುಬರುತ್ತದೆ. ಮೊಸಳೆಯ ಬಾಯಿಗೆ ಸಿಕ್ಕಿ ಬಿದ್ದ ಗಜೇಂದ್ರನಿಗೆ ಮೈಯಲ್ಲಿ ಬಲವಿರುವ ತನಕ ಅದು ಮೊಸಳೆಯೊಡನೆ ಸೆಣಸುತ್ತಲೇ ಬಂತು. ಬರಬರುತ್ತಾ ಅದರ ಬಲವೆಲ್ಲಾ ಕುಗ್ಗಿ ಹೋದಾಗ, ತನಗೆ ಇನ್ನು ಬೇರೆ ಗತಿಯೇ ಇಲ್ಲವೆಂಬುದು ಕಂಡುಬಂದಾಗ ಅವನು ಭಗವಂತನಲ್ಲಿ ಶರಣು ಹೊಕ್ಕದ್ದು.

ದೇವಮಾನದಲ್ಲಿ ಸಾವಿರವರ್ಷವೆಂದರೆ ಆಶ್ಚರ್ಯ-ಬಹುಶಃ ಆಚಾರ್ಯರರ್ಥದ ಸಂಸಾರ ಹಿಂದಿನ ಜನ್ಮ ಯಿಂದಿನ ಜನ್ಮ ಮುಂದಿನ ಜನ್ಮ- ಈ ಸಂಬಂಧದಲ್ಲಿ ಸತ್ವ-ಗುಣ-ಗ್ರಹಣ ಮಾಡಬೇಕು. ವಿದ್ಯಾ ವಿನಯ ಸಂಪನ್ನನಾದ ಸದ್ಗೃಹಸ್ಥನು.

ಆಳ್ವಾರ್ ಎಂಬ ಪದದ ಅರ್ಥ ಪರಮಾತ್ಮನ ಭಕ್ತಿಯಲ್ಲಿ ಆಳವಾಗಿ ಮುಳುಗಿರುವವರು ಇಲ್ಲಿಯೇ ಆಚಾರ್ಯರಿಗೂ ಉಪಾಸನೆ ಸಂಪ್ರದಾಯಗಳಿಗೂ, ಕಾಮ್ಯಕ, ಧಾರ್ಮುಕ, ಪಾರಮಾರ್ಥಿಕ, ಎಂಬುದರ ಜಂಜಾಟ ಇಲ್ಲದೆಯೇ ಇರುವುದರಿಂದ ಆಳ್ವಾರರ ಹಿರಿಮೆ.

ಆದರೆ ಆೞ್ವಾರರು ಹಾಗೆ ಮುದುಕರಾಗಿಲ್ಲ. ಅವರ ದೇಹಬಲ ಕುಗ್ಗಿಲ್ಲ. ಇಂದ್ರಿಯಗಳು ಶಕ್ತಿಯನ್ನು ಕಳೆದುಕೊಂಡಿಲ್ಲ. ಎಲ್ಲ ಬಗೆಯಲ್ಲೂ ಅವರು ಚೆನ್ನಾಗಿ ಶ್ರದ್ಧೆಯಿಂದ ಅಚ್ಚುಕಟ್ಟಾಗಿಕೆಲಸಮಾಡಬಲ್ಲರು. ಸಾಮಾನ್ಯ ರೀತಿಯಲ್ಲಿ ಅವರು ಭಗವಂತನನ್ನಾಗಲಿ, ಇತರ ಸಮರ್ಥರನ್ನಾಗಲಿ ಆಶ್ರಯಿಸುವುದಕ್ಕೆ “ತಕ್ಕವರಲ್ಲ”. ಆದರೂ ಅವರಿಗೆ ಭಗವಂತನ ರಕ್ಷಕತ್ವದಲ್ಲಿ ಅತಿಶಯವಾದ ದೃಢವಾದ ನಂಬಿಕೆ. ಆದ್ದರಿಂದ, ಚಿಕ್ಕ ವಯಸ್ಸಿನಲ್ಲಿಯೇ ಅವರು ಭಗವಂತನನ್ನು ಆಶ್ರಯಿಸುತ್ತಾರೆ.

ಭಗವಂತನು ಕರುಣಾಸಾಗರ. ಯಾವ ಸಮಯದಲ್ಲೇ ಆಗಲಿ, ಯಾವ ಸ್ಥಿತಿಯಲ್ಲೇ ಇರಲಿ, “ಸ್ವಾಮೀ, ನೀನೇ ಗತಿ” ಎಂದ ಆರ್ತನ ಬಳಿಗೆ ಭಗವಂತ ಧಾವಿಸಿ ಬರುತ್ತಾನೆ. ಇದನ್ನು ಆೞ್ವಾರರು ಸ್ಪಷ್ಟವಾಗಿ ಬಲ್ಲರು. ಆದ್ದರಿಂದಲೇ ಅವರು ಚಿಕ್ಕವಯಸ್ಸಿನಲ್ಲಿಯೇ ಭಗವಂತನ ಆಶ್ರಯವನ್ನು ಕೋರಿದ್ದು. ಅದಕ್ಕೆ ಕಾರಣವನ್ನು ಅವರೇ ವಿವರಿಸಿದ್ದಾರೆ. ದೇಹೇಂದ್ರಿಯಗಳ ಪಟುತ್ವವನ್ನು ಕಳೆದುಕೊಂಡು, ರೋಗವೂ ವೃದ್ಧಾಪ್ಯವೂ ಅವರನ್ನು ನಲುಗಿಸುವಾಗ ಮರೆವು ಬಂದು, ಬುದ್ಧಿಮಾಂದವಾದಾಗ ಭಗವಂತನನ್ನು ನೆನೆಸಿಕೊಳ್ಳಲು ಸಾಧ್ಯವೇ ಇಲ್ಲ. ಇಂದ್ರಿಯಗಳೂ ದೇಹವೂ ಚುರುಕಾಗಿ ಕೆಲಸ ಮಾಡುತ್ತಿರುವಾಗಲೇ, ಎಲ್ಲವೂ ಉಡುಗಿದಾಗ ಮಾಡುವುದಕ್ಕೆ ಆಗದೇ ಇರುವಾಗ ಮಾಡುತ್ತೇನೆಂದು ಕೊಳ್ಳುವುದರ ಬದಲಾಗಿ, ಈಗಲೇ ಭಗವಂತನಲ್ಲಿ ಆೞ್ವಾರರು ಶರಣು ಹೋಗುತ್ತಾರೆ. ಪ್ರತಿಯೊಬ್ಬ ಅರಿಯಬೇಕಾದ ಹಿತೋಪದೇಶವೂ ಇದೇ.

ಶ್ರೀವೈಷ್ಣವನ ಜೀವನವೇ ಜೀವನವೆಂಬ ಧೀರೋದಾತ್ತ ತತ್ತ್ವದ ನಿಲುಮೆ ತೋರುವ ಆೞ್ವಾರರ ಜೀವನಚರಿತ್ರೆಯ ಹಿರಿಮೆಯನ್ನು ದ್ರಾವಿಡ ಸಂಸ್ಕೃತಿ” ಉಜ್ಜೀವನಗೊಳಿಸಲು ಬಹಳ ಸಹಕಾರಿ.

೨. ಶಾಮಿಡತ್ತೆನ್ನೈಕ್ಕುಱಿಕ್ಕೊಳ್ ಕಣ್ಡಾಯ್ ಶಙ್ಗೊಡು ಚಕ್ಕರಮೇನ್ದಿನಾನೇ

ನಾಮಡಿತ್ತೆನ್ನೈಯನೇಕದಣ್ಡಂಶೆಯ್ ವದಾನಿಱ್ ಪರ್ ನಮನ್ಱ ಮರ್ಹಳ್

ಪೋಮಿಡತ್ತುನ್ ತಿಱತ್ತೆತ್ತನೈಯುಮ್ ಪುಹಾವಣ್ಣಮ್ ನಿಱ ಪದೋರ್ ಮಾಯೈವಲ್ಲೈ

ಆಮಿಡತ್ತೇಯುನ್ನೈಞ್ಚೊಲ್ಲಿವೈತ್ತೇನ್ ಅರಙ್ಗತ್ತರವಣೈಪ್ಪಳ್ಳಿಯಾನೇ

ಶಾಮ್=ಸಾಯುವ, ಇಡತ್ತು=ಸಮಯದಲ್ಲಿ, ಎನ್ನೈ=ನನ್ನನ್ನು, ಕುಱಿಕ್ಕೊಳ್=ಗುರುತಿಟ್ಟುಕೊಂಡಿರುವುದನ್ನು, ಕಣ್ಡಾಯ್= ಗಮನಿಸುವೆಯಲ್ಲವೇ? ಶಙ್ಗೊಡು= ಶಂಖವನ್ನು, ಚಕ್ಕರಮ್=ಚಕ್ರವನ್ನು, ಏನ್ದಿನಾನೇ=ಧರಿಸಿರುವವನೇ, ನಾ=ನಾಲಗೆಯನ್ನು, ಮಡಿತ್ತು=ಮಡಿಸಿಕೊಂಡು

೧೨೪

ಎನ್ನೈ=ನನ್ನನ್ನು, ಅನೇಕ=ಬಹಳ, ದಣ್ಡಮ್=ದಂಡನೆಗಳನ್ನು, ಶೆಯ್ ವದಾ=ಮಾಡುವುದಾಗಿ, ನಿಱ್ ಪರ್= ನಿಲ್ಲುವರು, ನಮನ್=ಯಮನ, ತಮರ್ ಹಳ್=ಭಟರು, ಪೋಮ್=ಹೋಗುವ, ಇಡತ್ತು= ಸಮಯದಲ್ಲಿ, ಉನ್=ನಿನ್ನ, ಶಿಱತ್ತು=ಗುಣಾತಿಶಯಗಳನ್ನು ಕುರಿತು, ಎತ್ತನೈಯುಮ್=ಎಳ್ಳಷ್ಟಾದರೂ, ಪುಹಾವಣ್ಣಮ್= ಹೋಗದಿರುವಂತೆ, ನಿಱ್ ಪದು= ಇರುವುದು\(ಆಗುವುದು\), ಓರ್= ಒಂದು, ಮಾಯೈ=ಮಾಯೆಯ್, ವಲ್ಲೈ=ಸಾಮರ್ಥ್ಯವಲ್ಲವೇ? ಆಮ್=ಆಗುವ, ಇಡತ್ತೇ=ಸಮಯದಲ್ಲೇ, ಉನ್ನೈ=ನಿನ್ನನ್ನು ಕುರಿತು, ಶೊಲ್ಲಿವೈತ್ತೇನ್= ಹೇಳಿಬಿಟ್ಟಿದ್ದೇನೆ, ಅರಙ್ಗತ್ತು=ಶ್ರೀರಂಗದಲ್ಲಿ, ಅರವು ಅಣೈ=ಅನಂತನ ಹಾಸುಗೆಯ ಮೇಲೆ, ಪಳ್ಳಿಯಾನೇ= ಪವಡಿಸಿರುವವನೇ\!

ನಾನು ಸಾಯುವ ಸಮಯದಲ್ಲಿ ನನ್ನನ್ನು ಗುರುತಿಟ್ಟುಕೊಂಡಿರು, ಕಂಡೆಯಾ ಶಂಖಚಕ್ರಧಾರಿಯೇ\! ಯಮಭಟರು ನಾಲಗೆಯನ್ನು ಮಡಿಸ್ಕೊಂಡು ನನ್ನನ್ನು ಅನೇಕವಾಗಿ ದಂಡನೆಗಳನ್ನು ಮಾಡುವುದಾಗಿ ನಿಲ್ಲುವರು. ಹೋಗುವ ಸಮಯದಲ್ಲಿ ನಿನ್ನ ಗುಣಾತಿಶಯಗಳನ್ನುಕುರಿತು ಎಳ್ಳಷ್ಟಾದರೂ \(ಮನಸ್ಸಿಗೆ\) ಹೋಘದಿರುವಂತೆ ಅಗುವುದು ಒಂದು ಮಾಯೆಯ ಸಾಮರ್ಥ್ಯವಲ್ಲವೇ? ಆಗುವ ಸಮಯದಲ್ಲಿಯೇ ನಿನ್ನನ್ನು ಕುರಿತು ಹೇಳಿಬಿಟ್ಟಿದ್ದೇನೆ. ಶ್ರೀರಂಗದಲ್ಲಿ ಅನಂತನ ಹಾಸುಗೆಯ ಮೇಲೆ ಪವಡಿಸಿರುವವನೇ\! \(೨\)

ಮರಣ ಕಾಲದಲ್ಲಿ ಮನುಷ್ಯನನ್ನು ನಾನಾ ರೀತಿಯ ಭಯಸಂಕಟಗಳು ಬಾಧಿಸುತ್ತವೆ. ರೋಗದಿಂದ ಜರ್ಝರಿತದೇಹ, ಉಡುಗಿದ ಇಂದ್ರಿಯಗಳು, ಮರಣಭೀತಿ, ಯಮಭಟರಕಾಟ, ತನ್ನದನ್ನೆಲ್ಲಾ ಹೋಗುವೆನೆಂಬ ಸಂಕಟ- ಇವೆಲ್ಲ ಒಟ್ಟಿಗೆ ಕೂಡಿಕೊಂಡು ಅವನಿಗೆ ಯಾವ ನಿಟ್ಟೂ ಇಲ್ಲದಂತೆ ಮಾಡುತ್ತವೆ. ಆಗ ಭಗವಂತನ ಗುಣಾತಿಶಯಗಳಲ್ಲಿ ಯಾವುದೂ ಮನಸ್ಸಿಗೆ ಬರುವುದಿಲ್ಲ. ಅದಾವ ಮಾಯೆ ಮುಸುಕಿಬಿಡುವುದೋ\! ಅದರ ಸಾಮರ್ಥ್ಯವೆಷ್ಟೋ\!

ಬದುಕಿರುವಾಗ ಮನುಷ್ಯನು ಪಾಪಗಳನ್ನು ಮಾಡುತ್ತಲೇ ಇರುತ್ತಾನೆ. ಮರಣ ಸನ್ನಿಹಿತವಾದಾಗ ಯಮಕಿಂಕರರು ಕಡುಕೋಪದಿಂದ ತಮ್ಮ ನಾಲಗೆಗಳನ್ನು ಮಡಿಸ್ಕೊಂಡು, ಕೆಂಗಣ್ಣು ಬಿಡುತ್ತಾ ಅವನನ್ನು ನಾನಾರೀತಿಯ ದಂಡನೆಗಳಿಗೆ ಈಡುಮಾಡುವುದಕ್ಕಾಗಿ ಯಮಲೋಕದ ಬಾಧೆಗಳೀಗೆ ಈಡಾಗುವುದೇ? ಅಥವಾ ಭಗವಂತನ ಆಶ್ರಯ ಬೇಡುವುದೇ? ಅದನ್ನು ಬೇಡಲು ಆಗುವುದೇ?

ಆದ್ದರಿಂದ, ಕೈಕಾಲುಗಳು ಗಟ್ಟಿಯಾಗಿರುವಾಗಲೇ ಇಂದ್ರಿಯಗಳು ಬುದ್ಧಿಯೂ ನೆಟ್ಟಗಿರುವಾಗಲೇ ಮನಸ್ಸು ತಿಳಿಯಾಗಿರುವಾಗಲೇ, ಭಗವಂತನ ಗುಣಾತಿಶಯಗಳನ್ನು ಹಾಡಿಹೊಗಳಲು ಅವನ ನಾಮಸಂಕೀರ್ತನೆ ಮಾಡಲು ಶಕ್ತಿಯಿರುವಾಗಲೇ, ಅವನ ಆಶ್ರಯವನ್ನು ಕೋರಿ ಅವನಿಗೆ ಅನನ್ಯವಾಗಿ ಶರಣಾಗಬೇಕು. ಹಾಗೆ ಮಾಡಿದರೆ, ಮರಣಕಾಲದಲ್ಲಿ ಭಗವಂತನು ಅವನನ್ನು ಕೈಬಿಡುವುದಿಲ್ಲ. ಶಂಖ ಚಕ್ರಧಾರಿಯಾಗಿ ಯಮಭಟರು ಅವನನ್ನು ಬಾಧಿಸದೆ ಹೊರಟುಹೋಗುತ್ತಾರೆ. ಇದನ್ನೇ ಆೞ್ವಾರರು ಶ್ರೀರಂಗನಾಥಸ್ವಾಮಿಯಲ್ಲಿ ಬಿನ್ನಹ ಮಾಡಿಕೊಳ್ಳುವುದು.

೧೨೫

೩. ಎಲ್ಲೈಯಿಲ್ ವಾಶಲ್ ಕುಱುಹಚ್ಚೆನ್ ಱಾಲೆಟ್ರಿನಮನ್ ಱಮರ್ ಪಟ್ರುಮ್ ಪೋದು

ನಿಲ್ಲುಮಿನೆನ್ನುಮುಪಾಯ ಮಿಲ್ಲೈ ನೇಮಿಯುಂಜಙ್ಗಮೇನ್ದಿನಾನೇ

ಶೊಲ್ಲಲಾಮ್ ಪೋದೇಯುನ್ ನಾಮಮೆಲ್ಲಾಮ್ ಶೊಲ್ಲಿನ್ಏನೆನ್ನೈಕ್ಕೂಱಿಕ್ಕೊಣ್ಡೇನ್ ಱುಮ್

ಅಲ್ಲಲ್ ಪಡಾವಣ್ಣಙ್ಕಾಕ್ಕವೇಣ್ಡುಮರಙ್ಗತ್ತರವಣೈಪ್ಪಳ್ಳಿಯಾನೇ

ಎಲ್ಲೈಯಿಲ್= ಮರಣದ ಎಲ್ಲೆಯಲ್ಲಿ, ವಾಶಲ್=ಬಾಗಿಲ, ಕುಱುಹು=ಹತ್ತಿರಕ್ಕೆ, ಶೆನ್ಱಾಲ್=ಹೋದರೆ, ಎಟ್ರಿ=ಹೊಡೆದು, ನಮನ್=ಯಮನ, ತಮರ್=ದೂತರು, ಪಟ್ರುಮ್ ಪೋದು= ಹಿಡಿದುಕೊಳ್ಳುವಾಗ, ನಿಲ್ಲುಮಿನ್=ನಿಲ್ಲಿರಿ\(ತಡೆಯಿರಿ\) ಎನ್ನುಮ್=ಎನ್ನುವ, ಉಪಾಯಮ್=ಸಾಧನ, ಇಲ್ಲೈ=ಇಲ್ಲ, ನೇಮಿಯುಮ್=ಚಕ್ರವನ್ನೂ, ಶಙ್ಗುಮ್=ಶಂಖವನ್ನೂ, ಏನ್ದಿನಾನೇ=ಧರಿಸಿದವನೇ, ಶೊಲ್ಲಲಾಮ್=ಹೇಳಬಹುದಾದ, ಪೋದೇ= ಸಮಯದಲ್ಲಿಯೇ, ಉನ್=ನಿನ್ನ, ನಾಮಮೆಲ್ಲಾಮ್=ನಾಮವೆಲ್ಲವನ್ನೂ, ಶೊಲ್ಲಿನೇನ್= ಹೇಳಿದ್ದೇನೆ, ಎನ್ನೈ=ನನ್ನನ್ನು ಕುಱಿಕ್ಕೊಣ್ಡು= ಗುರುತಿಟ್ಟುಕೊಂಡು, ಎನ್ಱುಮ್= ಅನವರತವೂ\(ಎಂದೆಂದಿಗೂ\), ಅಲ್ಲಲ್=ಸಂಕಟ, ಪಡಾವಣ್ಣಮ್=ಪಡದ ಹಾಗೆ, ಕಾಕ್ಕವೇಣ್ಡುಮ್=ಕಾಪಾಡಬೇಕು, ಅರಙ್ಗತ್ತ=ಶ್ರೀರಂಗದಲ್ಲಿ, ಅರವು ಅಣೈ= ಆದಿಶೇಷನ ಹಾಸಿಗೆಯಲ್ಲಿ, ಪಳ್ಳಿಯಾನೇ=ಪವಡಿಸಿರುವವನೇ.

ಮರಣದ ಎಲ್ಲೆಯಲ್ಲಿ ಬಾಗಿಲ ಹತ್ತಿರಕ್ಕೆ ಹೋದರೆ, ಯಮದೂತರು ಹೊಡೆದು ಹಿಡಿದುಕೊಳ್ಳುವಾಗ “ತಡೆಯಿರಿ” ಎನ್ನುವ ಸಾಧನವಿಲ್ಲ. ಶಂಖ ಚಕ್ರಧಾರಿಯೇ\! ಹೇಳಬಹುದಾದ ಸಮಯದಲ್ಲಿಯೇ ನಿನ್ನ ನಾಮವನ್ನೆಲ್ಲಾ ಹೇಳಿದ್ದೇನೆ. ನನ್ನನ್ನು ಗುರುತಿಟ್ಟುಕೊಂಡು ಎಂದೆಂದಿಗೂ ಸಂಕಟ ಪಡದ ಹಾಗೆ ಕಾಪಾಡಬೇಕು. ಶ್ರೀರಂಗದಲ್ಲಿ ಆದಿಶೇಷನ ಹಾಸುಗೆಯಲ್ಲಿ ಪವಡಿಸಿರುವವನೇ\! \(೩\)

ಬಾಳಿನ ವ್ಯಾಪಾರವನ್ನು ಮುಗಿಸಿ, ಮರಣದ ಎಲ್ಲೆಯನ್ನು ಸೇರಿ, ಅದರ ಹೆಬ್ಬಾಗಿಲ ಬಳೀಗೆ ಹೋದ ಕೂಡಲೇ, ಯಮಭಟರು ಜೀವನನ್ನು ಹಿಡಿದುಹೊಡೆದು ಒಳಕ್ಕೆ ಎಳೆದುಕೊಂಡು ಹೋಗುತ್ತಾರೆ. ಅವರಿಂದ ಬಿಡಿಸಿಕೊಳ್ಳುವ ಸಾಧನ ಒಂದೇ ಒಂದು. ಅದು ಭಗವನ್ನಾಮಸ್ಮರಣೆ. ಆದರೆ, ಮರಣ ಸಮಯದಲ್ಲಿ ಇರುವ ಅನನುಕೂಲ ಪರಿಸ್ಥಿತಿಂಯಿಂದ ಭಗವಂತನನ್ನು ವ್ಯವಧಾನದಿಂದ ನೆನೆಯಲು ಆಗುವುದಿಲ್ಲ. ಆದ್ದರಿಂದ, ಹೇಳಬಹುದಾದ ಕಾಲದಲ್ಲಿ ಮನಃಪೂರ್ವಕವಾಗಿ ಭಗವಂತನನ್ನು ಸ್ಮರಿಸುತ್ತಾ, ನಾಮಸಂಕೀರ್ತನೆ ಮಾಡುತ್ತಾ ಇರಬೇಕು.

ಒಂದೇ ಒಂದು ಸಲ, \(ಸಕೃತ್ತಾಗಿ\), “ಸ್ವಾಮೀ ನೀನೇ ಗತಿ” ಎಂದು ಒಮ್ಮನದಿಂದ ಹೇಳಿದರೆ ಸಾಕು. ಭಗವಂತನು ಅವನನ್ನು ಕೈಬಿಡದೆ ಕಾಪಾಡುತ್ತಾನೆ. ಇದು ಒಂದು ಹಿರಿಯತತ್ತ್ವ. ಇದನ್ನು ಹಿಡಿದು, ಆೞ್ವಾರ್ರೌ ಇಲ್ಲಿ, ಭಗವಂತನಲ್ಲಿ ಹೀಗೆ ಬಿನ್ನಹ ಸಲ್ಲಿಸುತ್ತಿದ್ದಾರೆ, ಎನ್ನಬಹುದು

ಸತ್ಕೃತಾಯಾಸ್ತುಮಂಗಳಂ-ವಿವರಣೆ ಅವಶ್ಯವೆನಿಸಿದೆ.

೧೨೬

೪.ಒಟ್ರೈವಿಡೈಯಾನುಮ್ ನಾನ್ಮೂಕನು ಮುನ್ನೈಯಱಿಯಾಪ್ಪೆರುಮೈಯೋನೇ

ಮುಟ್ರವುಲಹೆಲ್ಲಾ ನೀಯೇಯಾಹಿ ಮೂನ್ಱಿೞುತ್ತಾಯಮುದಲ್ವನೇಯೋ

ಅಟ್ರದು ವಾಣಾ:ಒವಱ್ ಕೆನ್ಱೆಣ್ಣಿಯಂಜ ನಮನ್ಱಮರ್ ಪಟ್ರಲುಟ್ರ

ಅಟ್ರೈಕ್ಕೂ ನೀಯೆನ್ನೈಕ್ಕಾಕ್ಕವೇಣ್ಡು ಮರಙ್ಗತ್ತರವಣೈಪ್ಪಳ್ಳಿಯಾನೇ

ಒಟ್ರೈ=ಅನುಪಮಗುಣ ವಿಶಿಷ್ಟವಾದ, ವಿಡೈಯಾನುಮ್=ವೃಷಭವಾಹನನೂ, ನಾನ್ಮೂಕನುಮ್=ನಾಲ್ಮುಖನೂ, ಉನ್ನೈ= ನಿನ್ನನ್ನು, ಅಱಿಯಾ=ತಿಳಿದುಕೊಳ್ಳಲಾರದ, ಪೆರುಮೈಯೋನೇ= ಹಿರಿಮೆಯುಳ್ಳವನೇ, ಮುಟ್ರ=ಪೂರ್ಣವಾದ, ಉಲಹು= ಲೋಕಗಳು, ಎಲ್ಲಾಮ್=ಎಲ್ಲವೂ, ನೀಯೇ=ನೀನೇ, ಆಹಿ=ಆಗಿ ಇರು, ಮೂನ್ಱು=ಮೂರು, ಎೞುತು ಆಯ್=ಅಕ್ಷರಗಳು ಆಗಿ ಇರುವ, ಅ=ಸೊಬಗಿನ, ಮುದಲ್ ವನೇಯೋ= ಆದಿದೇವನೇಯಲ್ಲವೇ, ಅಟ್ರದು=ಮುಗಿಯಿತು, ವಾೞ್=ಬದುಕಿರುವ, ನಾಳ್=ಕಾಲವು, ಇವಱ್ಕು=ಇವರಿಗೆ, ಎನ್ಱು=ಎಂದು,ಎಣ್ಣಿ=ನೆನೆದು\(ಎಣಿಸಿ\), ಅಂಜ=ಅಂಜುವಂತೆ, ನಮನ್=ಯಮನ, ತಮರ್= ಕಿಂಕರರು, ಪಟ್ರು= ಹಿಡಿಯುವುದನ್ನು, ಉಟ್ರ=ಸತ್ಯವೆನಿಸುವ, ಅಟ್ರೈಕ್ಕೂ=ಅಂದಿನ ದಿನ, ನೀ=ನೀನು, ಎನ್ನೈ=ನನ್ನನ್ನು, ಕಾಕ್ಕ=ಕಾಪಾಡ, ವೇಣ್ಡುಮ್=ಬೇಕು, ಅರಙ್ಗತ್ತು=ಶ್ರೀರಂಗದಲ್ಲಿ, ಅರವು ಅಣೈ=ಶೇಷನ ಹಾಸುಗೆಯಲ್ಲಿ, ಪಳ್ಳಿಯಾನೇ= ಪವಡಿಸಿರುವವನೇ.

ಅನುಪಮಗುಣವಿಶಿಷ್ಟನಾದ ವೃಷಭವಾಹನನೂ, ನಾಲ್ಮುಖನೂ ನಿನ್ನನ್ನು ತಿಳುದುಕೊಳ್ಳಲಾರದ ಹಿರಿಮೆಯುಳ್ಳವನೇ, ಪೂರ್ಣವಾದ ಲೋಕಗಳೆಲ್ಲವೂ ನೀನೇ ಆಗಿರುವ, ಮೂರು ಅಕ್ಷರಗಳು ಆಗಿರುವ ಸುಂದರನಾದ ಆದಿದೇವನಲ್ಲವೇ\! ಇವರಿಗೆ ಬದುಕಿರುವ ಕಾಲವು ಮುಗಿಯಿತು” ಎಂದು ಬಗೆದು ಅಂಜುವಂತೆ ಯಮಕಿಂಕರರು ಹಿಡಿಯುವುದನ್ನು ಸತ್ಯವೆನಿಸುವ ಆ ದಿನ ನೀನು ನನ್ನನ್ನು ಕಾಪಾಡಬೇಕು. ಶ್ರೀರಂಗದಲ್ಲಿ ಶೇಷನ ಹಾಸುಗೆಯಲ್ಲಿ ಪವಡಿಸಿರುವವನೇ.\(೪\)

ಎಣೆಯಿಲ್ಲದ ಗುಣಗಳುಳ್ಳವನೂ ವೃಷಭವಾಹನನೂ ಆದವನು ಈಶ್ವರ. ಅವನೇ ಅನುಪಮ ಗುಣವಿಶಿಷ್ಟನು, ಮಂಗಳಕರನೂ ಲಯಕರ್ತನೂ ಅವನೇ. ನಾಲ್ಮುಖನಾದ ಬ್ರಹ್ಮನೂ, ಜಗತ್ತಿನ ಸೃಷ್ಟಿಯೇ ಅವನ ಕೈಯಲ್ಲಿ. ಹೀಗಿದ್ದರೂ ಸಹ, ಭಗವಂತನ ಹಿರಿಮೆಯನ್ನು ಅವರಿಬ್ಬರೂ ತಿಳೀದುಕೊಳ್ಳಲಾರರು, ಎಂದಾಗ, ಭಗವಂತನ ಸಾಮರ್ಥ್ಯವಿನ್ನೆಷ್ಟಿರಬೇಕು\!

ಈರೇಳು ಲೋಕಗಳೂ ಭಗವಂತನೇ. ಜಗತ್ತಿನಲ್ಲಿ ಒಂದೊಂದು ವಸ್ತುವಿನಲ್ಲಿಯೂ ಭಗವಂತನಿದ್ದಾನೆ. ಅಣುವಿನಲ್ಲಿ ಅಣುವಾಗಿ, ಮಹದ್ವಸ್ತುವಿನಲ್ಲಿ ಮಹತ್ತಾಗಿ ಇದ್ದಾನೆ, ಜಗತ್ತಿನ ಒಳಗೂ ಅವನೇ; ಅದರ ಹೊರಗೂ ಅವನೇ. ಕಣ್ಣಿಗೆ ಕಾಣಿಸುವ ಮತ್ತು ಮನಸ್ಸಿನಿಂದ ಊಹಿಸಿಕೊಳ್ಳಬಹುದಾದ ಸೃಷ್ಟಿಯೆಲ್ಲವೂ ಭಗವಂತನೇ. ಎಲ್ಲವನ್ನೂ ಸೃಷ್ಟಿಸಿದವನೂ ಅವನೇ; ಸೃಷ್ಟಿಯಾಗಿರುವ ವಸ್ತುಗಳೆಲ್ಲವೂ ಅವನೇ. ಹೀಗೆ ಬಹಳ ಬಹಳ ವಿಸ್ಮಯಕಾರಿ ಭಗವಂತ\! ಯಾರಿಂದ ತಾನೇ ಅವನನ್ನು ಸುಲಭವಾಗಿ ಅರಿತುಕೊಳ್ಳಲಾದೀತು?

ಮೂರು ಅಕ್ಷರಗಳ ರೂಪವಾದ ಓಂಕಾರವೇ ಭಗವಂತ. ನಾದಸ್ವರೂಪನೂ ಅವನೇ. ಎಲ್ಲರಿಗೂ ಎಲ್ಲಕ್ಕೂ ಮೊದಲಾದವನು. ಅನಾದಿಯಾಗಿ, ಅವ್ಯಯನಾಗಿ, ನಿತ್ಯನಾಗಿ, ಶಾಶ್ವತನಾಗಿ ಇರುವವನು ಭಗವಂತ.

ಭಗವಂತನ ಗುಣವಿಭೂತಿಗಳನ್ನು ವರ್ಣಿಸಿ ತಿಳಿಯಪಡಿಸುವುದು ಸುಲಭವಲ್ಲದ ಮಾತು. ಆ ಮಹಾಮಹಿಮನನ್ನು ಶರಣುಹೊಂದಿದರೆ, ಯಮದೂತರ ಭಯವೇ ಇಲ್ಲ. ಬಾಳಿನ ತುತ್ತತುದಿಯಲ್ಲಿ ಇನ್ನೇನು ಗತಿ, ಯಮಭಟರ ಕೈಗೆ ಬೀಳಬೇಕಲ್ಲಾ ಎಂಬ ಅಂಜಿಕೆಯನ್ನು

೧೨೭

ಭಗವಂತ ತಪ್ಪಿಸುತ್ತಾನೆ. ಆದ್ದರಿಂದಲೇ, ಆೞ್ವಾರರು ಅನಂತಶಯನನಾದ ಶ್ರೀರಂಗನಾಥಸ್ವಾಮಿಯಲ್ಲಿ ಬಿನ್ನಹಮಾಡಿಕೊಳ್ಳುವುದು ತಮ್ಮನ್ನು ಆ ಕಡೆಯ ಘಳೀಗೆಯಲ್ಲಿ ಯಮಕಿಂಕರರ ಕೈಯಿಂದ ಪಾರುಮಾಡಿ ಉದ್ಧರಿಸಬೇಕೆಂದೂ ತಾವು ಮೃತ್ಯುವನ್ನು ದಾಟಿಶಾಶ್ವತವಾದ ಭಗವಂತನ ಸಾನ್ನಿಧ್ಯಸುಖವನ್ನು ಅನುಭವಿಸಬೇಕೆಂದೂ.

೫. ಪೈಯರವಿನಣೈಪ್ಪಾಱ್ ಕಡಲುಳ್ ಪಳ್ಳಿಕೊಳ್ ಹಿನ್ಱ ಪರಮಮೂರ್ತ್ತಿ

ಉಯ್ಯವುಲಹುಪಡೈಕ್ಕವೇಣ್ಡಿ ಉನ್ದಿಯಿಲ್ ತೋಟ್ರಿನಾಯ್ ನಾನ್ಮೂಕನೈ

ವೈಯಮನಿಶರೈಪ್ಪೊಯ್ಯೆನ್ಱಿಣ್ಣಿಕ್ಕಾಲನೈಯುಮುಡನೇ ಪಡೈತ್ತಾಯ್

ಐಯವಿನಿಯೆನ್ನೈಕ್ಕಾಕ್ಕವೇಣ್ಡು ಮರಙ್ಗತ್ತರವಣೈಪ್ಪಳ್ಳಿಯಾನೇ

ಪಾಲ್ ಕಡಲುಳ್= ಕ್ಷೀರಸಮುದ್ರದಲ್ಲಿ, ಪೈ=ಹೆಡೆಗಳುಳ್ಳ, ಅರವು=ಶೇಷನ, ಇನ್=ಇನಿದಾದ, ಅಣೈ=ಹಾಸುಗೆಯಲ್ಲಿ, ಪಳ್ಳಿಕೊಳ್ ಹಿನ್ಱ=ಪವಡಿಸುತ್ತಿರುವ, ಪರಮ ಮೂರ್ತ್ತಿ= ಪರಮ ಮೂರ್ತಿಯೇ, ಉಯ್ಯ=ಉಜ್ಜೀವಿತವಾದ, ಉಲಹು=ಜಗತ್ತನ್ನು, ಪಡೈಕ್ಕ ವೇಣ್ಡಿ=ಪಡೆಯ ಬಯಸಿ, ನಾನ್ಮೂಕನೈ=ನಾಲ್ಮುಖನನ್ನು, ಉನ್ದಿಯಿಲ್=ನಾಭಿಯಲ್ಲಿ, ತೋಟ್ರಿನಾಯ್=ಸೃಷ್ಟಿಸಿದೆ,ವೈಯಮ್= ಭೂಮಿಯ, ಮನಿಶರೈ=ಮನುಷ್ಯರನ್ನೂ, ಪೊಯ್=ಸುಳ್ಳುಗಾರರು, ಎನ್ಱು=ಎಂದು, ಎಣ್ಣಿ=ಭಾವಿಸಿ, ಕಾಲನೈಯುಮ್=ಕಾಲನನ್ನೂ, ಉಡನೇ=ಕೂಡಲೇ, ಪಡೈತ್ತಾಯ್= ಪಡೆದೆ, ಐಯ=ಸ್ವಾಮಿಯೇ, ಇನಿ=ಇನ್ನು, ಎನ್ನೈ=ನನ್ನನ್ನು ಕಾಕ್ಕವೇಣ್ಡುಮ್= ಕಾಪಾಡಬೇಕು, ಅರಙ್ಗತ್ತು= ಶ್ರೀರಂಗದಲ್ಲಿ, ಅರವು ಅಣೈ=ಶೇಷತಲ್ಪದಲ್ಲಿ, ಪಳ್ಳಿಯಾನೇ= ಪವಡಿಸಿರುವವನೇ.

ಕ್ಷೀರಸಮುದ್ರದಲ್ಲಿ ಹೆಡೆಗಳುಳ್ಳ ಶೇಷನ ಇನಿದಾದ ಹಾಸುಗೆಯಲ್ಲಿ ಪವಡಿಸುತ್ತಿರುವ ಪರಮಮೂರ್ತಿಯೇ, ಉಜ್ಜೀವಿತವಾದ ಜಗತ್ತನ್ನು ಪಡೆಯಬಯಸಿ ನಾಲ್ಮುಖನನ್ನು ನಾಭಿಯಲ್ಲಿ ಸೃಷ್ಟಿಸಿದೆ. ಭೂಮಿಯ ಮನುಷ್ಯರನ್ನು ಸುಳ್ಳೂಗಾರರು ಎಂದು ಎಣಿಸಿ ಕಾಲನನ್ನೂ ಕೂಡಲೇ ಪಡೆದೆ. ಸ್ವಾಮಿಯೇ ಇನ್ನು ನನ್ನನ್ನು ಕಾಪಾಡಬೇಕು, ಶ್ರೀರಂಗದಲ್ಲಿ ಶೇಷತಲ್ಪದಲ್ಲಿ ಪವಡಿಸಿರುವವನೇ.\(೫\)

ಸಂಪೂರ್ಣವಾದ ಪ್ರಳಯವಾದ ಬಳಿಕ, ಎಲ್ಲಿಯೂ ಜೀವದ ಸುಳಿವೇ ಇಲ್ಲದಂತೆ ಆದಾಗ ಭಗವಂತನು ಕ್ಷೀರಸಮುದ್ರದಲ್ಲಿ ಆದಿಶೇಷನ ಮೇಲೆ ಮಲಗಿ ಯೋಗನಿದ್ದೆ ಮಾಡುತ್ತಾ ಬಹುಕಾಲ ಕಳೆದನು. ಮತ್ತೆ ಇಚ್ಛೆಯುಂಟಾಯಿತು. ಜಗತ್ತನ್ನು ಉಜ್ಜೀವನಗೊಳೀಸಬೇಕೆಂದು. ಇಚ್ಛಾಮಾತ್ರದಿಂದಲೇ ಭಗವಂತನು ತನ್ನ ನಾಭಿಯಲ್ಲಿ ಉಂಟಾದ ಕಮಲದಲ್ಲಿ ಚತುರ್ಮುಖ ಬ್ರಹ್ಮನನ್ನು ಸೃಷ್ಟಿಸಿದನು. ಚತುರ್ಮುಖನು ಭಗವಂತನ ಆಜ್ಞಾನುಸಾರವಾಗಿ ಜಗತ್ತಿನ ಸಕಲಚರಾಚರ ವಸ್ತುಗಳನ್ನೆಲ್ಲಾ ಸೃಷ್ಟಿಸಿದನು. ಭೂಮಿಯ ಮೇಲೆ ಮನುಷ್ಯರೂ ಉಂಟಾದರು. ಅವರಿಗೆ ಕ್ರಮಬದ್ಧವಾದ ಶಾಸ್ತ್ರಬದ್ಧವಾದ ನ್ಯಾಯವಾದ ಜೀವನ ಗೊತ್ತುಮಾಡಲಾಯಿತು. ಆದರೇನು? ಮನುಷ್ಯರು ಸತ್ಯವನ್ನೂ ನ್ಯಾಯವನ್ನೂ ಮರೆಮಾಚಿದರು. ಕ್ರಮತಪ್ಪಿ ನಡೆದರು. ಶಾಸ್ತ್ರ ಪದ್ಧತಿಗಳನ್ನು

೧೨೮

ಉಲ್ಲಂಘಿಸಿದರು. ಅನ್ಯಾಯಕಾರರಾದರು, ಸುಳ್ಳುಗಾರರಾದರು, ಪಾಪಕರ್ಮಗಳನ್ನು ನಡೆಸುತ್ತಾ ಬಂದರು. ಭಗವಂತನ ಇದನ್ನು ಕಂಡನು. ಅವರ ಪಾಪಗಳಿಗೆ ತಕ್ಕ ರೀತಿಯಲ್ಲಿ ಅವರಿಗೆ ಶಿಕ್ಷೆ ವಿಧಿಸುವುದಕ್ಕೂ ಅವರು ಅದನ್ನು ಅನುಭವಿಸುವುದನ್ನು ನೋಡಿಕೊಳ್ಳುವುದಕ್ಕೂ ನಿಯಂತ್ರಕನಾಗಿ ಕಾಲನನ್ನು- ಎಂದರೆ, ಯಮರಾಜನನ್ನು ಒಡನೆಯೇ ಸೃಷ್ಟಿಸಿದನು. ಈ ಕಾರಣದಿಂದ ಭೂಮಿಯ ಮನುಷ್ಯನಿಗೆ ಯಮನ ಅಂಕೆ ತಪ್ಪಿದ್ದಲ್ಲ. ಅದನ್ನು ತಪ್ಪಿಸಿಕೊಳ್ಳುವುದಕ್ಕೆ ಒಂದೇ ಒಂದು ಉಪಾಯ. ಭಗವಂತನಲ್ಲಿ ಅನನ್ಯವಾಗಿ ಶರಣುಹೋಗುವುದೇ ಮಾರ್ಗ. ಆದ್ದರಿಂದಲೇ ಆೞ್ವಾರರು ತಮ್ಮನ್ನೂ ರಕ್ಷಿಸಬೇಕೆಂದು ಭಗವಂತನಲ್ಲಿ ಮರೆಹೋಗುತ್ತಾರೆ.

೬. ತಣ್ಣನವಿಲ್ಲೈನಮನ್ಱ ಮರ್ಕಳ್ ಶಾಲಕ್ಕೊಡುಮೈಕಳ್ ಶೆಯ್ಯಾನಿಱಾಪರ್

ಮಣ್ಣೊಡು ನೀರುಮೆರಿಯುಙ್ಕಾಲಮ್ ಮಟ್ರುಮಾಕಾಶಮುಮಾಹಿ ನಿನ್ಱಾಯ್

ಎಣ್ಣಲಾಮ್ ಪೋದೇಯುನ್ ನಾಮಮೆಲ್ಲಾಮೆಣ್ಣಿನೇನೆನ್ನೈಕ್ಕೂಱಿಕ್ಕೊಣ್ಡೆನ್ ಱುಮ್

ಅಣ್ಣಲೇ ನೀಯೆನ್ನೈಕ್ಕಾಕವೇಣ್ಡು ಮರಙ್ಗತರವಣೈಪ್ಪಳ್ಳಿಯಾನೇ

ನಮನ್=ಯಮನ, ತಮರ್ ಹಳ್=ಕಿಂಕರರು, ತಣ್ಣನವು=ಶಾಂತಸ್ವಭಾವದವರು,ಇಲ್ಲೈ=ಅಲ್ಲ, ಶಾಲ=ಬಹಳ, ಕೊಡುಮೈಹಳ್=ಕ್ರೂರ ಶಿಕ್ಷೆಗಳನ್ನು, ಶೆಯ್ಯಾ=ಮಾಡುವುದಕ್ಕಾಗಿ, ನಿಱ್ ಪರ್-ಸಿದ್ಧವಾಗಿದ್ದಾರೆ, ಮಣ್ಣೊಡು=ನೆಲದೊಡನೆ, ನೀರುಮ್=ನೀರೂ, ಎರಿಯುಮ್=ತೇಜಸ್ಸೂ, ಕಾಲುಮ್=ವಾಯುವೂ, ಆಕಾಶಮುಮ್=ಆಕಾಶವೂ, ಮಟ್ರುಮ್=ಇತರ ವಸ್ತುಗಳೂ, ಆಹಿ=ಆಗಿ, ನಿನ್ಱಾಯ್-ನಿಂತಿದ್ದೇಯೆ, ಎಣ್ಣಲಾಮ್ ಪೋದೇ=ಎಣಿಸಬಹುದಾದ ಸಮಯದಲ್ಲೇ, ಉನ್=ನಿನ್ನ, ನಾಮಮ್=ನಾಮವನ್ನು, ಎಲ್ಲಾಮ್=ಎಲ್ಲವನ್ನೂ, ಎಣ್ಣಿನೇನ್= ಎಣಿಸಿದ್ದೇನೆ, ಅಣ್ಣಲೇ= ಮಹಾಮಹಿಮನೇ, ನೀ=ನೀನು, ಎನ್ನೈ=ನನ್ನನ್ನು, ಕುಱಿಕೊಣ್ಡು= ಗುರುತಿಟ್ಟುಕೊಂಡು, ಎನ್ಱುಮ್=ಎಲ್ಲ ಕಾಲದಲ್ಲೂ, ಎನ್ನೈ=ನನ್ನನ್ನು, ಕಾಕ್ಕವೇಣ್ಡುಮ್= ಕಾಪಾಡಬೇಕು, ಅರಙ್ಗತ್ತು=ಶ್ರೀರಂಗದಲ್ಲಿ, ಅರವು=ಶೇಷನ, ಅಣೈ=ಹಾಸುಗೆಯಲ್ಲಿ, ಪಳ್ಳಿಯಾನೇ=ಪವಡಿಸಿರುವವನೇ

ಯಮನ ಕಿಂಕರರು ಶಾಂತಸ್ವಭಾವದವರಲ್ಲ. ಬಹು ಕ್ರೂರ ಶಿಕ್ಷೆಗಳನ್ನು ಕೊಡಲು ಸಿದ್ಧರಾಗಿದ್ದಾರೆ. ನೆಲವೂ,ನೀರು, ತೇಜಸ್ಸೂ, ಆಕಾಶವೂ, ಇತರ ವಸ್ತುಗಳೂ ಆಗಿ ನಿಂತಿದ್ದೀಯೆ. ಎಣಿಕೆ ಮಾಡಬಹುದಾದ ಸಮಯದಲ್ಲೇ ನಿನ್ನ ನಾಮವನ್ನೆಲ್ಲವನ್ನೂ ಎಣಿಸಿದ್ದೇನೆ. ಮಹಾಮಹಿಮನೇ ನೀನು ನನ್ನನ್ನು ಗುರುತಿಟ್ಟುಕೊಂಡು ಎಲ್ಲ ಕಾಲದಲ್ಲೂ ನನ್ನನ್ನು ರಕ್ಷಿಸಬೇಕು, ಶ್ರೀರಂಗದಲ್ಲಿ ಶೇಷನ ಹಾಸುಗೆಯಲ್ಲಿ ಮಲಗಿರುವವನೇ.

ನೆಲ,ನೀರು, ಬೆಂಕಿ,ಗಾಳಿ, ಆಕಾಶ-ಇವು ಪಂಚಭೂತಗಳು. ಸೃಷ್ಟಿಗೆ ಮೂಲ ಇವೇ. ಯಾವಯಾವ ವಸ್ತುಗಳು ಸೃಷ್ಟಿಯಾಗಿವೆಯೋ ಅವೆಲ್ಲವೂ ಈ ಐದು ಮೂಲವಸ್ತುಗಳಿಂದಲೇ ಆದವು. ಅವೆಲ್ಲವೂ ಆಗಿ ತೋರುತ್ತಿರುವವನು ಭಗವಂತ. ಪ್ರಕೃತಿಯೆಲ್ಲವೂ ಆ ಪರಮಾತ್ಮನೇ. ಅದರ ಒಂದೊಂದು ವಸ್ತುವೂ ಅವನೇ. ಇದು ಹಿರಿಯ ಸತ್ಯ.

ಚರಮಸಮಯದಲ್ಲಿ ಭಗವಂತನನ್ನು ನೆನೆಯುವೆನೆಂಬುದು ಅವಿವೇಕವೇ. ಆಗಿನ ಸ್ಥಿತಿಯನ್ನು ಆೞ್ವಾರರು ಹಿಂದಿನ ಪಾಶುರಗಲಲ್ಲಿ ವಿಶದಪಡಿಸಿದ್ದಾರೆ. ಇಂದ್ರಿಯಗಳು ಚರುಕಾಗಿರುವಾಗಲೇ ಬುದ್ಧಿ

೧೨೯

ನೆಟ್ಟಗಿರುವಾಗಲೇ, ಧ್ಯಾನಕ್ಕೆ ಯೋಗ್ಯವಾದ ಸಮಯವಿದ್ದಾಗಲೇ ಭಗವಂತನ ದಿವ್ಯನಾಮವನ್ನು ಮನನ ಮಾಡಿದರೆ, ಉಚ್ಚರಿಸಿದರೂ ಸಾಕು. ಅದೇ, ಕಡೆಯ ಕಾಲದಲ್ಲಿ, ಏಕೆ ಎಲ್ಲ ಕಾಲದಲ್ಲೂ ಅವನನ್ನು ರಕ್ಷಿಸುವುದು; ಯಮನ ಯಾತನೆಗಳಿಂದ ಪಾರು ಮಾಡುವುದು; ಶಾಶ್ವತಾನಂದವನ್ನು ತರುವುದು.

೭. ಶೆಂಜೊಲ್ ಮಱೈಪ್ಪೊರುಳಾಹಿ ನಿನ್ಱ ದೇವರ್ ಕಳ್ ನಾಯಹನೇಯೆಮ್ಮಾನೇ

ಎಂಜಲಿಲೆನ್ನುಡೈಯಿನ್ನಮುದೇಯೇೞುಲಹು ಮುಡೈಯಾಯೆನ್ನಪ್ಪಾ

ವಂಜವುರುವಿನ್ ನಮನ್ಱಮರ್ಹಳ್ ವಲಿನ್ದು ನಲಿನ್ದೆನ್ನೈಪ್ಪಟ್ರುಮ್ ಪೋದು

ಅಂಜಲಮೆನ್ ಱೆನ್ನೈಕ್ಕಾಕ್ಕವೇಣ್ಡು ಮರಙ್ಗತ್ತರವಣೈಪ್ಪಳ್ಳಿಯಾನೇ

ಶೆಮ್=ಸತ್ಯವಾದ, ಶೊಲ್=ಮಾತುಗಳ, ಮಱೈ=ವೇದಗಳ, ಪೊರುಳ್=ವಸ್ತು, ಆಹಿ=ಆಗಿ, ನಿನ್ಱ=ಇರುವವನೇ, ದೇವರ್ ಹಳ್=ದೇವತೆಗಳಿಗೆ, ನಾಯಕನೇ=ಒಡೆಯನೇ, ಎಮ್ಮಾನೇ=ನಮ್ಮ ಸ್ವಾಮಿಯೇ, ಎಂಜಲ್=ದೋಷಗಳು, ಇಲ್=ಇಲ್ಲದ, ಇನ್=ಇನಿದಾದ, ಎನ್ನುಡೈಯ=ನನ್ನ, ಅಮುದೇ=ಅಮೃತವೇ, ಏೞು=ಏಳು, ಉಲಹುಮ್=ಲೋಕಗಳನ್ನು, ಉಡೈಯಾಯ್= ಉಳ್ಳವನೇ, ಎನ್ ಅಪ್ಪಾ=ನನ್ನ ತಂದೆಯೇ\(ಉಪಕಾರಿಯೇ\), ವಂಜಮ್= ವಂಚನೆಯ, ಉರುವಿನ್=ರೂಪವುಳ್ಳ, ನಮನ್=ಯಮನ, ತಮರ್ ಹಳ್=ಕಿಂಕರರು, ಎನ್ನೈ=ನನ್ನನ್ನು, ವಲಿನ್ದು= ಬಲಾತ್ಕರಿಸಿ, ನಲಿನ್ದು=ಹಿಂಸಿಸಿ\(ನಲುಗಿಸಿ\), ಪಟ್ರುಮ್ ಪೋದು= ಹಿಡಿದುಕೊಳ್ಳುವ ಸಮಯದಲ್ಲಿ, ಅಂಜಲ್= ಅಂಜದಿರು, ಎನ್ಱು=ಎಂದು, ಎನ್ನೈ=ನನ್ನನ್ನು, ಕಾಕ್ಕವೇಣ್ಡುಮ್=ಕಾಪಾಡಬೇಕು, ಅರಙ್ಗತ್ತು=ಶ್ರೀರಂಗದಲ್ಲಿ, ಅರವು=ಶೇಷನ , ಅಣೈ=ಹಾಸುಗೆಯಲ್ಲಿ, ಪಳ್ಳಿಯಾನೇ= ಪವಡಿಸಿರುವವನೇ.

ಸತ್ಯವಾದ ಮಾತುಗಳ ವೇದಗಳ ವಸ್ತುವಾಗಿರುವವನೇ, ದೇವತೆಗಳ ಒಡೆಯನೇ ನಮ್ಮ ಸ್ವಾಮಿಯೇ, ದೋಷವಿಲ್ಲದ ನನ್ನ ಮಧುರವಾದ ಅಮೃತವೇ, ಏಳು ಲೋಕಗಳನ್ನುಳ್ಳವನೇ, ನನ್ನ ತಂದೆಯೇ. ವಂಚನೆಯ ರೂಪವುಳ್ಳ ಯಮಕಿಂಕರರು ನನ್ನನ್ನು ಬಲಾತ್ಕರಿಸಿ, ಹಿಂಸಿಸಿ, ನಲುಗಿಸಿ ಹಿಡಿದುಕೊಳ್ಳುವ ಸಮಯದಲ್ಲಿ “ಅಂಜದಿರು” ಎಂದು ನನ್ನನ್ನು ರಕ್ಷಿಸಬೇಕು, ಶ್ರೀರಂಗದಲ್ಲಿ ಶೇಷತಲ್ಪದಲ್ಲಿ ಪವಡಿಸಿರುವವನೇ.\(೭\)

ತಿಳಿಯಲೇ ಬೇಕಾದದ್ದನ್ನು ಸತ್ಯವಾದ ಮಾತುಗಳಿಂದ, ಅನುಮಾನಕ್ಕೆ ಆಸ್ಪದವಿಲ್ಲದಂತೆ, ಸ್ಪಷ್ಟವಾಗಿ ವಿವರಿಸುವುದು ವೇದ. ಅದು ತಿಳಿಯ ಹೇಳುವ ವಸ್ತು ಎಂದರೆ ಭಗವಂತ. ಆದ್ದರಿಂದ ಭಗವಂತನೇ “ವೇದವಸ್ತು”, “ವೇದಪುರುಷ” ಭಗವಂತನ ಬಗೆಗೆ ನಿಶ್ಚಯವಾದ ಜ್ಞಾನವನ್ನು ತಿಳಿಸುವುದು ವೇದ.

ದೇವತೆಗಳಿಗೆ ಒದೆಯ ಇಂದ್ರ. ಆ ಇಂದ್ರನಿಗೂ ಒಡೆಯ ಭಗವಂತ. ಆದ್ದರಿಂದ ಭಗವಂತನು ದೇವರ ದೇವ-ದೇವದೇವ.

ಭಗವಂತ ಸ್ವಪರಿಪೂರ್ಣ. ಯಾವ ಕುಂದುಕೊರತೆಯೂ ಅವನಲ್ಲಿಲ್ಲ.

ಭಗವನ್ನಾಮವೇ ಮಧುರವಾದ ಅಮೃತ. ಅದನ್ನು ಸವಿಯುತ್ತಾ ಬಂದ ಹಾಗೆಲ್ಲಾ ಕ್ಲೇಶ ಕಳೆಯುವುದು; ಆನಂದ ಹೆಚ್ಚುವುದು; ಹಾಗೆಯೇ, ಅಮೃತತ್ವವೂ ಲಭಿಸುವುದು.

ತಾನು ಸೃಷ್ಟಿಕರ್ತನು ಹೇಗೋ ಹಾಗೆಯೇ ಭಗವಂತ ಲಯಕರ್ತ. ಲಯಕಾಲದಲ್ಲಿ

೧೩೦

ಈರೇಳೂ ಲೋಕಗಳನ್ನೂ ಎಂದರೆ ಇಡಿಯ ಬ್ರಹ್ಮಾಂಡವನ್ನೇ ಭಗವಂತ ನುಂಗಿಬಿಡುತ್ತಾನೆ. ಅದೆಲ್ಲವನ್ನೂ ತನ್ನ ಹೊಟ್ಟೆಯಲ್ಲಿ ಅಡಗಿಸಿಟ್ಟುಕೊಳ್ಳುತ್ತಾನೆ. ಅದೇ ಮುಂದೆ ಕೈಗೊಳ್ಳುವ ಸೃಷ್ಟಿಗೆ ಬೀಜರೂಪ.

ನಮಗೆ ನಮ್ಮ ದೇಹವನ್ನಿತ್ತು, ಎಲ್ಲ ಬಗೆಯಲ್ಲೂ ಎಲ್ಲ ಕಾಲಗಳಲ್ಲೂ ನಮಗೆ ಬೆಂಬಲಿಗನಾಗಿದ್ದುಕೊಂಡು, ನಮ್ಮ ಅಭಿವೃದ್ಧಿಯನ್ನೇ ಗುರಿಯಾಗಿ ಉಳ್ಳವನು ನಮ್ಮ ತಂದೆ. ಭಗವಂತ ಹೀಗೆಯೇ ಒಂದೊಂದು ಜೀವಿಗೂ ತಂದೆಯೇ.

ಅನುಕೂಲವಿರುವ ಸಮಯದಲ್ಲೆಲ್ಲಾ ಭಗವಂತನನ್ನು ಭಜಿಸಿ, ಪೂಜಿಸಿ, ಧ್ಯಾನಿಸಿದರೆ. ಅವನಿಗೆ ಭಗವಂತನು ಸದಾ ಕೃಪೆ ಮಾಡುತ್ತಾನೆ. ವಂಚನೆಯ ರೂಪತಳೆದು ಯಮಭಟರು ಬಂದು ಅವನನ್ನು ಬಲಾತ್ಕರಿಸಿ ಹಿಂಸಿಸಿ ಎಳೆದುಕೊಂಡು ಹೋಗುವ ಸಮಯದಲ್ಲಿ ಅವನಿಗೆ ಅಂಜಬೇಡ” ಎಂದು ಭಗವಂತ ಅಭಯ ನೀಡುತ್ತಾನೆ, ಯಮನ ಬಾಧೆಯಿಂದ ಅವನನ್ನು ಬಿಡಿಸುತ್ತಾನೆ. ಶಾಶ್ವತವಾದ ಸುಖವನ್ನು ನೀಡುತ್ತಾನೆ.

೮. ನಾನೇದು ಮುನ್ ಮಾಯಮೊನ್ಱ ಱಿಯೇನ್ ನಮನ್ಱ ಮರ್ ಪಟ್ರಿನಲಿನ್ದಿಟ್ಟು, ಇನ್ದ

ಊನೇಪುಹೇಯೆನ್ಱು ಮೋದುಮ್ ಪೋಙ್ಗುನ್ನೈನಾನೊನ್ಱು ನಿನೈಕ್ಕಮಾಟ್ಟೇನ್

ವಾನೇಯ್ ವಾನವರ್ ತಙ್ಗಳೀಶಾ ಮದುರೈಪ್ಪಿಱನ್ದ ಮಾಮಾಯನೇ,ಎನ್

ಆನಾಯ್ ನೀಯೆನ್ನೈಕ್ಕಾಕ್ಕವೇಣ್ಡು ಮರಙ್ಗತ್ತರವಣೈಪ್ಪಳ್ಳಿಯಾನೇ

ನಾನ್=ನಾನು, ಉನ್=ನಿನ್ನ, ಮಾಯಮ್=ಮಾಯೆಗಳ, ಏದುಮ್=ಯಾವ ಕಾರಣಗಳನ್ನು, ಒನ್ಱುಮ್=ಸ್ವಲ್ಪವನ್ನೂ \(ಒಂದನ್ನೂ\)ಅಱಿಯೇ= ಅರಿಯೆನು, ನಮನ್=ಯಮನ, ತಮರ್= ಭಟರು, ಪಟ್ರಿ=ಹಿಡಿದುಕೊಂಡು, ನಲಿನ್ದಿಟ್ಟು=ಚೆನ್ನಾಗಿ ನಲುಗಿಸಿ, ಇನ್ದ=ಈ, ಊನ್=ದೇಹವನ್ನು, ಪುಹು=ಹೋಗು, ಎನ್ಱು=ಎಂದು, ಮೋದುಮ್= ಹೊಡೆಯುವ, ಪೋದು=ಸಮಯದಲ್ಲಿ, ಅಙ್ಗು=ಆ ಸ್ಥಳದಲ್ಲಿ, ನಾನ್=ನಾನು, ಉನ್ನೈ=ನಿನ್ನನ್ನು\(ಕುರಿತು\)ಒನ್ಱುಮ್=ಏನೊಂದನ್ನು, ನಿನೈಕ್ಕಮಾಟ್ಟೇನ್=ನೆನೆಯಲಾರೆ, ವಾನ್=ಪರಮಪದದಲ್ಲಿ, ಏಯ್= \(ಇರಲು\)ಯೋಗ್ಯರಾದ, ವಾನವರ್ ತಙ್ಗಳ್=ನಿತ್ಯಮುಕ್ತರ, ಈಶಾ=ಈಶನೇ, ಮದುರೈ=ಮಧುರೆಯಲ್ಲಿ, ಪಿಱನ್ದ=ಹುಟ್ಟಿದ, ಮಾಮಾಯನೇ=ಮಹಾ ಮಾಯಾವಿಯೇ, ಎನ್=ನನ್ನ, ಆನಾಯ್=ಮಹಾ ಮಾಯಾವಿಯೇ, ಎನ್=ನನ್ನ, ಆನಾಯ್=ಅಳಿವಿಲ್ಲದವನೇ, ನೀ=ನೀನು, ಎನ್ನೈ=ನನ್ನನ್ನು, ಕಾಕ್ಕವೇಣ್ಡುಮ್= ಕಾಪಾಡಬೇಕು, ಅರಙ್ಗತ್ತು=ಶ್ರೀರಂಗದಲ್ಲಿ, ಅರವು ಅಣೈ= ಶೇಷತಲ್ಪದಲ್ಲಿ, ಪಳ್ಳಿಯಾನೇ=ಪವಡಿಸಿರುವವನೇ.

ನಾನು ನಿನ್ನ ಮಾಯೆಗಳ ಯಾವ ವಿಷಯವನ್ನೂ ಸ್ವಲ್ಪವೂ ಅರಿತಿಲ್ಲ. ಯಮನ ಭಟರು ಹಿಡಿದುಕೊಂಡು ಚೆನ್ನಾಗಿ ನಲುಗಿಸಿ, “ಈ ದೇಹವನ್ನು ಹೊಗು” ಎಂದು ಹೊಡೆಯುವ \(ಬಾಧಿಸುವ\) ಸಮಯದಲ್ಲಿ ಆ ಸ್ಥಳದಲ್ಲಿ, ನಾನು ನಿನ್ನನ್ನು ಕುರಿತು ಏನೊಂದನ್ನು ನೆನೆಯಲಾರೆ. ಪರಮಪದಕ್ಕೆ ತಕ್ಕವರಾದ ನಿತ್ಯಮುಕ್ತರ ಈಶನೇ, ಮಧುರೆಯಲ್ಲಿ ಹುಟ್ಟಿದ ಮಹಾಮಾಯಾವಿಯೇ, ನನ್ನ ಅಳಿವಿಲ್ಲದವನೇ, ನೀನು ನನ್ನನ್ನು ಕಾಪಾಡಬೇಕು, ಶ್ರೀರಂಗದಲ್ಲಿ ಶೇಷತಲ್ಪದಲ್ಲಿ ಪವಡಿಸಿರುವವನೇ.\(೮\)

ಭಗವಂತನ ಅಸದೃಶವಾದ ಮಾಯಾ ಲೀಲೆಗಳನ್ನು ಅರಿತುಕೊಳ್ಳಲು ಸುಲಭವಲ್ಲ. ಅವನ ಒಂದೊಂದು ಕಾರ್ಯವೂ ಅಧುತ ಮತ್ತು ಆಶ್ಚರ್ಯಕರ. ಮಧುರೆಯಲ್ಲಿ ಹುಟ್ಟಿದ ಶ್ರೀಕೃಷ್ಣಾವತಾರದ ಭಗವಂತನನ್ನು “ಮಹಾಮಾಯಾವಿ” ಎನ್ನುತ್ತಾರೆ ಆೞ್ವಾರರು. ಶ್ರೀಕೃಷ್ಣನ ಒಂದೊಂದು ಕಾರ್ಯವೂ

೧೩೧

ವಿಚಿತ್ರವೇ, ಅದ್ಭುತವೇ ಅದನ್ನು ನೆನೆನೆನೆದು ಆನಂದಿಸುತ್ತಿರುವ ಆೞ್ವಾರರು ಅತ್ಯಂತ ವಿನೀತರಾಗಿ “ನಿನ್ನ ಮಾಯೆ ನನಗೆ ಏನೂ ಅರ್ಥವಾಗುವುದಿಲ್ಲ” ಎನ್ನುತ್ತಾರೆ.

ಮನುಷ್ಯನು ಮರಣಿಸಿದ ಮೇಲೆ ಅವನನ್ನು ಯಮಭಟರು ಬಲವಂತದಿಂದ ಯಮಪುತರಿಗೆ ಎಳೆದುಕೊಂಡು ಹೋಗುತ್ತಾರೆ. ಅಲ್ಲಿ ಅವನ ಪಾಪಕಾರ್ಯಗಳಿಗೆ ತಕ್ಕಂತೆ ಶಿಕ್ಷೆಗಳನ್ನು ವಿಧಿಸಲಾಗುತ್ತದೆ. ಶಿಕ್ಷೆಯನ್ನು ಅನುಭವಿಸುವುದು ಒಂದು ಹೊಸ ಶರೀರದಲ್ಲಿ. ಅದನ್ನು “ಯಾತನಾ ಶರೀರ”ಎನ್ನುತ್ತಾರೆ. “ಈ ದೇಹವನ್ನು ಹೊಗು” ಎಂದು ಯಮದೂತರು ಹೇಳಿದ ಕೂಡಲೇ ಮನುಷ್ಯನಿಗೆ ತಾನು ಪಡಬಹುದಾದ ಚಿತ್ರಹಿಂಸೆಯ ಯೋಚನೆ ಬಂದು ಬಹಳ ಸಂಕಟವಾಗುವುದು. ಯಮದೂತರು ಅವನನ್ನು ಬಾಧಿಸದೆ ಬಿಡುವುದಿಲ್ಲ. ಆಗ ಅವನಲ್ಲಿ ಭಯ ತುಂಬಿಕೊಂಡು, ಭಗವಂತನ ವಿಷಯ ಸ್ವಲ್ಪವೂ ನೆನೆಪಿಗೆ ಬರುವುದಿಲ್ಲ. ಅದಕ್ಕಾಗಿಯೇ ಅನುಕೂಲವಿರುವಾಗಲೇ ಬುದ್ಧಿ ನೆಟ್ಟಗಿರುವಾಗಲೇ ದೇಹದಲ್ಲಿ ಶಕ್ತಿಯಿರುವಾಗಲೇ ಭಗವನ್ನಾಮಸ್ಮರಣೆಯನ್ನು ಯಥೇಚ್ಛವಾಗಿ ನಡಸಬೇಕು ಎಂಬುದನ್ನು ಆೞ್ವಾರರು ಒತ್ತಿ ಒತ್ತಿ ಹೇಳುತ್ತಾರೆ.

೯. ಕುನ್ಱೆಡುತ್ತಾನಿರೈಕಾತ್ತಾವಾಯಾ ಕೋನಿರೈಮೇಯ್ ತ್ತವನೇಯೆಮ್ಮಾನೇ

ಅನ್ಱು ಮುದಲಿನ್ಱ ಱುದಿಯಾಹ ಆದಿಯಂಜೋತಿಮಱನ್ದಱಿಯೇನ್

ನನ್ಱುಙ್ಗೊಡಿಯಮನನ್ಱ ಮರ್ ಕಳ್ ನಲಿನ್ದು ವಲಿನ್ದೆನ್ನೈಪ್ಪಟ್ರುಮ್ ಪೋದು,

ಅನ್ಱಙ್ಗು ನೀಯೆನ್ನೈಕ್ಕಾಕ್ಕವೇಣ್ಡು ಮರಙ್ಗತರವಣೈಪ್ಪಳ್ಳಿಯಾನೇ

ಕುನ್ಱು=ಬೆಟ್ಟವನ್ನು, ಎಡುತ್ತು=ಎತ್ತಿಹಿಡಿದು, ಆ=ಹಸುಗಳ, ನಿರೈ=ಮಂದೆಗಳನ್ನು, ಕಾತ್ತ=ರಕ್ಷಿಸಿದ, ಆಯಾ=ಗೋಪಾಲನೇ, ಕೋ ನಿರೈ=ದನಗಳ ಮಂದೆಗಳನ್ನು, ಮೇಯ್ ತ್ತವನೇ= ಮೇಯಿಸಿದವನೇ, ಎಮ್ಮಾನೇ=ನಮ್ಮ ಸ್ವಾಮಿಯೇ, ಅನ್ಱು ಮುದಲ್=ಆ ದಿನದ ಮೊದಲಿನಿಂದ, ಇನ್ಱು=ಇಂದಿನ, ಅಱುದಿ=ಮುಗಿವಿಗೆ,ಆಹ=\(ವರೆಗೆ\)ಆಗಿ, ಆದಿ=ಎಲ್ಲಕ್ಕೂ ಮೂಲಕಾರಣವಾದ, ಅಮ್=ದಿವ್ಯವಾದ, ಜೋತಿ=ತೇಜಸ್ಸನ್ನು, ಮೞನ್ದು=ಮರೆತು, ಅಱಿಯೇನ್=ಅರಿಯೆನು, ನನ್ಱುಮ್=ಬಹಳ, ಕೊಡಿಯ= ಕ್ರೂರಿಗಳಾದ, ನಮನ್ ತಮರ್ ಹಳ್=ಯಮಕಿಂಕರರು, ಎನ್ನೈ=ನನ್ನನ್ನು, ನಲಿನ್ದು=ನಲುಗಿಸಿ, ವಲಿನ್ದು=ಬಲಾತ್ಕರಿಸಿ, ಪಟ್ರುಮ್ ಪೋದು= ಹಿಡಿದುಕೊಳ್ಳುವ ಕಾಲದಲ್ಲಿ, ಅಙ್ಗು=ಅಲ್ಲಿ \(ಆ ಸ್ಥಳದಲ್ಲಿ\), ನೀ=ನೀನು, ಎನ್ನೈ=ನನ್ನನ್ನು, ಕಾಕ್ಕವೇಣ್ಡುಮ್=ಕಾಪಾಡಬೇಕು, ಅರ~ಘ್ಗತ್ತು=ಶ್ರೀರಂಗದಲ್ಲಿ, ಅರವು ಅಣೈ=ಶೇಷತಲ್ಪದಲ್ಲಿ, ಪಳ್ಳಿಯಾನೇ=ಪವಡಿಸಿರುವವನೇ.

ಬೆಟ್ಟವನ್ನು ಎತ್ತಿಹಿಡಿದು ಹಸುಗಳ ಮಂದೆಗಳನ್ನು ರಕ್ಷಿಸಿದ ಗೋಪಾಲನೇ, ದನಗಳ ಮಂದೆಗಳನ್ನು ಮೇಯಿಸಿದವನೇ, ನಮ್ಮ ಸ್ವಾಮಿಯೇ ಅಂದಿನಿಂದ ಇಂದಿನವರೆಗೆ ಎಲ್ಲಕ್ಕೂ ಮೂಲಕಾರಣವಾದ ದಿವ್ಯಜ್ಯೋತಿಯನ್ನು ನಾನು ಮರೆತದ್ದೇ ಇಲ್ಲ. ಯಮಕಿಂಕರರು ನನ್ನನ್ನು ಹಿಡಿದುಕೊಂಡು ನಲುಗಿಸಿ ಬಲಾತ್ಕರಿಸುವ ಕಾಲದಲ್ಲಿ ನೀನು ನನ್ನನ್ನು ಕಾಪಾಡಬೇಕು. ಶ್ರೀರಂಗದಲ್ಲಿ ಶೇಷತಲ್ಪದಲ್ಲಿ ಪವಡಿಸಿರುವವನೇ.\(೯\)

ದೇವೇಂದ್ರನು ಕಡುಕೋಪದಿಂದ ಸುರಿಸಿದ ಏಳುದಿನಗಳ ಬಿರುಸಿನ ಸುರಿಮಳೆಯಿಂದ ತಪ್ಪಿಸುವುದಕ್ಕಾಗಿ , ಗೋವರ್ಧನ ಗಿರಿಯನ್ನೇ ಎತ್ತಿಹಿಡಿದು ಗೋವಳರೆಲ್ಲರನ್ನೂ ಗೋವುಗಳ ಮಂದೆಗಳನ್ನೂ ರಕ್ಷಿಸಿದ ದಿವ್ಯಾದ್ಭುತ ಮಾಯಾವಿಯಾದ ಗೋಪಾಲನೇ ಭಗವಂತ. ಸಾಮಾನ್ಯರಾದ ಗೋವಳರ ಹಾಗೆ, ಅವರ ನಡುವೆಯೇ, ಕಾಡುಮೇಡುಗಳಲ್ಲೆಲ್ಲಾ ದನಕರುಗಳ ಹಿಂದೆ ಹಿಂದೆಓಡಾಡುತ್ತಾ ಅವುಗಳನ್ನು ಮೇಯಿಸುವ ನೆಪದಿಂದ ನಾನಾ ವಿಸ್ಮಯಕಾರಕ ಸಾಹಸಗಳನ್ನು ನಡಸಿತೋರಿಸಿದವನು ಭಗವಂತ. ದಿವ್ಯವಾದ ಜ್ಯೋತಿಸ್ವರೂಪನೇ ಭಗವಂತ. ಅವನು ಎಲ್ಲಕ್ಕೂ ಆದಿ. ಆದಿಮೂಲ

೧೩೨

ಆೞ್ವಾರರು ವೇದಪರಾಯಣದ ವಂಶಜರು. ಉತ್ತಮವಾದ ಸಂಸ್ಕಾರ ಸಂಪನ್ನರು. ಅವರು ಭಗವಂತನನ್ನು ಅಪ್ರತಿಮಜ್ಯೋತಿಸ್ವರೂಪನೆಂದು ತಿಳಿದುಕೊಂಡ ಕಾಲದಿಂದ ಕಡೆಯ ಘಳಿಗೆಯವರೆಗೆ ಅದನ್ನು ಮರೆತವರಲ್ಲ. ಆದರೂ ಸಹ. ಅವರು ಭಗವಂತನಲ್ಲಿ ಬಿನ್ನಹ ಮಾಡಿಕೊಳ್ಳುತ್ತಾರೆ. ಯಮದೂತರು ಬಂದು ತಮ್ಮನ್ನು ಹಿಡಿದು ಬಾಧಿಸಿ ಬಲಾತ್ಕರಿಸಿ ಎಳೆದುಕೊಂಡು ಹೋಗುವ ಸಮಯಬಂದಾಗ ತಮಗೆ ಭಗವಂತನನ್ನು ಕೂಗಿಕರೆಯುವ ಸಾಮರ್ಥ್ಯವಿಲ್ಲದೆ ಹೋದಾಗ, ಸ್ಮರಿಸಿಕೊಳ್ಳುವ ನಿಶ್ಚಲಮನಸ್ಸು ಇಲ್ಲದಿದ್ದಾಗ, ಭಗವಂತನೇ ಕೃಪೆಮಾಡಿ ತಮ್ಮನ್ನು ಕೈಬಿಡದೆ ರಕ್ಷಿಸಬೇಕೆಂದು ಅತ್ಯಂತ ವಿನೀತರಾಗಿ ಬೇಡಿಕೊಳ್ಳುತ್ತಾರೆ.

೧೦.ಮಾಯವನೈ ಮದುಸೂದನನೈ ಮಾದವನೈ ಮಱೈಯೋರ್ ಕ್ಕಳೇತ್ತುಮ್

ಆಯರ್ ಹಳೇಟ್ರಿನೈಯಚ್ಚುತನೈ ಅರಙ್ಗತ್ತರವಣೈಪ್ಪಳ್ಳಿಯಾನೈ

ವೇಯರ್ ಪುಹೞ್ ವಿಲ್ಲಿಪುತ್ತೂರ್ ಮನ್ ವಿಟ್ಟುಚಿತ್ತನ್ ಶೊನ್ನ ಮಾಲೈಪತ್ತುಮ್

ತೂಯಮನತ್ತನರಾಹಿ ವಲ್ಲಾರ್ ತೂಮಣಿವಣ್ಣನುಕ್ಕಾಳರ್ ತಾಮೇ

ಮಾಯವನೈ=ಆಶ್ಚರ್ಯಕಾರಕ ಶಕ್ತಿಯುಳ್ಳವನನ್ನು, ಮಧುಸೂದನನೈ=ಮಧುಸೂದನನನ್ನು, ಮಾದವನೈ=ಮಾಧವನನ್ನು, ಮಱೈಯೋರ್ ಹಳ್=ವೇದಾಧ್ಯಯನ ಸಂಪನ್ನರು, ಏತ್ತುಮ್=ಸ್ತೋತ್ರಮಾಡುವ, ಆಯರ್ ಹಳ್=ಗೋವಳರ, ಏಟ್ರಿನೈ=ಅಮಿತ ಪರಾಕ್ರಮಿಯನ್ನು, ಅಚ್ಚುತನೈ=ಅಚ್ಯುತನನ್ನು, ಅರಙ್ಗತ್ತು=ಶ್ರೀರಂಗದಲ್ಲಿ, ಅರವು ಅಣೈ=ಶೇಷತಲ್ಪದಲ್ಲಿ, ಪಳ್ಳಿಯಾನೈ=ಪವಡಿಸಿರುವವನನ್ನು ಕುರಿತು, ವೇಯರ್= ವೇದ ವಿದ್ವಾಂಸರಿಂದ, ಪುಹೞ್=ಹೊಗಳಿಕೆಯುಳ್ಳ, ವಿಲ್ಲಿಪುತ್ತೂರ್ ಮನ್=ಶ್ರೀವಿಲ್ಲಿಪುತ್ತೂರಿನ ನಿರ್ವಾಹಕನಾದ, ವಿಟ್ಟುಚಿತ್ತನ್=ವಿಷ್ಣುಚಿತ್ತನು, ಶೊನ್ನ=ಹೇಳಿದ, ಮಾಲೈ=ಪಾಶುರಮಾಲೆ, ಪತ್ತುಮ್=ಹತ್ತನ್ನೂ, ತೂಯ= ನಿರ್ಮಲವಾದ, ಮನತ್ತಾರ್=ಮನಸ್ಸುಳ್ಳವರು, ಆಹಿ=ಆಗಿ, ವಲ್ಲಾರ್=ತಿಳಿದವರು, ತೂ=ಶುದ್ಧವಾದ, ಮಣಿವಣ್ಣನುಕ್ಕೂ= ನೀಲಮಣಿಯ ಬಣ್ಣದವನಿಗೆ, ಆಳರ್ ತಾಮೇ=ಸೇವಕರೇ ಆಗುತ್ತಾರೆ.

ಆಶ್ಚರ್ಯಕರಶಕ್ತಿಯ್ಳ್ಳವನನ್ನು, ಮಧುಸೂದನನ್ನು, ಮಾಧವನನ್ನು, ವೇದಾಧ್ಯಯನಸಂಪನ್ನರು ಸ್ತೋತ್ರ ಮಾಡುವ ಗೋವಳರಲ್ಲೆಲ್ಲಾ ಅಮಿತಪರಾಕ್ರಮಿಯನ್ನು, ಅಚ್ಯುತನನ್ನು, ಶ್ರೀರಂಗದಲ್ಲಿ ಶೇಷತಲ್ಪದಲ್ಲಿ ಪವಡಿಸಿರುವವನನ್ನು ಕುರಿತು ವೇದವಿದ್ವಾಂಸರಿಂದ ಹೊಗಳಿಸಿಕೊಳ್ಳುವ ಶ್ರೀವಿಲ್ಲಿಪುತ್ತೂರಿನ ನಿರ್ವಾಹಕನಾದ ವಿಷ್ಣುಚಿತ್ತನು ಹೇಳಿದ ಪಾಶುರಮಾಲೆ ಹತ್ತನ್ನೂ ಶುದ್ಧವಾದ ಮನಸ್ಸುಳ್ಳವರಾಗಿ ತಿಳಿದುಕೊಂಡವರು ದಿವ್ಯವಾದ ನೀಲಮಣಿಯ ಬಣ್ಣದವನಿಗೆ ಕಿಂಕರರೇ ಆಗುತ್ತಾರೆ.\(೧೦\)

ಆಶ್ಚರ್ಯಕರವಾದ ಶಕ್ತಿಸಾಮರ್ಥ್ಯಗಳನ್ನುಳ್ಳವನು ಭಗವಂತ. ಅವನ ಒಂದೊಂದು ಅವತಾರದಲ್ಲೂ ಅವನು ವಿಸ್ಮಯಕಾರಕವಾದ, ಅದ್ಭುತವಾದ, ಸಾಹಸಪೂರ್ಣವಾದ , ವಿಶಿಷ್ಟವಾದ ಯಾರೂ ಮಾಡದೆಇರುವಂಥ, ಯಾರಿಂದಲೂ ಸಾಧ್ಯವೇ ಇಲ್ಲದ ಯಾರೂಯೋಚಿಸಲಾಗದ ಊಹಿಸಲಾಗದ ಕೆಲಸಗಳನ್ನು ಮಾಡಿ ತೋರಿಸಿಕೊಟ್ಟಿದ್ದಾನೆ ಭಗವಂತ.

ಮಧು ಎಂಬ ರಾಕ್ಷಸನನ್ನು ಕೊಂದವನು ಮಧುಸೂದನನಾದ ಶ್ರೀಕೃಷ್ಣ. ಮಹಾಲಕ್ಷ್ಮಿಗೆ ಪತಿಯಾದವನು ಲಕ್ಷ್ಮೀಪತಿಯಾದ ಮಾಧವ.

ಗೋವಳರಲ್ಲೆಲ್ಲಾ ಅಮಿತ ಪರಾಕ್ರಮಿ ತಾನು ಎಂದು ಶ್ರೀಕೃಷ್ಣನು ತೋರಿಸಿಕೊಂಡದ್ದನ್ನು



೧೩೩



ಅವನ ಒಂದೊಂದು ಲೀಲೆಯಿಂದಲೂ ಕಂಡುಬರುತ್ತದೆ. ಪೂತನಿಯ ಸಂಹಾರ, ಶಕಟವಧೆ, ಯಮಳಾರ್ಜುನ ಭಂಜನ, ಗೋವರ್ಧನೋದ್ಧರಣ, ಮಲ್ಲನಿರಸನ, ಕಂಸವಧ ಇತ್ಯಾದಿಗಳು ಹೇಳಿ ಮುಗಿಸದಷ್ಟು ನಿದರ್ಶನಗಳಿವೆ. ಚ್ಯುತಿ ಎಂದರೆ ನಾಶ. ನಾಶವಿಲ್ಲದವನು ಅಚ್ಯುತ.

ವೇದವಿದ್ವಾಂಸರ ವಂಶದಲ್ಲಿ ಜನಿಸಿದರು ವಿಷ್ಣುಚಿತ್ತರು. ವೇದವಿದ್ವಾಂಸರಿಂದಲೇ ಹೊಗಳಿಸಿಕೊಳ್ಳುವಷ್ಟು ಮಹನೀಯರು. ಭಗವಂತನ ಕೃಪೆಗೆ ಪಾತ್ರರಾದ ಸದ್ಭಕ್ತರು. ಶ್ರೀವಿಲ್ಲಿಪುತ್ತೂರಿನಲ್ಲಿ ಭಗವಂತನ ಸೇವಾಕೈಂಕರ್ಯಗಳನ್ನು ದಿನದಿನವೂ ನದಸುತ್ತಾ ಆನಂದಿಸುತ್ತಿದ್ದವರು. ಭಕ್ತಶಿರೋಮಣಿಯಾದ ವಿಷ್ಣುಚಿತ್ತರು ಶ್ರೀರಂಗದಲ್ಲಿ ಶೇಷತಲ್ಪದಲ್ಲಿ ಪವಡಿಸಿರುವ ಶ್ರೀರಂಗನಾಥನೆಂಬ ನಾಮಧೇಯವುಳ್ಳ ಭಗವಂತನನ್ನುಕುರಿತು ಈ ಪಾಶುರಮಾಲೆಯನ್ನು ರಚಿಸಿದ್ದಾರೆ. ಈ ಪಾಶುರಮಾಲೆಯನ್ನು ಶುದ್ಧಮನಸ್ಸಿನಿಂದ ಚೆನ್ನಾಗಿ ಅಧ್ಯಯನ ಮಾಡಿ ತಿಳಿದುಕೊಂಡವರು ದೃಢವಾದ ಭಗವದ್ಭಕ್ತರಾಗುತ್ತಾರೆ. ಅಲ್ಲದೆ, ಭಗವಂತನ ನಿರಂತರ ಪಾದಸೇವಕರಾಗುತ್ತಾರೆ ಇದೇ ಈ ತಿರುಮೊಳಿಗೆ ಫಲಶ್ರುತಿ.

ಅಡಿಯ ನಡೆ: ತುಪ್ಪು, ಶಾಮಿಡಮ್, ಎಲ್ಲೈ, ಒತ್ತೈ, ಪೈ, ಕಣ್, ಶೆಂಜೋಲ್, ನಾನೇದು , ಕುನ್ಱು, ಮಾಯ \(ವಾಕ್ಕು\)



