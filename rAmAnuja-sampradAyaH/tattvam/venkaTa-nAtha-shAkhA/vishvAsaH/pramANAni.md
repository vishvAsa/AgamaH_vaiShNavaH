+++
title = "प्रमाणानि"
+++
+++(अत्र रामानुजमतम् प्रतिपाद्यते। )+++

## प्रत्यक्षानुमाने
"अप्राप्ते शास्त्र अर्थवद्" इति प्रसिद्धोक्तिः। 

## भगवद्-आज्ञा-ज्ञान-क्रमः
बद्ध-दशायाम् भगवद्-आज्ञा-ज्ञान-क्रमः -

> श्रुति-स्मृत्य्-**आचारैस्**, स्व-मति-गतिभिश् शुद्ध-मनसां,  
सु-**सङ्कल्पैर्** धर्म्यैः, कुल-चरण-देशादि-समयैः ।  
**नियोगैर्** योग्यानां, **नियमयितुर्** आदेर् **अभिमतं**  
निमित्त-स्वप्नाद्यैर् अपि निपुणम् **अन्विच्छति** बुधः ॥

इति वेङ्कटनाथो रहस्य-त्रय-सारे।  

अत्र सक्रमतोक्ता सारबोधिन्याम् - 

> ऎङ्गु अष्टकाश्राद्धरूप-कैङ्कर्यत्तिल्  
श्रुति-प्रमाणम् इल्लैयो  
अङ्गु श्रुत्य्-अविरुद्धम् आऩ स्मृतियिऩाले  
इन्द अष्टकाश्राद्धादिकैङ्कर्यम् आदेरभिमतमॆऩ्ऱु अन्विच्छति ।  
ऎङ्गु होळाकत्तिल् अदावदु वसन्तोत्सवत्तिल् श्रुति-स्मृत्य्-उभयमुम् इल्लैयो  
अङ्गु उभयाविरुद्धमाऩ आचारत्तिऩाल् आदेरभिमतमन्विच्छति ।  
ऎङ्गु ‘‘व्रीहिभिर्वा यवैर्वा जुहुयात्’’ ऎऩ्ऱु विकल्पितमो  
अङ्गु ‘‘आत्मनस्तुष्टिरेव च’’ ऎऩ्गिऱबडि तऩ् तुष्टिक्कु विषयमाऩ अन्यतरत्तिल्,  
स्वमतिगतिभिः - तऩ् बुद्धिप्रवृत्तिकळाले, आदेरभिमतमन्विच्छति ।

### शास्त्रानुसरणम्
बुद्धि-पूर्वकं क्रियमाणेषु शास्त्र-नियमनम् भवति।  
तत्रापि क्वचित् शास्त्र-कण्ठोक्ति-मात्र-ग्रहणेन लोकाचारातिक्रमे साहसः कृतो दृश्यते। 
यथा - 

- रामानुजस्याचार्येण शूद्र-शिष्यस्यान्तिमसंस्कारसाधनम्।
- अन्त्यजस्य महाभक्तस्य स्कन्धय् आरोपणेन +अर्चा-विग्रह-दर्शनम् ब्राह्मण-भक्तेन।  
- गरुड-स्तम्भं यावद् अस्पृश्यानाम् अपि मन्दिर-प्रवेश-कारणम्। 

### विशेष-विषये
विशेष-विषये शास्त्रं न वर्तेत,  
यथा

- काञ्चीपूर्णाख्यस्य वैश्य-सिद्धस्य भगवद्-अर्चा-भाषिणो गुरुत्वार्थं रामानुजेन प्रार्थनम् (यत् तेन शास्त्रानुसारिणा वैश्येन तिरस्कृतम्)। 
- गोदादेव्या भगवते स्व-निर्माल्य-समर्पणम्।

### आवेशय् आपदि …
> अत्यन्त-भक्ति-युक्तानां  
> नैव शास्त्रं न च क्रमः॥

इति श्लोको ऽसकृद् उद्धृतः।  
तेन भक्ति-विवशानाम् अ-बुद्धि-पूर्वकं शास्त्र-क्रमाद्य्-उल्लङ्घनं न दोषाय कल्पते।  
प्रपन्नेष्व् अबुद्धि-पूर्वकाघा न लिप्यन्तय् इति च निश्चितम्। 

> अ-शक्तातुर-भीतानां … 

इत्यादिभिर् आपद्-धर्मा अप्य् अङ्गीकृताः। 

## श्रुतिः
श्रुतिः प्रमाणम्।  
श्रुति-वाक्ययोर् विरोधे सति  
स्युक्त्य्-अपेक्षया श्रुति-दर्शित एव मार्गो ऽन्विष्य ग्राह्य इति -  
यथा भेदाभेदश्रुत्योर् घटकश्रुतयः। 

## आगमः
आगमाः पाञ्चरात्रिकास् तद्-अविरोधिन एवेति (विरोध-प्रतिभाने त्व् आगमवाक्यं त्याज्यम् इत्य् आगमप्रामाण्ये)।  
किञ्च प्रमाणम् उभयपक्षाङ्गीकृतं स्याद् इति  
तानि वाक्यानि नोदाह्रियन्ते सदस्य-ग्रन्थेषु।

## स्मृतिः
**पुराणापेक्षया स्मृतिः प्रबलेति** प्रपन्न-धर्म-सार-समुच्चयः -

> अत एव द्वादश्यां श्राद्ध-परं पुराण-वचनम् अनादरणीयम्, स्मृतेः प्रबलत्वात्।

## इतिहासौ
"इतिहासपुराणञ् च" TB.3.12.8.2a., "इतिहास-पुराणाभ्यां वेदान् समुपबृंहयेद्" (महाभारतम्) इत्यत्र +इतास-पूर्वनिपातेन व्याकरणोक्तरीत्या +इतिहास-प्रमाणतरत्वम् उच्यते श्रीवैष्णवादिभिः।   
तत्रापि रामायणं प्रधानम् मन्यन्ते।  
तेन रामायणाख्यानान्तराणि पुराणपदम् आप्तानि वाल्मिकिकृतेर् अपेक्षया ऽल्पतराणि।

## पुराणानि
पुराणेषु पुनस् तारतम्यं स्वतः पुराणैर् एवोच्यते ।  
तत्र हि तामस-राजस-सात्त्विक-भेदेन ग्राह्याग्राह्यतक्ता।  
पुनस् तत्रापि सात्त्विकेषु तारतम्यं कथ्यते।  
तत्त्व-निर्णये विष्णुपुराणं पुराणरत्नम् इति वदन्ति श्रीवैष्णवाः -  
कस्यचन देवताविशेषस्य स्तुत्यर्थम् अन्तरा साधारण-पक्षपातरहित-प्रश्नैर् उपक्रमात्।  
(अयं न्यायः शठकोपेनापि स्वगाथायां "लिङ्गं वैत्त पुराणम्" इति प्रयोगेणेङ्कितम् इति +ईडु-प्रभृतिषु व्याख्यातम्।)  
भगवद्-अनुभवे कामं भागवतम् परमम् मन्यताम्।  

## द्राविड-दिव्य-प्रबन्धाः
आऴ्वार्-भक्ताः दिव्यसूरयो ऽवतीर्णनित्यमुक्ता इति वेङ्कटनाथार्यशाखा।  
मानुषा एवेति लोकाचार्यशाखा। 

द्राविड-दिव्य-प्रबन्धा अपि वेदतुल्या एवेति विचारेण ज्ञायते।  
किञ्च प्रमाणम् उभयपक्षाङ्गीकृतं स्याद् इति  
तानि वाक्यानि नोदाह्रियन्ते सदस्य-ग्रन्थेषु। 

