+++
title = "कर्म-भक्ति-ज्ञान-प्रपत्तयः"
+++
+++(अत्र रामानुजमतम् प्रतिपाद्यते। )+++

## प्राप्यम्
### मोक्षः
सर्व-कर्म-संक्षयात् प्राकृत-शरी-त्यागात् परं वैकुण्ठ-प्राप्तिः,  
तत्र सविभूतिक-भगवद्-अनुभवः,  
यथापेक्ष-शुद्ध-सत्त्वमय-शरीर-लाभेन भगवत्-कैङ्कर्यम्। 

### कैवल्यम्
> कैवल्य-भोगत्तिऱ्‌कु करण-कलेवर-प्रेरणायास-रूप--दुःख-मूलत्वम् इल्लै;  
दुःख-मिश्रत्वम् उम् इल्लै.  
पञ्चाग्नि-विद्या-निष्ठन्-उडैय कैवल्यानुभवत्तिऱ्‌कु दुःखोदर्कत्वम् उम् इल्लै.  
> इति सारबोधिनी। 

कैवल्यम् अनित्यम् इति वेङ्कटनाथार्यः -  
आत्म-स्वरूप-ज्ञाने सति, संसारित्वे ऽनिवृत्ते च, कदाचिन् मुमुक्षा सम्भवेत्, ततः कैवल्यवान् उपायम् अनुष्ठाय मुक्तिम् आप्नुयाद् इति।

## उपायः
उपायो द्विविधः - सिद्धोपायः, साध्योपाय इति ।  
तृष्णापकरण-रूपे फले यथा सिद्धोपायो जलम् एव,  
साध्योपायस् तु तत्-प्राप्तिः, तत्-पानं च।  

### साध्योपायः
भक्तियोगः, प्रपत्तिर् वा मोक्षोपाय इत्य् उत्तरकलार्याः।  
प्रपत्तिर् एवेति दक्षिणकलार्याः।


## कर्म
**कर्म** फलदानेन **प्रारब्धं** वा स्यात्, **सञ्चितं** (अप्रारब्धं) वा स्यात्।  
कर्म-क्षये हि मुक्तिः। 

## भक्ति-योग-प्रवेशः
अयं क्रमः श्रीवैष्णवैः कल्पितः -

- सताम् प्रभावः, नामसङ्कीर्तनादि, वैष्णव-संस्काराः
- (प्रेम-)भक्तिः = शास्त्र-जन्य--भगवद्-विषयक--विशद-ज्ञानाभिनिवेश-हेतुः प्रीति-विशेषः। 
  - **प्रेम-भक्तिर्** इति पुत्रादि-विषयिका चेद् बन्धं जनयेत्, भगवद्-विषयिका चेत् परम्परया मुक्तिं यच्छति।
  - शास्त्र-जन्य-तत्त्व-ज्ञानम् अस्य फलम्। 
- शास्त्र-ज्ञानम्
- भगवत्-साक्षात्-कारेच्छा
- कर्म-योगः, ततो ज्ञानयोगो वा 
- चित्त-समाधान-रूप-योगः 
- आत्म-साक्षात्कारः 
  - भक्तियोगे वर्तमानस्य भगवत्-संयोग-जनकम् एव सुखं, वियोग-जन्यम् एव दुःखम्, न तु पुत्रादि-शरीर-सम्बद्धम्। ततो भक्ति-योग-प्रवेशाय +**जीवात्मावलोकनम्** अनिवार्यम्।  
- भक्ति-योग-प्रवेशः

### नामकीर्तनादि
भागवते ६.२ इत्यत्र वीरराघवाभिप्रायः -

नामोच्चारणम् → भगवद्-विषयक-मत्य्-उत्पत्ति-बाधक-निरासः → भगवद्-विषयक-मत्य्-उत्पत्तिः → भगवत्प्राप्तिप्रतिबन्धक-निरासः = सर्व-पाप-निरासः → (… भक्ति-योगः) → अन्तिम-स्मृतिः → मुक्तिः।

### प्रेम-भक्तिः
**भक्तिर्** नाम प्रीतियुक्तः स्मृति-विशेषः।

> भक्तिर् अपि  
निरतिशय-प्रियानन्य-प्रयोजन-  
सकलेतर-वैतृष्ण्यावह-ज्ञान-विशेष एवेति । 

इति रामानुजो वेदार्थसङ्ग्रहे। 

### कर्म-योग--ज्ञान-योगौ
जीवात्म-साक्षात्कारश् च ज्ञान-योगेन सिद्ध्यति, कर्मयोगेन वा साक्षात्।  
अथवा कर्मयोगो ज्ञानयोगे प्रवेशाय सहकरोति,  
ज्ञान-योगाच् च भक्ति-योगः प्रवेश्यः।

एवं ज्ञान-कर्म-योगौ भक्ति-योगाङ्गभूतौ।  
तेन द्विजेतरैः कृतौ चेद् अपि  
भक्ति-योगाय न कल्पेतय् इति रामानुजीयाः।

**कर्म-योगो** नाम  
वर्णाश्रम-धर्माद्य्-अतिरिच्य  
निश्चित-योग-काले कस्यचन भगवत्-प्रीति-कर-कर्मणोऽनुष्ठानम्।  
तत्र नित्यम् एक-रूपम् एव कर्म भवेत्।

फलाभिसन्धि-सहितं कर्म प्रवृत्ति-धर्मः संसार-बन्ध-करः।  
फलाभिसन्धि-रहितम् एव निवृत्ति-धर्मः मुक्ति-दः।  
कर्म-योगिना द्वितीय-प्रकार एवाश्रयणीयः - काम्यकर्मस्व् अपि (यत्राकरणे प्रत्यवायाभावः)।


**ज्ञान-योगो** नाम
वर्णाश्रम-धर्माद्य्-अतिरिच्य  
निश्चत-योग-काले ध्यानम् अष्टाङ्गयोग-सहित-प्रायम्।


### जीवात्म-साक्षात्कारः
जीवात्म-साक्षात्कारो भक्ति-योग-प्रवेशायानिवार्यः।

तन् नाम -

> "शेषभूतो ऽहम्, भगवतान् शेषी।"

इति शास्त्र-जन्य-प्राय-ज्ञानम् अन्तरा

> जीवात्मनोर् न पुत्र-पित्रादि-सम्बन्धः। सुखदुःखादिषु समः स्याम्।

इत्य्-आदेर् न केवलं शास्त्रीयं ज्ञानम्,  
अपि त्व् अनुभवे सिद्धता।  
एवं शरीर-हेतुक-हर्ष-शोकाद्य्-अभावो हि जीवात्म-साक्षात्कारः।

## भक्ति-योगः
### स्वरूपम्
वेदोक्त-ब्रह्म-विद्योपासनं भक्ति-योग-संज्ञम्,  
न तु प्रेम-भक्ति-मात्रम्। 

वर्णाश्रमधर्मे तिष्ठता  
विशिष्ठे योग-काले (इज्यायाः परं वर्तमाने) कार्यम् ।  

तत्र यम-नियमासन-प्राणायामाद्य्-अङ्गानि भवन्ति।

### अधिकारः
भक्ति-योगस्याधिकारी  
वेदोपदेश-गोचरस् त्रैवर्णिको  
यः भक्ति-योगे ज्ञानवान्, तत्र समर्थः, अपि च प्रारब्धम् अनुबुभूषति।  
शूद्रास् तु परम्परया जन्मान्तरे भक्ति-योगम् प्रविशेयुः।

भक्ति-योग-कृद् **उपासक** इत्य् उच्यते। 

### कर्म-क्षय-क्रमः
**भक्ति-योगः** सञ्चितं कर्म नाशयति, न प्रारब्धम्।  

प्रारब्ध-कर्मणस् समाप्तिर् जन्मान्तर एव स्यात्।   


### क्रमः
- पर-भक्तिः = उत्तरोत्तर-साक्षात्-काराभिनिवेशः = भक्ति-योगः
  - यम-नियमाद्य्-अङ्गवती तैल-धारावद् अ-विच्छिन्न-स्मृति-सन्तति-रूपा दर्शनाकारतां गता।
- पर-ज्ञानम् = भगवत्-स्वरूप-गुणादि-साक्षात्कारः
- परम-भक्तिः = उत्तरोत्तरानुभवाभिनिवेशः
- अन्तिम-प्रत्ययः
- मुक्तिः

> ‘‘परभक्तिरदृष्टार्थ-  
> प्रत्यक्षाभिनिवेशनम् ।  
> पर-ज्ञानन्तु तस्यैव  
> साक्षात्कारः परिस्फुटः ॥  
> पुनर्-विश्लेष-भीरुत्वं  
> परमा भक्तिर् इष्यते’’

> **पर-ज्ञान--परम-भक्ती** देह-सम्बन्ध-वेलायाम्  
उपासकस्य+++(=भक्तिमार्गिणः)+++ उपाय-कोटि-निविष्टे ।  
प्रपन्नस्य तु +उभय-कोटि-घटिते।

इति सुदर्शन-भट्टः।


## प्रपत्तिः
साधारणं लक्षणम् - 

> "अनन्य-साध्ये स्वाभीष्टे  
महा-विश्वास-पूर्वकम् ।  
तद्-एकोपायता-याच्ञा  
**प्रपत्तिः शरणागतिः**" ॥  
(भरत-मुनिः)

### मोक्ष-रूप-फल-सम्बन्धः
"अनन्यसाध्य-स्वाभीष्ट-साधन-समर्थ-वशी-करणं शरणागतिर्" इति वेङ्कटनाथार्यः।

प्रपत्तेर् नामान्तरम् -

- साध्या +++(मुक्तावस्थास्था)+++ भक्तिः यया सा साध्यभक्तिः।
- फल-भक्तिः (यतस् ततो भक्तिः फलति)।

**प्रपत्तिः** सञ्चितं प्रारब्धं च कर्म नाशयितुं शक्नोति।

### अधिकारी
कृपणता हि प्रपत्तेर् अधिकारं साधयति।

भक्तियोगानधिकारी मोक्षार्थ-प्रपत्त्य्-उपायय् अधिकारी।  
अद्यापि यदि कश्चिद् भक्त्य्-अधिकारी,  
तस्य न प्रपत्ताव् अधिकारः।  
पूर्वयुगेषु भक्तिनिष्ठा ह्य् अनेकय् आसन्, कलियुगाप्रारम्भेऽपि। 

तत्राशक्ति-कारणानि मीमांसा-शास्त्र-न्याय-प्रप्तानि, वेङ्कटनाथार्योक्तानि -

- उपायान्तरेऽगतिः
  - प्रमित्य्-अभावः / शास्त्राज्ञानम्
  - अनुष्ठानय् अशक्तिः
  - शास्त्र-कृत-पर्युदासः
- फले विलम्बाक्षमता

सङ्क्षेपेनैतद् **आकिञ्चन्यम्** उच्यते।
तद्-अन्तरा **ऽनन्यगतिकता** ऽप्य् (=प्रयोजनान्तर-वैमुख्यम् + शरण्यान्तर-वैमुख्यम्) उच्यते ऽधिकारघटकत्वेन कैङ्कर्य-रूप-मोक्षार्थ-प्रपत्तौ। 

वस्तुतो द्विजा भक्तेर् अधिकारिणः, न प्रपत्तेः।  
किञ्च, अशक्तेः कारणात्, विलम्बाक्षमया वा प्रपन्ना भवेयुः। 

### अनुष्ठेयता
#### मनो-भावनोत कर्म?
प्रपत्तिर् नाम कर्मानुष्ठेयम् एवेति वेदान्त-देशिकः।  
दक्षिणकलार्याः केचिद् अङ्गीकुर्वन्तु, बहवो न।  
तत्र तिरस्कर्तृपक्ष एवम् -

> स्व-रूप-विरुद्धं तत्। कुत्र जीवस्य स्वातन्त्र्यम्?

तत्परिहारः -

> व्याजमात्रं वापेक्षते भगवान् सम-दृष्टिः।  
अल्पं कर्तृत्वं,  
भगवद्दत्तस्वातन्त्र्यं च वर्तत एव जीवे। 

#### स्वानुष्ठेयता
दक्षिणकलार्याः केचिद् वदन्ति -  

> रामानुजेनैवास्मत्पक्षतः प्रपत्तिः कृता -  
पुनः प्रपदनस्यापेक्षा न। 

अस्याधारेणातिशयोक्तिं वदन्ति रामानुज-कन्दाडैनामक-शिष्य-कृताम् - 

> यथा ऽद्रेर् अद्रिं प्लवता सिंहेन कृम्य् अपि गच्छति, तथा …

केचिद् दक्षिणकलार्याः  

> पञ्चभिस् संस्कारैर् वैष्णवीकरणम् एव् प्रपत्तिर्  
यतस् तेन परम्परया प्रपन्नेन रामानुजेन सह सम्बन्धो जायते, तेन च मुक्तिर् 

इति। 

नम्पिळ्ळैकृतय् ईडु-ग्रन्थस्य +उपोद्घाते स्पष्टम्  
"प्रपत्तिर् अनुष्ठेये"ति विचारो शठकोपाभिप्राय इति व्यक्तीकृतः,  
तच्च व्याख्यात्रा वानमामलै-यतिना ऽप्य् अङ्गीकृता।  
किन्तु तत्-कालीनं हि तद् इत्य् अर्वाचीनाः। 

स्वयम् अनुष्ठेयम् इति त्व् अभियुक्ताः। 


गत्यर्थाः बुद्ध्यर्थाः इति कृत्वा मानसं प्रपदनं मुख्यं मन्यन्ते खलु ।
अन्यथा "उन्नडिककीळं अमर्न्दु पुगुन्देने " इतिवत् कश्चन क्रियाविशेषस्य असम्भवात् । 

पुनः अस्माभिरपि त्वमेव उपायभूतो भव इति उक्तिमात्रपर्याप्तत्वात्  
किमर्थं क्रियाविशेषः भरन्यास इति ?  
पञ्चसंस्काराणि किमर्थम् ? 

वाचा क्रियते चेत् किं कार्यम् आचार्येण ?  
पुराणागमवचनावलम्बनेन वयमेव वक्तुं न शक्नुमः?

### कर्मण्य् अंशाः
- पुरुष-कार-याचनम् - "लक्ष्मि! मत्पक्षतः प्रार्थय विष्णौ।" इति यथा। 
- स्वरूप-त्यागः 
  - "स्वरूपतोऽहं तवैव दासः। "
  - अज्ञ-याचकेषु, मुमुक्षेतर-प्रसङ्गेषु च नैतद् भवेत् । 
  - मुमुक्षायां त्व् अयम् एव भर-त्यागे, फल-त्यागे चाधारः। 
- भर-त्यागः - "मत्-कार्य-साधन-भरस् त्वयि" इति। 
- फल-त्यागः 
  - साधारणतः फल-प्रातौ याचक-याचित-सम्बन्ध-विच्छेदो भवति। सन्तत-कैङ्कर्ये प्रार्थ्यमाने तु तद् अनिष्टम्। अतस् "त्वम् एव कैङ्कर्य-रूप-फलं स्वीकुर्व्" इति प्रार्थनम्। 
  - अमुमुक्षा-प्रपत्तिषु नैतद् भवेत्। 

### ५ अङ्गानि
आनुकूल्य-सङ्कल्पः, प्रातिकूल्य-वर्जनम्, कार्पण्यम्, गोप्तृत्व-वरणम्, तारयतीति महाविश्वासः।  

आनुकूल्य-सङ्कल्पः, प्रातिकूल्य-वर्जनम् इत्य् अत्रादिम-द्वये शैथिल्यम् भवितुम् अर्हति।  
तयोस् तु भगवत्य् ऐश्वर्य-ज्ञानम्, शेषित्व-ज्ञानं चान्तर्भवति,  
यद्य् अपि तत् संस्कार-मात्र-जनितम्, स्थूलं च स्यात्।  
तत्र शैथिल्येन  
दण्डने सत्य् अपि  
साफल्ये न भवति च्युतिः।

<details><summary>विस्तारः (द्रष्टुं नोद्यम्)</summary>

> ‘‘आनुकूल्यस्य सङ्कल्पः  
> प्रातिकूल्यस्य वर्जनम् ।  
> रक्षिष्यतीति विश्वासो  
> गोप्तृत्ववरणं तथा ॥  
> आत्मनिक्षेपकार्पण्ये  
> षड्विधा शरणागतिः’’ 

इति पाद्मे, अहिर्बुध्न्य-संहितायां च। 

</details>


गोप्तृत्व-वरणम्, तारयतीति महाविश्वासश् च अविकलौ स्याताम्।  
मुमुक्षुत्वं तस्मिन्न् अन्तर्-भवत्य् एव। 

कार्पण्ये शैथिल्यं न तावद् भवति - अधिकाराङ्ग-भूताकिञ्चन्यानुसन्धानेन जायते।  
भक्तियोग-साधन-भीरुतयैव प्रपत्तिः क्रियते।  
अनन्य-शरणत्वं कदाचिन् न स्याच् चेद् अपि न हानिः - तद्-वैमुख्येनालम्।  
"देवतान्तरम् अपि तत्-प्रपन्नं भगवत्-सहकारेण तूर्णम् एव मोचयेद्" इति चिन्तिते सति-  
तत् "ममाशक्ताव् अन्यो ऽपि मत्-पक्षतो ऽर्घ्यप्रदानं कुर्याद्" इतिवत्  
कस्यचित् स्वसम्बद्धस्य स्वाप्तस्य सहाय्य-याचने न बाधकम्।

### विलम्ब-क्षमता
#### आर्त-प्रपत्तिः
तत्रार्तः **आर्त-प्रपत्तिं** कृत्वा तद्दिन एव शरीरं त्यक्त्वा परमपदं यायात्।  
एवम् अवश्यम् भवतीति प्रत्यक्ष-प्रमाणानि दर्शयन्ति केचित्।  
आर्ता एवात्राधिकारिणः - प्रायेण संसार-तापेनातितप्ता विरक्ताः।  
तद् उक्तम् -

> आर्तानाम् आशु-फलदा  
> सकृद् एव कृता ह्य् असौ ।

किन्तु, यदि न तद्दिन एव मरति, तर्हि, स आर्त्त-प्रपत्तेर् नाधिकारीति ज्ञेयम् -  
न पुनर् आर्त-प्रपत्तिर् व्यर्थेति।  
तादृश-लोकापवाद-वारणार्थं हि  
बहु परीक्ष्यैवाचार्या आर्तप्रपत्त्य्-अधिकारं निश्चिन्वन्ति।

#### दृप्त-प्रपत्तिः
अनार्तः **दृप्त-प्रपत्तिं** कुर्यात्, येन "शरीरपातं यावद्" इति, "कानिचन जन्मानि यावद्" इति प्रारब्ध-कर्म, बुद्धिपूर्वकान्य् अकृतप्रायश्चित्तानि च पापानां फलानि भुञ्जीयात्।  

तद् उक्तम् - 

> दृप्तप्रपन्नस्य तु अभ्युपगत-प्रारब्धम् ।  
अ-कृत-प्रायश्चित्तं बुद्धि-पूर्वोत्तराघञ्च अनुभवैक-विनाश्यम् ।  
उपाय-महिमेना सञ्चित-अनभ्युपगत-प्रारब्धयोर् विनाशः,  
प्रामादिकोत्तराघस्याश्लेषः।

> प्रारब्धेतर-पूर्व-पापम् अखिलं, प्रामादिकञ् चोत्तरं,  
**न्यासेन क्षपयन्न्** अनभ्युपगत-प्रारब्ध-खण्डञ् च नः।  
धीपूर्वोत्तर-पाप्मनाम् अजननाज्, जातेऽपि तन्-निष्कृतेः,  
कौटिल्ये सति शिक्षया ऽपि अनघयन् क्रोडीकरोति प्रभुः॥
> (रहस्यत्रयसारः अधि-18)

एवं केचिद् विरक्ता अपि  
लोक-कल्याणाय दृप्तप्रपत्त्या शरीरत्यागं विलम्बयेयुः। 

### साफल्यम्
प्रपत्तिः सदा सफलम् भवतीति शास्त्रम्।  
प्रायेण साक्षाद् एव सफलम् भवति।  
कदाचित् तु परम्परया प्रपत्त्यन्तरं कालान्तरे जनयित्वा फलति।


#### मोक्षेतरार्थे
मोक्षेतरार्था प्रपत्तिर् भगवति विफला भवति यदि

- शास्त्र-विरुद्धम् इष्टम्
  - तत्र जीव-स्वातन्त्र्य-विरुद्धम्, प्रकृति-विरुद्धम् अपि परिगण्यतय् इति केचित्।
- अनन्य-साध्यता‌/ कार्पण्यं नास्ति
  - यथा - "वृक्षान् नारिकेलफलं स्वयम् आगत्याग्रे निपतत्व्" इति।
- भगवान् प्रार्थितं फलं याचकाहितायेति मन्यते


### प्रामाण्यम्
- श्रुतौ
  - "मुमुक्षुर् वै शरणम् अहम् प्रपद्ये" - श्वेताश्वतरोपनिषदि
  - "ओम् इत्यात्मानं युञ्जीत" इति प्रणव-करणको न्यासः महानारायणोपनिषदि
  - न्यास-विंशत्यादाव् इतराः
- ब्रह्मसूत्रेषु
  - "नाना +++(उपास्य-गुण→)+++शब्दादि-भेदाद्" इति सूत्रय् "आदि"-शब्देन प्रपत्तिर् अपि गृह्यते।
- गीतायाम्
  - "सर्वधर्मान् परित्यज्य मामेकं शरणं व्रज। …"
- रामायणे
  - "सकृद् एव प्रपन्नाय …"
- पाञ्चरात्रे
- वैखानसागमे
- द्राविडगाथासु

### प्रक्रिया-भेदः
अस्य विस्तारो [ऽत्र रहस्यत्रयसारे](/AgamaH_vaiShNavaH/rAmAnuja-sampradAyaH/tattvam/venkaTanAthaH/rahasya-traya-sAraH/rAjagopAla-translation/1_arthAnushAsana-vibhAgaH/08_adhikArivibhAgAdhikAraH/)। 



#### स्वनिष्ठा 
अत्राचार्यं विना स्वयं शरणं प्रपद्यते जनः।

अत्राधिकारिणस् ते येषां प्रपत्त्य्-अङ्गेषु विशद-ज्ञानम् अस्ति, ये च मन्त्रे ऽत्यन्तं निष्ठाः।  

- वैखानस-प्रक्रिया - आह्निकामृते [ऽत्र](/vedAH_yajuH/taittirIyam/sUtram/vaikhAnasaH/paddhatiH/vAsudevaH_AhnikAmRtam/01/12_prapattiH) ।


##### लक्ष्याणि
रामानुजेन रङ्गनाथ-रथोत्सवय् एवं कृतम्। रचितं शरणागति-गद्यम्।

गजेन्द्र-द्रौपदी-त्रिजटा-विभीषणादिभिर् आत्म-निक्षेपः कृतो वाचा (यथा ऽस्माभिर् इतरैः) -  
ततः जजाप, समभाषत, … इति क्रियापदानि वर्तन्ते, "शरणं गतः", "प्रपन्नः/ प्रपन्ना" इति शब्दाश् च।

२०१२ इति वर्षे पॆरुक्कारणै-चक्रवर्त्याचार्य इत्यनेनाप्य् एवं कृतम् महाविदुषा।


#### उक्ति-निष्ठा
आचार्यो जीवेन वादयति। 

अत्राधिकारिणस् ते येषां प्रपत्त्य्-अङ्गेषु स्थूल-ज्ञानम् (समुदाय-ज्ञानम्) अस्ति, अङ्गेषु तु सूक्ष्म-ज्ञानं नास्ति। 


सारास्वादिन्द्य्-उद्धृता सार-प्रकाशिका-

> ‘‘एतद् उक्तं भवति ।  
> सकल-शास्त्र-सारतमे रहस्य-त्रये  
> मुमुक्षुभिर् अवश्य-ज्ञातव्यार्थ-पञ्चकस्य स-प्रकारस्य प्रतिपादकत्व-प्रकार-विशेषाभिज्ञाऽऽचार्येण
>
> > ‘‘परः पद्माकान्तः, प्रणिपतनम् अस्मिन् हिततमं,  
> शुभस् तत्-सङ्कल्पश्, **चुलकयति** संसार-जलधिम् ।  
> झटित्य् एवं प्रज्ञाम् **उपजनयता** केनचिद् असाव्  
> अविद्या-वेतालीम् **अतिपतति** मन्त्रेण पुरुषः’’
>
> इत्य्-आदिवत् संग्रहेणोपदेश-पूर्वकं भगवत्-सन्निधौ
>
>> त्वद्-एक-निरुपाधिक-शेष-भूतोऽहं,  
> त्वद्-अनुकूलस् स्यां, प्रातिकूल्य-वर्जितश् च,  
> त्वद्-व्यतिरेकेण मम रक्षकान्तरं नास्ति,  
> त्वम् एव गोपायिता भव,  
> मद्-रक्षण-भरस् तवैव
>
> इत्य् अनुसन्दधानः  
> "द्वयम् अप्य् उच्चारये"त्य् उक्ते  
> महाविश्वास-पूर्वकं तथानुसन्दधानस्य द्वय-वचनं मुक्तिरूपोपाय’’


#### आचार्यनिष्ठा
अत्राचार्यः स्वयं जीवं प्रपन्नं निवेदयति।

अत्राधिकारिणः - येषाम् अत्यल्पं ज्ञानम्, यथा-  बाला रुग्णाश् च। 

