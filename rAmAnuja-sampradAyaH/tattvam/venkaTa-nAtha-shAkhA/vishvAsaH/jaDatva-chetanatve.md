+++
title = "जडत्व-चेतनत्वे"
+++

## स्वरूप-स्थिति-प्रवृत्तयः
तत्त्वानां लक्षणार्थम् प्रयुज्यन्ते स्वरूप-स्थिति-प्रवृत्तयः।  
**स्वरूपं**/ **सत्ता** स्वासाधारण-धर्म-निरूपणीयो **धर्मी** ।  
**स्थितिः** नित्यतादि।  
सजातीयावस्था-सन्तत्य्-अनुच्छेदवत्तया कानिचित् प्रवाहतो नित्यानि।  
**प्रवृत्तिस्** तु व्यापारः। 

## प्रकाश-भेदाः
अस्मिन् भागे दीप-प्रकाश-रूपकं ग्राह्यम्। 

**अजडत्वम्**/ **स्वयं-प्रकाशत्वं** च  
+++(इन्द्रिय-जन्यादि-)+++ज्ञानान्तरं विनैव भानम्।  
**जडत्वम्** परतः-प्रकाशत्वम् = +++(इन्द्रिय-जन्यादि-)+++ज्ञानान्तर-सापेक्ष-प्रकाशत्वम् ।  

**प्रत्यक्त्वं** स्वस्मै स्वयं-प्रकाशमानत्वम् +++(इत्य् अजडत्व-प्रभेदः)+++।

पराक्त्वम् / **परेषाम् एव भासमानत्वं** च  
स्व-प्रकाश-साध्य--+++(वाग्-आदि-)+++व्यवहार-रूप-प्रयोजन-शून्यत्वम् ।

वरदाचार्य-कृत-तत्त्व-विभागो [दृश्यः](/AgamaH_vaiShNavaH/rAmAnuja-sampradAyaH/tattvam/navya-mangala-varadAchAryaH/tattva-vibhAgaH/) । 

## ज्ञानम्
ज्ञानं द्रव्यम् अस्मिन् मते।  

**ज्ञानत्वं** कस्यचिद् वस्तुनः **प्रकाशत्वम्**।  
वस्तुनः **प्रकाशत्वं** +++(वाग्-आदि-)+++व्यवहार-हेतुः।  
अत्र **विषयो** नाम प्रकाश्यमानं वस्तु।   

ज्ञानम् अजडम्, पराक् च -  
उत्पन्ने सति, स्वाश्रयम् प्रति ज्ञानान्तरं विनैव भासते।  

## ज्ञानस्य आश्रयः
अ-जडेष्व् **आत्मनो लक्षणं**  
चेतनत्वं प्रत्यक्त्वं च ।  
विषयत्वं तु न भवति।  
तत्र **चेतनत्वं** ज्ञातृत्वम्।  
अजडस्य चेतनस्योदाहरणं जीवात्मानः, परमात्मा च।  
स्वयम्-प्रकाशकत्वेन, आत्मा **ऽजडः**।  

चेतनम् एव ज्ञानस्य फली भवति। 

### आत्म-भानम्
आत्मनि "अहम्" इति प्रतीतिं य उत्पादयति,  
स प्रत्यज्-ज्ञानांशो **धर्मि-भूत-ज्ञानम्** इत्य् अपिय् उच्यते -  
अथवा, आत्मैव स इति वक्तुम् अलम्।

एकत्वम्, प्रत्यक्त्वम्, आनुकूल्यम् इत्य् आत्मनो भानम्।  
जीवस् तु नेन्द्रिय-ग्राह्यः।

जीवश् च सुषुप्तीतरावस्थायां  
विषयान्तर-ग्रहणे हि भात्य् "अहं" शब्देन -  
यथा - "अहं खादामि। मया सुषुप्तम्"।  
एवं तादृशावस्थासु तावत् सन्तत आत्मानुभवो न भवति,  
यावत् सन्ततो विषयानुभवो भगवद्-अनुभवो वा - यतस् ताव् मनस्-सहित+इन्द्रियावलम्बिनौ।

कैवल्ये त्व् आत्मानुभवो निरन्तरः।  
ततश् च तत्र जीवानुभव-सुखम् महद् इति शास्त्रम्।

### धर्म-भूत-ज्ञानम्
तद्-इतरं **धर्म-भूत-ज्ञानं**  
परस्मै (स्वाश्रयं प्रत्य् एव) स्वयं प्रकाशते,  
प्रयत्नावस्थया शरीरादि प्रेरयत्य् अपि।  
ईश्वरोऽप्य् आत्मान्तर-धर्म-भूत-ज्ञान-प्रकाशं न लभते -  
तन्-मनो-गतम् अनुमानत एव ज्ञेयं तेनापि।  
प्रत्येकस्य +++(दीपवद् वर्तमानस्य)+++ जीवस्य भिन्नं (प्रकाशवद् वर्तमानं) धर्म-भूत-ज्ञानम्।  
+++(अबाधित-)+++विषय-प्रकाशे सत्य् एव  
स्वयम् अपि स्वाश्रयम् प्रति काशते।

#### भोगः, प्रयत्नः
धर्म-भूत-ज्ञानं बद्ध-दशायां भ्रमात्मकम् अपि स्यात्।  
इदं हि वस्तूनाम् आनुकूल्यम् प्रातिकूल्यं च ज्ञापयति।  
प्रयत्नावस्थायां क्रियाम् उत्पादयति ।

#### इन्द्रिय-बाधा
प्रायेण त्व् इन्द्रियाशक्ति-रूप--तिरस्-करिण्या दीप-प्रकाश इव बाध्यते -  
केषुचिद् एव विषयेषु भाति।  
एवं विषयभेदात्  
नित्यस्यापि तस्य परिवर्तनं सम्भवति -  
धर्म-भूत-ज्ञानत्वं तु नित्यं तिष्ठति।  

जडवस्तुषु निक्षिप्तजीवेषु धर्म-भूत-ज्ञानम् पूर्णतः सङ्कुचितम् भवति-  
पाषाणवन् नानुकूल्यस्य प्रातिकूल्यस्य वाऽनुभूतिः।

अबद्ध-दशायां तु धर्म-भूत-ज्ञानं नित्यं, विभु च - सर्वम् अपि विषयम् प्रकाशयति।  
मुक्त-दशायां न काचित् तस्य बाधा -  
अबाधित-दीप-प्रकाशवत् सर्वेषु विषयेषु काशते।  
मुक्तादीनां सर्वज्ञत्वं भवति -  
भविष्यज्ञानं तु न भवति।  
भगवान् स्वसङ्कल्पेन ननु यदृच्छया परिवर्तयितुं शक्नोति।

## जीव-बन्धः
**जीवो** बद्धो मुक्तो नित्यो वा।  
**बद्धस्य** +++(सूक्ष्म-)+++शरीरम् सेन्द्रियं भवतीति,  
इन्द्रिय-कृत-शक्ति-सङ्कोच-कारणेन  
तस्मै इन्द्रिय-संसर्ग-रहितानि जड-वस्तूनि, परस्मै-स्वयम्-प्रकाशकानि वैकुण्ठादीनि चाप्य्  
**अगोचराणि** भवन्ति।


सर्वस्मिन्न् अपि नाम-रूप-भाजि -  
घटादाव् अ-शरीर-प्रायेऽपि  
जीवो वर्तत  
इति वेद-वाक्येभ्यः - 

"हन्ताहम् इमास् तिस्रो देवता +++(→तेजो-जल-पृथिवीः)+++  
अनेन जीवेनात्मना ऽनुप्रविश्य  
नामरूपे व्याकरवाणी"ति । 

### जड-सम्बन्ध-प्राप्तिः
कर्मानुसारेण जीवस्याश्रयो  
घटादि वा, वृक्षादि वा, तिर्यग् वा, मनुष्यो वा स्यात्।  
तद्-अनुसारेण तस्य जीवस्य धर्म-भूत-ज्ञान-सङ्कोचो भवति।  

किञ्च, घटादौ वर्तमानो जीवो  
घटादिना न शरीरि-शरीर-भावेन वर्तते।  
ततो घट-च्छेदे न तत्रत्य-जीव-पीडा। 

स्वर्गाच् च्युता जीवा  
वृष्ट्या विरलतया व्रीह्यादि प्राप्य,  
विरलतया पुनर् योग्यं पुरुषं प्रविश्य  
तद्-रेतसा स्त्रियम् प्रविश्य  
विरलतया जन्म लभन्त  
इति वेदोक्त्या कल्पनम्। 

### शरीराणि
शरीर-लक्षणाद्य् अन्यत्रोक्तम् ("जीवानां शेषत्वादि" इति पत्रे)। 

एकस्य जीवस्य नैकानि शरीराणि भवितुम् अर्हन्ति -  
यथा कथासु सौभरेर् ऋषेः,  
शेषस्य पर्यङ्काच्छादनादिभूतस्य।  

यथोक्तम् ऊर्ध्वम् - शरीरं शिलाद्य् अपि स्यात्। 

सूक्ष्म-शरीरम् इति वर्तते??  
(यतः प्रेत-ग्रहणम्, शरीरान्तरम् प्रति कर्मणा सह निर्याणम्। )  

अशरीरम् अपि जीवस् स्यात्। 

### कैवल्यम्
> कैवल्य-भोगत्तिऱ्‌कु करण-कलेवर-प्रेरणायास-रूप--दुःख-मूलत्वम् इल्लै;  
दुःख-मिश्रत्वम् उम् इल्लै.  
पञ्चाग्नि-विद्या-निष्ठन्-उडैय कैवल्यानुभवत्तिऱ्‌कु दुःखोदर्कत्वम् उम् इल्लै.  
> इति सारबोधिनी।

कैवल्यम् अनित्यम् इति वेङ्कटनाथार्यः -  
आत्म-स्वरूप-ज्ञाने सति, संसारित्वे ऽनिवृत्ते च, कदाचिन् मुमुक्षा सम्भवेत्, ततः कैवल्यवान् उपायम् अनुष्ठाय मुक्तिम् आप्नुयाद् इति।

कैवल्य-भाजां जरा-मरणाद्य्-अभाव उक्तः सापेक्षः -  
महाप्रलये तच्छरीर-नाशो भवत्य् एव।

## भोगाः 
अ-बद्धावस्थायां जीवस्येश्वरस्य च  
सकलं सविभूतिकं / सशरीरम् ब्रह्म भोग्यम् भवति।  
सर्वम् अपि तदा ऽऽनुकूल्येनैव प्रतिभाति। 

### बद्धावस्थायाम्
बद्ध-जीवानाम् भोगा इन्द्रिय-द्वारा भवति।  
इन्द्रिय-शक्तयस् तु परिमिताः,  
तेन तादृश-भोगोऽपि परिमितः।  

मन-इन्द्रियस्य त्व् इतरापेक्षया ऽल्पतरा परिमितता।  
स्मृति-रूपा भक्तिस् तद्-आधारेण वर्तत इति  
भगवद्-भोग्यत्वातिशयो बद्धावस्थायाम् अपि। 

पुनर् बद्धावस्थायां भोगास् स-व्यवधानाः। 

ऐश्वर्यम् अप्य् अन्तत इन्द्रिय-द्वारैव सुखं जनयति।

## मोक्षः
मोक्षस्येदं रूपम् -  
सर्व-कर्म-संक्षयात् प्राकृत-शरी-त्यागात् परं वैकुण्ठ-प्राप्तिः,  
तत्र सविभूतिक-भगवद्-अनुभवः,  
यथापेक्ष-शुद्ध-सत्त्वमय-शरीर-लाभेन भगवत्-कैङ्कर्यम्।

### शरीरम्
यथापेक्ष-शुद्ध-सत्त्वमय-शरीर-लाभो भवति।  
केचिन् मुक्ताः स-शरीराः, केचिद् अशरीराः, केचिद् बहुशरीरा - "स एकधा भवति त्रिधा भवति पञ्चधा भवति सप्तधा" इत्यादिश्रुतेः । ब्रह्मसूत्रे ऽपि निश्चितम् -

> अभावं बादरिराह ह्येवम्  । ४,४.१० ।  
भावं जैमिनिर्विकल्पामननात् । ४,४.११ ।  
द्वादशाहवदुभयविधं बादरायणोऽतः  । ४,४.१२ ।

### मुक्तौ विकासः, शुद्ध-सत्त्वम्
मुक्तौ जड-विषयक-धर्म-भूत-ज्ञानस्य लीला-विभूति-व्यापी विकासो यो भवति,  
तद् अतिरिच्यापि कश्चन विकासो भवति शुद्ध-सत्त्व-ज्ञानात्मना ।  
अनेन ज्ञानेन सूच्यमानानि वस्तूनि वैकुण्ठ-स्थ-मण्डपादीनि  
शुद्ध-सत्त्व-निर्मितानीत्य् उच्यन्ते।  

तादृशं वस्त्व् **अचेतनम् अजडम्** (धर्म-भूत-ज्ञानवत्) -  
यस्य "परस्मै-स्वयम्-प्रकाशकत्वम्" भवति।  

धर्मि-ज्ञानवत् शुद्ध-सत्वस्य स्व-विषयकत्वम् (स्व-प्रकाशकत्वम्) अस्ति। 

शुद्ध-सत्त्वं ज्ञानात्मकम् अजडम्।  
तस्य ज्ञानस्य कश्चनाश्रयस् स्यात् चेतनात्मकः खलु?  
स आश्रय ईश्वर-नित्य-मुक्ताः स्युः खलु??
एवं तर्हि शुद्ध-सत्त्वं सर्वेषाम् एषां धर्मभूतज्ञानस्याङ्गं सम्पन्नम्, यन् न प्रत्येकस्मै भिन्नम्।

अ-बद्धात्मनो धर्म-भूत-ज्ञानम् = लीलाविभूतिविषयकं धर्मभूतज्ञानम् + शुद्ध-सत्त्वम् + व्यक्ति-गतानुमानादि ।


<details><summary>अ-जडत्व-वैयर्थ्य-पक्षः</summary>

वेङ्कटनाथार्यस् तु -

> **नित्या भूतिर्, मतिश्**+++(→धर्म-भूत-ज्ञानम्)+++ चेत्य् अपरम् +++(→पराक्)+++ 

इति तत्त्वमुक्तकलापे शुद्ध-सत्त्व--धर्म-भूत-ज्ञनयोर् भेदं वक्ति। 

न्यायसिद्धाञ्जने च - 

> बन्ध-रहितानां मति-वैभवे सत्य् अपि  
सा तन्-निरपेक्षा; आत्म-स्वरूपवत् ।  
ज्ञान-विषयत्वेऽपि स्वयं-प्रकाशत्वम् अप्य् अन्यत्राप्य् अभ्युपगतम् ।

रहस्यत्रयसारे च-

> एतदीये धर्म-भूत-ज्ञाने दिव्यात्म--स्व-रूप--प्रभृतिकं सर्वं विषयी-कुर्वाणे सत्य् अपि  
इदं दिव्यात्म-स्व-रूपं यथा स्वयं-प्रकाशं भवति,  
तथेदम् अपि स्वयं-प्रकाशं भवितुम् अर्हति ।  
> (रहस्यत्रयसारः नीलमेघार्यानुवादः)

अस्मिन् पक्षे स्वयम्-प्रकाशत्वं निष्प्रयोजकम् एव -  
स्वयम्-प्रकाशत्वम् अन्तरापि नित्यमुक्तादिभिर् अधिकारिभिस् तत्-तज्-वस्तु-ज्ञान-लाभतः।  
यदि प्रकाशत्वम् अव्यवहित-वाग्-आदि-प्रवृत्ति-हेतुत्वम्,  
तर्हि, शुद्ध-सत्त्व-गतोऽयम् प्रकाशः कस्य नाम प्रवृत्तेर् हेतुर् इति वक्तुं शक्यम्  
(तद्-अन्तरैव धर्म-भूत-ज्ञानेन प्रवृत्तेस् सिद्धत्वात् )?

"घटः" इति ज्ञानं स्पर्शतो दृष्टिचश् चापि धर्म-भूत-ज्ञान-विशेषाभ्यां सत्य् अपि,  
तयोर् ज्ञानयोः प्रकार-भेदो वर्तते।

शुद्ध-सत्त्वे स्वतः, धर्म-भूत-ज्ञान-द्वारा चाव्यवहितरीत्या गृह्यमाणे सति तु,  
तादृशं तयोर् ज्ञानयोः प्रकार-भेदं कथयितुं न शक्यम् -  
केवलं संज्ञा-भेद एव भवति।   
ततो ऽन्यत्रावर्तमानो ऽव्यवहित-ज्ञान-प्रकार-भेदाभावः,  
अत्र शुद्ध-सत्त्वय् एव कुतः कल्पनीय इति युक्ति-विरोधो जायते।  

यथा-कथञ्चिद् धर्मभूतज्ञानसाधारणाच् छुद्धसत्त्व-वैशिष्ट्यस्य कल्पनम् अनिवार्यम् -  
किञ्च, तद् प्रकाश-वैयर्थ्य-कल्पनाल् लघुरतरं सरसं च।
</details>


<details><summary>ज्ञान-तुल्यत्व-वादः</summary>

केचित् तु शुद्ध-सत्त्वस्य साक्षाज् ज्ञानत्वम् अनङ्गीकुर्वाणः कथयन्ति - 

सयम्-प्रकाशत्वात्,  
मुक्ति-कृत-ज्ञान-विकास-मात्र-ज्ञेयत्वाद्  
अस्य ज्ञान-शब्द-व्यपदेशो ऽपि भवति।

ननु कस्यचन ज्ञानस्य प्राप्त्यै  
मुक्तादीनाम् इन्द्रिय-सन्निकर्षापेक्षा नास्ति -  
शुद्ध-सत्त्व-विषयकस्यापि।   
जड-वस्तूनां तु क्वचित् स्वयम्-प्रकाशाभावः‌/ इन्द्रिय-सन्निकर्षापेक्षा।  
तम् भेदम् प्रकटयितुम् अजडत्वम् उच्यते शुद्ध-सत्त्वस्य।  
</details>

## लीला-विभूतौ सृष्टि-लय-चक्रम्
### सूक्ष्मावस्था
सर्वं चिद्-अचिद्-वस्तु-जातं  
सृष्टेः प्राक्  
नाम-रूप-व्यपदेशायोग्यां सूक्ष्मावस्थाम् आप्नोति।  
तत्र साक्षाद् ब्रह्म तयोर् आधारो भवति।  
न भवन्त्य् आत्मनां शरीराणि -  
अतो जडवस्तुनो ऽपि साक्षाद् आधारो ब्रह्मैव भवति।  
तत्र सूक्ष्म-चिद्-अचिद्-विशिष्टम् ब्रह्मैव भवति। 

### स्थूलावस्था
सृष्टौ नाम-रूप-व्यपदेश-योग्यां स्थूलावस्थाम् आप्नोति  
सर्वं चिद्-अचिद्-वस्तु-जातम्।  
तत्र पूर्वोक्तरीत्या जडवस्तुन्य् अपि जीवेनानुप्रविशति ब्रह्म सत्ताप्रदम्।  
अत्र स्थूल-चिद्-अचिद्-विशिष्टम् ब्रह्मैव भवति। 


एवं सृष्टौ सूक्ष्म-चिद्-अचिद्-विशिष्टम् ब्रह्मैव  
उपादान-कारणम्।  
निमित्त-कारणम् अपि तद् एवेति श्रुत्यन्तरम्। 

