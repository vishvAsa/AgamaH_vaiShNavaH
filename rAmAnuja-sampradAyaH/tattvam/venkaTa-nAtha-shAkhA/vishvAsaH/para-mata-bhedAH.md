+++
title = "पर-मत-भेदाः"
+++

## दक्षिण-कलार्याः
एभ्यो भेदो भिन्न-पृष्ठय् उक्तः। 

## मध्व-मतात्
- जीवात्म-भेदे, विष्णु-पारम्ये चाङ्गीकार उभयत्र।
- लक्ष्मीविशिष्टं नारायणं न प्राप्यं मन्यन्ते। 
- शरीर-शरीरि-भावो नाङ्गीकृतः। तेन भगवान् नोपादान-कारणम्।
- नित्य-संसारिणस् सन्तीति माध्वाः (न केवलं सम्भवन्तीति)। नेति वेङ्कटनाथार्यः।   
- उपायः
  - प्रपत्तिस् साक्षान् मुक्तिं यच्छतीति न माध्वा अङ्गीकुर्वन्ति। भक्तिम् एवावलम्बन्ते।

### आनन्द-तारतम्यम्
(प्रयासादि-भेदेन) मुक्ताव् आनन्द-तारतम्यं ब्रुवते।  
स्वरूपानन्देऽपि - 

> अ-मुक्तस्य स्व-रूपानन्दः बहुतरं न व्यज्यते।  
मुक्तौ स एव आविर्भवति।  
संसारे दुःखम् अप्य् अस्ति,  
मुक्तौ दुःख-स्पर्शोऽपि नास्ति॥  
अ-मुक्तस्य सुखस्य विच्छित्तिर् भवति, मुक्तस्य न।

तथापि मुमुक्षा सार्थकेति -

> मोक्षस्य पुरुषार्थत्वं च  
स्वस्य मुक्तामुक्त-आनन्दयोः भेदे भवति,  
अन्यस्य मोक्षानन्द-तुलना न प्रयोजिका।

श्रीवैष्णवास् तु मुक्तौ स-शरीरत्वे, कैङ्कर्ये, मुक्ति-काले च तारतम्यम् अङ्गीकुर्वन्तो ऽपि  
आनन्द-तारतम्यं नाङ्गीकुर्वन्ति।

<details><summary>विस्तारः (द्रष्टुं नोद्यम्)</summary>

> किञ्च, आनन्द-वल्ल्यां ब्रह्मण एवानन्दः श्रोत्रियस्याकामहतस्योक्तः। तत् केवलम् अर्थवादं मन्यन्ते।  

अस्माकं सिद्धान्तः एवमस्ति -

आनन्द-मीमांसा-प्रकरणे (तैत्तरीये बृहदारण्यके च)  
मुक्तौ आनन्द-तारतम्यम् निरूपितम् ॥  
"अकामहतस्य" इति विशेषणात्  
इदं तारतम्यं मुक्तानाम् एव इति ज्ञायते।  
अन्येषां संसारावस्थायां काम-हतत्वम् एव (काम्यस्य कदाचिद् अ-प्राप्तिः) दृष्टम्।  
काम-राहित्यस्यैव अयम् व्यपदेशः भवितुं नार्हति। तथात्वे 'अकामस्य' इत्येव स्यात्। हत-शब्दः व्यर्थः।  

तथा हि बृहदारण्यकोक्तस्य 'अवृजिनस्य' इत्यस्य मुक्ताव् एव मुख्यार्थः भवति।  
एवं 'श्रोत्रिय'-शब्दस्यापि (आचार्यैर् महाभारत-वाक्यम् उदाहृतं)।

> एवं आगम-निरूपतोऽयं आनन्द-तारतम्य-पक्षः  
> 'साधन-भेदेन साध्ये भेदः' इति युक्त्या ऽपि समर्थितो भवति।

किञ्च, अस्मन्-मते अर्थवादस्य बाधकाभावे  
स्वार्थे तात्पर्यं स्वीकृतम् एव (यद् यपि अद्वैतिनः नाङ्गीकुर्वन्ति)।

> कस्यचिन्मुक्तस्य +प्राकृतस्येन्द्रस्य यावान् एवानन्द इत्य् उपपन्नम्? ("ते ये शतन् देवाना॑म् आन॒न्दाः - स एक इन्द्र॑स्यान॒न्दः - श्रोत्रियस्य चाकाम॑हत॒स्य । ") सर्वस्यापि मुक्तस्य ततोऽधिकम् एव स्याद् इति न मन्यध्वे??

स्वस्य अमुक्तामुक्तानन्दयोः तुलना कर्तुं शक्यते।  
एकस्य मोक्ष-सुखस्य अपरस्य संसार-सुखेन सह तुलना अशक्या क्लिष्टा वा।  
तथापि क्रियते चेत्, अ-मुक्तेन्द्रस्य मुक्त-मनुष्यापेक्षया आनन्दाधिक्यं स्वीकृतमेव।  
मोक्षानन्दः सर्वेषाम् अ-मुक्तानां आनन्दाद् अधिको भवेदेव इति नियमः नास्ति अस्मन्मते, अप्रामाणिकत्वात्।
</details>

### नित्य-सूरयः
यदि 'नित्यसूरि' इत्यनेन नित्यमुक्तत्वं विवक्षितं,  
रमा एव नित्यमुक्ता ।  
अन्येषां दुःख-स्पृष्टत्वं इष्यते  
("अतोऽन्यद् आर्तम्" इति बृहदारण्य-वाक्यं अस्य आधारः)॥

चतुर्मुख--मुख्य-प्राणादीनां जीवोत्तमानाम् अपि एवं स्थितिः अङ्गीकृता!  
गरुड-शेषादयः, चतुर्मुखब्रह्मवत्, आधिकारिक-देवाः।  
प्रतिब्रह्म-कल्पान्ते मुच्यन्ते।  
प्रकृत-गरुडः प्रकृत-ब्रह्मकल्पान्ते मोक्षं प्राप्नोति,  
आगमत्-ब्रह्मकल्पे अन्यो गरुड-पद-योग्य-जीवः तत्पदवीम् प्राप्य स्वसाधनं करोति;  
कृत्वा मोक्षं प्राप्नोति।  
एवं सर्वेषां जीवानां।
तेषां साधनकाले भेदोऽस्ति।

## जीव-गोस्वामि-गौडीय-परम्परा
- एतैः भक्ति-प्राप्तौ श्रद्धा-प्राप्तौ वा (=भगवति शरणागतौ) नित्य-कर्म-तिरस्कार उच्यते। स वेचारो [ऽन्यत्र](/AgamaH_vaiShNavaH/rAmAnuja-sampradAyaH/kriyA/venkaTa-nAtha-shAkhA/vishvAsa-sankalanam/gauDIya-nitya-karma-tiraskAraH/) विस्तृतः। 
- तद्-अभिप्राये शरणागतिर् नाम श्रद्धैव - ज्ञान-मात्रम् इति।  (देवर्षि-भूताप्त-नृणां \[भा।पु। ११.५.४१\] इत्य्-आदौ तद्-अङ्गीकृतया टीकया ज्ञायते। )
- वैकुण्ठवर्तिनः सर्वे दुर्गा-गणेशादयः, गुरवश् च स्वरूपतो भगवद्-अंशा इति कथ्यन्ते। आत्म-शरीर-भावस् तु नोक्तः। वैकुण्ठ-वर्तिन एव लोकेस्मिन् जन्तुष्व् आविशन्तीति। ततस् दुर्गादयोऽपि पूज्या - न त्व् अस्मिल्ँ लोके वर्तमाना समान-नामका तद्-दासभूता देवाः, भूतादयो वाऽपि। 
- भागवत-पुराणं तेषाम् परमं प्रमाणम् - ब्रह्म-सूत्र-भाष्यम् इत्य् आख्यातत्वात्। किञ्चाद्वैतिनः श्रीधर-स्वामिनो भाष्यम् प्रायेणावलम्बन्ते। 


## अष्ट-प्रकरण-शैवाः
- आचारः
  - उभयत्रापि वेदाविरोधः प्रशस्तः, आगमानुसरणं च - दीक्षानन्तरम् अपि। तद्-अतिचारिणां खण्डनम् कृतम्।
  - शैवा अपि प्रणवं विनैव नमश्शिवायेत्य् उपदिशन्ति स्म वेदबाह्येभ्यः।
- देवता लोकाश् च
  - उभयत्र केषाञ्चन देवानां लोकानां च प्राकृत-शरीरत्वम्, बद्धत्वं चाङ्गीकृतम्। शैवा वदन्ति "विष्णु-ब्रह्मादयः प्राकृतशरीरवन्त" इति। श्रीवैष्णवास् तु "शिव-ब्रह्मादयोः प्राकृतशरीरवन्त" इति।
  - उभयत्र केषाञ्चन देवानाम् लोकस्य लोकानां वा अप्राकृत-शरीरत्वम् अङ्गीकृतम्। तेषां च प्राकृत-लोके प्रभावो ऽप्य् अङ्गीकृतः।
    - श्रीवैष्णव पक्षे ऽप्राकृत-लोको नित्यविभूतिर् इत्य् एक एवेति विशेषः।
- मुक्ति-कालः, मोक्षोपायश् च।
  - उभयत्रापि शरीर-पात एव केषाञ्चन मुक्तिः।
  - उभयत्रापि दीक्षा-निभ-कर्माणि मोक्षं जनयन्ति।  
    शैवास् त्व् आगमाध्ययनम्, ज्ञानोत्पादनम्, अनुग्रह-प्राप्तिम् अपि तद्-अनन्तर-कारणानि कथयन्ति।
  - उभयत्रापि दीक्षाविशेषेण सद्य एव शरीर-नाशो ऽपि भवेद् इति।
  - उभयत्रापि सर्वे मोक्षाधिकारिणः।
    - किञ्च शैवा सच्छूद्रान् दीक्षयन्तोऽपि, प्रतिलोमवर्णान् आगम-स्रवण-दीक्षादौ अनधिकारिणो मन्यन्ते।
- मुक्ति-दशा
  - उभयत्र जीवेश्वर-पार्थक्येऽपि किञ्चन भगवत्-साम्यम् उक्तम्।
  - मुक्तौ चिद्-घना, सर्वज्ञा, सर्व-शक्ताः (किन्तु परमेश्वरोचित-सृष्ट्यादि-पञ्च-कृत्येभ्यो व्यावृत्ताः), स्वतन्त्राः (किन्तु सृष्ट्यादाव् अनिच्छुकाः), सर्व-व्यापिनो भवन्ति जीवा इति शैवाः।
  - अत्र श्रीवैष्णवा मुक्तानां शुद्ध-सत्त्वात्मकतया ज्ञानात्मकत्वं (चिद्-घनत्वम् इव) वदन्ति। सर्वज्ञताऽप्य् अङ्गीकृता। किन्तु +अणुत्वं, भगवच्-छेषत्वं च वदन्तीति भेदः। अन्यथा न भेदः। 

### वेदान्तापर्याप्तता
प्रमुखोपनिषद्-अभिप्रायो वेदान्तः, स च ब्रह्मसूत्रानुसारीति मन्यन्ते।  
शैवास् तु वेदान्तं न बह्व् अमन्यन्त - पशुशास्त्रम् एव तद् इति (तेन पुरुष-तत्त्व-प्राप्तिर् एव स्याद् इति यथा सर्वात्मशम्भुर् अमन्यत)।  
वेदान्तिनां तु दृष्ट्या,  
तादृश्या अवज्ञया, तद्-अभिमत-वैदिक-प्रमाण-मात्रेण शैवमतस्यासिद्धत्वाच्च  
तन्मतम् उपेक्षितम् भाति।  
तेनैव हेतुना बहवो वैदिकाश् शैवा गत-सहस्राब्दे शाङ्करास् सञ्जाता इति भाति (वैदिका वैष्णवास् तु तूर्णतरं मायावादम् अत्यजन्)।  

वैष्णवैश् शैवमतान्य् उपेक्षितानि (तद्दृष्ट्या तत्-प्रधान-विरोधि शाङ्करम् अद्वैतम् अवर्तत) -  
ब्रह्मसूत्रादिव्याख्यानेन वेदान्तपदप्राप्तिश् च शैवैर् अपि प्रायेणावधीरिता।  

## ब्रह्म-परिणाम-वादाः
अयं निरस्तो रामानुजार्येण [विस्तरतः](/AgamaH_vaiShNavaH/rAmAnuja-sampradAyaH/tattvam/rAmAnujaH/vedArtha-sangrahaH/sarva-prastutiH/08_bhAskaupAdhika-dvaita-nirAsaH/) -

> उपाधि-ब्रह्म-व्यतिरिक्त-वस्त्व्-अन्तरानभ्युपगमाद्
ब्रह्मण्य् एवोपाधि-संसर्गाद्
औपाधिकाः सर्वे (दुःखादि-)दोषा
ब्रह्मण्य् एव भवेयुः ।
>
> …
>
> यथा देवदत्तस्यैकस्मिन् हस्ते  
चन्दन-पङ्कानुलेप-केयूर-कटकाङ्गुलीयालंकारस्  
तस्यैवान्यस्मिन् हस्ते  
मुद्गराभिघातः कालानल-ज्वालानुप्रवेशश् च  
तद्वद् एवेश्वरस्य स्याद्  
इति ब्रह्माज्ञान-पक्षाद् अपि  
पापीयान् अयं भेदाभेदपक्षः -   
अ-परिमित-दुःखस्य पारमार्थिकत्वात्  
संसारिणाम् अनन्तत्वेन दुस्तरत्वाच् च ।


### प्रत्यभिज्ञा-दर्शनम्
श्रीमद्-अभिनव-गुप्तो वदति तन्त्रसारे -

> स एव स्वातन्त्र्याद्  
आत्मानं सङ्कुचितम् अवभासयन्न्  
**अणुर्** इति उच्यते ।+++(4)+++   
पुनर् अपि च स्वात्मानं स्वतन्त्रतया प्रकाशयति +++(क्षणिक-विकल्प-पर्वसु)+++  
येन +++(मातृ-मेयादि-भेदैर्)+++ +अनवच्छिन्न-प्रकाश-शिव-रूपतयैव प्रकाशते ।

अयं तर्हि प्रसिद्धः ब्रह्म-परिणामवादः - रामानुजार्येण सामान्यतो निरस्तः।  
पुनस् तत्र ब्रह्माज्ञानवादो ऽपि वर्तते - स्व-स्वातन्त्र्येण ब्रह्म स्वीयैकदेशे ऽज्ञानम् आरोप्य बद्धो भवतीति।

अथवा त्रिकशैवैर् अप्य् अवयवावयविरूपा जीवेश्वरभिदोच्यतय् एव, यथाह स्थानेश्वरार्यः - 

> You feel pain and pleasure because you are finite. I feel pure pleasure, no matter what happens. I do not have the nerves to translate some sensation as pain and the others as pleasure. I am the totality experiencing all the experiences as blissful. 

अयम् परिहारस् तदीयशास्त्रेषु क्वोक्तः??

### वल्लभ-पुष्टि-मार्गः शुद्धाद्वैतम्
सच्-चिद्-आनन्दात्मकम् ब्रह्म।  
शाङ्करोक्ता माया तु निराक्रियते।  

> ब्रह्मणश् चिद्-संशाद् आत्म उद्भवति।  
ततो ब्रह्मांशो जीवः - तेनाद्वैतम् ।  

जगद् आधिभौतिकम् ब्रह्मेत्य् उच्यते।  

अत्र **अविकृत-परिणामवाद**  इति किम् अप्य् अतृप्तिकरम् उच्यते -  
ब्रह्मणि विरुद्ध-धर्मौ भवतः - तस्याचिन्त्यशक्तेर् इति।  
तत्त्वतो ऽद्वैते ब्रह्मणि दोष-प्रसक्तिः।  
अतो द्वैतम् मन्तव्यम् - "अद्वैतम्" एकस्माद् अन्यस्य +आविर्भावनाद् उक्तम् इति च। 

जीवेषु भेदत्रयम् - +++(संसार-)+++प्रवाहजीवाः, +++(नव-विध-भक्ति-)+++मर्यादा-जीवाः, पुष्टि-जीवाश् चेति।  
भगवद्-अनुग्रह एव मुक्ति-हेतुर् उच्यते - प्रेमादौ पुष्टिं जनयित्वा।  
ततो भक्तिर् विकसति - यद्-अन्तिम-दशायां व्यसनाख्यायां भगवद्-विरहो न सह्यतेतमाम्। 

मुक्ति-स्वरूपं मृतेः परं सेवोचित-शरीरान्तरं लब्ध्वा भगवत्-सायुज्यम्, तल्-लीला-रसनं च। 

## शाङ्करा मायावादिनः

### वेदे प्रामाण्य-तारतम्यम्
यत्र यत्र गौणार्थाभिधानेन - "इदं वाक्यं न परब्रह्मपरम्, अपि तु सगुणब्रह्मपरम्, उपासनार्थम् वा" इति वो निश्चयः, तत्र तत्र "इदं खलु परब्रह्मबोधकम्" इति निश्चयान्वित-वाक्यानाम् अपेक्षया ऽल्पतरप्रामाण्यवद् इति निर्देशः ।   
यत्र किञ्चन वाक्यं वाक्यान्तरेण परास्तं दृश्यते, तद् एव प्रमाण-बल-तारतम्यस्य लिङ्गम्।  
तात्पर्यम् अन्यत्रास्तीति वचनेन - अत्रोक्तः परास एव।

वेदवाक्यादौ ग्राह्यता-तारतम्यं कथयन्ति। 

अद्वैती भेदश्रुतेः पर-ब्रह्मणि तात्पर्यं नास्तीति यद् वदति,  
तद्विपरीतं माध्वो वदेत् - अभेदश्रुतेर् एव पर-ब्रह्म-स्वरूपे तात्पर्यं नास्तीति।  
प्रथमावक्यं द्वितीयवाक्येन परास्तम् इत्य् एकः,  
द्वितीयवाक्यम् प्रथमेन परास्त इत्य् अपरः।  
एतादृशमीमांसायां वर्तामानां विनिगमकताम् एव पूर्वाग्रहम् अभिजानन्ति।  
अतस् तत्र तत्र पूर्वग्रहानुसारेण प्रामाण्य-बल-कलनं हि प्रामाण्यतारतम्यम् इति।

ते हि "अहम् ब्रह्मास्मि" प्रामाणिकतरम् (एवम् "महावाक्यम्" इति), "द्वा सुपर्णा…" नेति तारतम्यवचनम् - युष्मद्-अध्यास-प्रक्रियैव तद्-अर्था।  

श्रीवैष्णवा हि द्वयोर् अपि तुल्यप्रामाण्यं स्वीकृत्य, घटकश्रुतिदर्शितेन पथा समादधामः। 

### कर्म-त्यागः
लोकसङ्ग्रहचिकिर्षुर् एव ब्रह्मज्ञानिनः कर्माणि दिशन्ति, प्रारम्भिक-ब्रह्मजिज्ञासोश् च चित्तशुद्ध्यै,  
न लोकसङ्ग्रहानासक्तस्य ब्रह्मज्ञानिनः।  
किम् बहुना - तत्कृते पापपुण्यादेर् अविद्यमानत्वाद् अधर्मम् अपि प्रसह्य गृह्णीयात्। ("अहम् ब्रह्मास्मि, जगन्मिथ्यै"तावतैव सिध्यति। )

गीताभाष्ये "सर्वधरमन् परित्यज्ये"त्य्-आदौ स्पष्टम् एवोक्तम् - शास्त्रजन्यज्ञानेनैव मोक्षः, किं कर्मणेति ।

साक्षात्कृतश् च कश्चन महान् विद्वान् अद्वैतादि-पारङ्गतः कविवरो गौरवान्वितः शङ्कराभिमानी सन्ध्यावन्दनाद्युपेक्षापरो ऽसन्न्यासी (आश्रमतः) ।   
ब्रह्मज्ञानिनम् आत्मानम् मन्यते।

### ईश्वरः
तदीय "ईश्वरो" ऽविद्याग्रस्तो जीवन्मुक्तवद् अपि, यतः कर्म-बन्ध-मोक्षादिषु व्यवहरति।

### देवताः
शङ्करो गीताभाष्ये -

> **यजन्ते** पूजयन्ति **सात्त्विकाः** सत्त्वनिष्ठाः **देवान्; यक्षरक्षांसि राजसाः; प्रेतान् भूतगणांश्च** सप्तमातृकादींश्च **अन्ये यजन्ते तामसाः जनाः**॥

