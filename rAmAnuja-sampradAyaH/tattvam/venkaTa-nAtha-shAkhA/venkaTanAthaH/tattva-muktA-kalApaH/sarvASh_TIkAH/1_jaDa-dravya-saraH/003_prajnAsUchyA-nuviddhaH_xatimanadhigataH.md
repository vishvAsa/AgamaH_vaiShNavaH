+++
title = "003 प्रज्ञासूच्याऽनुविद्धः क्षतिमनधिगतः"

+++
<details><summary>मूलम्</summary>

प्रज्ञासूच्याऽनुविद्धः क्षतिमनधिगतः कर्कशात्तर्कशाणाच्छुद्धो नानापरीक्षास्वशिथिलविहिते मानसूत्रे निबद्धः ।  
आतन्वानः प्रकाशं बहुमुखमखिलत्रासवैधुर्यधुर्यो धार्यो हेतुर्जयादेः स्वहृदि सहृदयैस्॥ ३ ॥
</details>

<details><summary>वरदार्य-सर्वाङ्कषा - ३</summary>

उपादेयत्वोपयोगितयैव विषयवैशिष्ट्यम्, प्रयोजनम्, नाम्न औचित्यं च प्रदर्शयति – प्रज्ञेत्यादिना । तत्त्वान्येव मुक्ताः, तासां कलापः । एवं तत्त्वानां मुक्तात्वेन, ग्रन्थस्यास्य तत्त्वमुक्त्ताक - लापत्त्वेन रूपणार्थमुभयानुगतान् धर्मान् श्लेषेण प्रतिपादयति । **प्रज्ञासूच्यानुविद्धः** = ग्रन्थस्त्वयं प्रज्ञाख्यया सूच्याऽनुविद्धः । एवं **कर्कशात्** = कठोरात् तर्काख्यशाणात् **क्षति** = आघातम् अनधिगतः । दुस्तर्कदूर इत्यर्थः। इतररत्नानां शाणाघातः अनिवार्यः । मुक्तानां तु नास्ति शाणाघात इति विशेषः । नानापरीक्षासु **शुद्धः** = नानाविधतत्त्वविचारेषु नानाविधरत्नपरीक्षासु च शुद्धत्वेन निर्णीतः । अशिथिलं यथा **तथा=** = सुदृढमिति यावत्, विहिते मानाख्ये सूत्रे निबद्धः । बहुमुखं **प्रकाशम्** = अनेकरीत्या तत्त्वानां ज्ञानम्, भास्वरतां च आतन्वानः । अखिलाः **त्रासादयः** = संभावितशङ्कात्वादिग्रन्थदोषाः, रत्नदोषाश्च, तेषां **वैधुर्येण** = राहित्येन **धुर्यः** = सर्वश्रेष्ठत्वेन निश्चितः । जयादेः शास्त्रे लोके च हेतुः **सहृदयैः** = मात्सर्यादिहीनैः **हृदि** = मनसि, हृदये च **धार्यः** = धर्तुं अर्हः । धर्तुमर्हन्ति सन्तः । ग्रन्थस्य मनसि धारणेन प्रमेयशुद्धया स्वमतनिष्कर्षः, वादादिकेलिषु जयश्च, मुक्ताहाराणां धारणेन लोके आरोग्यादिप्राप्तिः, सर्वकार्यजयश्च अवश्यं भवेदेव । ग्रन्थान्ते 'स्यादित्थं शिक्षितार्थः ' ( अद्रव्य. 139 ) इत्यादिना एतद्ग्रन्थाध्ययनस्य जयहेतुत्वमुच्यते । 'कर्कशात्तर्कशाणात् क्षतिमनधिगतः' इत्यनेन वेदान्तशास्त्रस्य दुस्तर्कैरनभिभवः उक्तः ॥ 

[[5]]



यद्यपि 'आर्ष धर्मोपदेशं च' इत्यादिना हि तर्कानुग्रहः वेदस्याप्यभिहितः । अत एव नयसूत्रात्मकस्य वेदान्तशास्त्रस्य प्रवृत्तिरुपवर्ण्यते; अथापि दुर्बलप्रकृतिदृष्ट्यैव तर्कानुग्रहः प्रमाणानामपेक्ष्यते । के ते दुर्बलाः ? ये बुद्धिं स्वतन्त्रां वर्धयन्ति स्म, त एवाध्यात्मक्षेत्रे दुर्बलाः । किं नाम दौर्बल्यम् ? स्वोदेशसाधनासमर्थान्तःकरणवत्त्वं दौर्बल्यम् । बुद्धिर्हि सतां स्वत एव ऋजुमार्ग एव गच्छेत् । 'प्रकृतेस्सुकुमारतरं न किञ्चिदस्ति' इति हि वृद्धाः । अत एव चोक्तं शुकेन 'यक्ष मूढतमो लोके यश्च बुद्धेः परं गतः । तावुभौ सुखमेधेते किश्यत्यन्तरितो जनः ॥' (भाग 3-7-17) इति । बुद्धिरेव खलु व्यक्ता प्रथमा माया । तत्त्वं तु बुद्ध्यतीतम् । 'बुद्धेरात्मा महान् परः । महतः परमव्यक्तमव्यक्तात्पुरुषः परः ॥' (कठ. 1-3-10) इति हि श्रूयते । तावता बुद्धेरगोचर एव तत्त्वमिति न मन्तव्यम्, 'दृश्यते त्वग्रियया बुद्ध्या ' ( कठ. 1-3-12) इत्यादिश्रुतेः । अत्रापि ‘अग्रियया' 'सूक्ष्मया' इति विशेषणेऽवधेये । ज्ञानसदृशया बुद्ध्येत्यवगम्यताम् । ननु किमिदमुच्यते; बुद्धिरन्या, ज्ञानमन्यदिति ? मा संरंभः । जानामि संरंभकारणम् । एतद्विचारः स्वावसरे विस्तरेण भविष्यति (बुद्धि. 4) । एवञ्च येषां बुद्धिः स्वतन्त्रा संवृत्ता त एव क्लिश्यन्ति । एतेषां कृत एव विचारशास्त्रं प्रवृत्तम् । अत एव 'वेदाख्यशास्त्राविरोधिना तर्केण' इत्यनेन तर्कस्य मर्यादा व्यधायि ॥ 

I 

ननु भोः ! किमुच्यते, वेदाख्यशास्त्राविरोधिना तर्केणेति ? तर्कानुगृहीतो हि वेदोऽपि प्रमाणमित्युच्यते भवतो विचारशास्त्रे । 'आर्षं धर्मोपदेशं च वेदशास्त्राविरोधिना । यस्तर्केणानुसन्धत्ते स धर्मं वेद नेतरः ॥' (मनु. 1-2-106) इति हि भवद्गुरोर्वचनम् । **वेदशास्त्राविरोधिना** = वेदाख्यशास्त्राविरोधिना । ' वेदाच्छास्त्रं परं नास्ति' इति हि भगवतो बादरायणस्य (व्यासस्य ) वचः । एवञ्च 'वेदाविरोधिना तर्केण' इत्युक्तौ हि, वेदाविरोधी तर्कः प्रमाणम्, तर्कानुगुणो वेदश्च प्रमाणमित्यन्योन्याश्रयो दुष्परिहर इति चेत्, कुशलमतिस्त्वमभिनन्द्योऽसि । अत एवोक्तमस्माभिरुपक्रम एव - 'दुर्बलमतीनामेव तर्कापेक्षा' इति । ये तु सहजऋजुमतयः, तेषां बुद्धिर्न तर्कसहकारमीक्षते, स्वत एवार्थस्पर्शिनी तेषां बुद्धिः । तादृशा ऋषयः वेदार्थं स्वयं बुद्धा, तदनुगुणं तर्क प्रदर्शयन्ति **दुर्बलबुद्धीनाम्** = मन्दमतीनां बुद्धिदाढर्याय ॥ 

[[1]]

ननु 'श्रोतव्यो मन्तव्यः' (बृ.4-4-5, 6-5-6) इति श्रुतिरेव युक्तिभिः प्रतिष्ठापनरूपस्य मननस्य कर्तव्यत्वं वदति । त्वया तु मन्दमतीनामेव युक्त्यन्वेषणमपेक्षितमित्युच्यते ? कोऽयमाक्षेपः ? किं श्रुतिस्सर्वज्ञान् ब्रह्मर्षीन् प्रति कथयति श्रवणमननादिकम् ? वेदद्रष्टारः किल ब्रह्मर्षयः सनकादिवत्स्वयंप्राप्ततत्त्वज्ञानविज्ञानसंपदः लोकहिताय वेदाविर्भावस्थानान्यभूवन् । किं तेषामपि प्रत्यक्षीकृतसकलतत्त्वानां तर्कापेक्षां मन्यते भवान् ? अतो विप्रतीपंगतमतीनां कृत एव तत्सर्वमुपदिश्यत इति सम्यगेवोक्तम् । अपि च वेदाख्यं शास्त्रमित्यर्थस्य कोऽर्थः ? कः प्रश्नः ? ' प्रवृत्तिर्वा निवृत्तिर्वा नित्येन कृतकेन वा । पुंसां 

कुमारिल भट्टेर्न येनोपदिश्येत तच्छास्त्रमभिधीयते ॥' (श्लो.वा.) इत्युक्तमेव महामेधाविना । हन्त ! विचारेऽपि छान्दसीं बुद्धि स्वतन्त्रां न जहासि किल त्वम्! वेदान्तशास्त्रमिदम् । नात्र प्रवृत्तिनिवृत्त्योः प्रसक्तिर्लेशतोऽपि । तत्तु लक्षणम् कर्मपरभागे । ब्रह्मभागे वा शास्त्रपदार्थो विपरिवर्तेत किम्? पश्यतु भवान् । शासुधातुरेव शासनार्थकः । शासनं च ‘कुरु’ अथवा ‘मा कुरु’ इत्यन्यतररूपम् । अतस्सुष्ठुच्यते मेधाविना 'प्रवृत्तिर्वा ' इत्यादि । कूपकूर्मोऽसि 

T 



4. 

[[6]]

[ तत्त्वत्रयज्ञानस्वरूपम् ] 

शिष्टा जीवेशतत्त्वप्रमितियुतपरोपासना मुक्तिहेतुः 

शक्यस्तत्तत्प्रकारावगतिविरहिभिर्नैव याथात्म्यबोधः । 

त्वम् । शासनं नाम किम् ? उक्तं किल 'कुरु, मा कुरु' इत्यन्यतररूपमिति । अयि भोः ! अयं शासनस्य प्रकारः । शासनस्य स्वरूपमुच्यताम् । वयमेव वा वदामः । अनतिक्रमणीयं शासनं शास्त्रमुच्यते । यथा राज्ञो विधिर्वा निषेधो वा । उभयमपि राज्ञोऽनतिक्रमणीयमेव । अन्ततः राज्ञा व्यवस्थापिता नियमाः शासनमित्युच्यन्ते । प्रकृते सृष्ट्यधीशेन क्लृप्ता एव नियमाः शास्त्रम् । तत्परा वेदाः परमं शास्त्रम् । तत् स्वतो जानन्ति महात्मानः। तादृशसृष्टिनियमानुगुणास्तर्का एव सत्तर्काः, विपरीतास्तु दुस्तर्काः । अतश्च अर्थानुगुणस्तर्कः प्रमाणानुग्राहकः, अर्थाननुगुणः बुद्ध्या कल्पितस्तु न तथेति रहस्यम् । वेदो हि ज्ञानराशिः, तत्प्रतिपादकः शब्दश्च । ज्ञानमेवार्थजन्यम्, अतस्तत्र तर्कापेक्षा न भवति, बुद्धिस्तु न नियमेनार्थजन्या, भ्रमादौ व्यभिचारात् । अतो बुद्धिजीविनां सहायार्थं सत्तर्कोऽपेक्ष्यते; न तु ज्ञानिनां कृते । अतोऽत्र कर्कशस्तर्कः– असत्तर्कः केवलबुद्ध्या कल्पितः हैतुकानां तर्कः । अत एव ' हैतुकान् बकवृत्तींश्च वाङ्मात्रेणापि नार्चयेत्' इति मनुः । अधिकं तु तत्तदवसरे भविष्यति ॥ ३ ॥
</details>

<details><summary>वरदार्य-सर्वाङ्कषा-पाठान्तरम् - ०३</summary>

उपादेयत्वोपयोगितयैव विषयवैशिष्ट्यम्, प्रयोजनम्‌, नाम्न औचित्यं च प्रदर्शयति - प्रज्ञेत्यादिना । तत्त्वान्येव मुक्ताः, तासां कलापः तत्त्वमुक्ताकलापः । एवं तत्त्वानां मुक्तात्वेन, ग्रन्थस्यास्य तत्त्वमुक्ताकलापत्त्वेन रूपणार्थमुभयानुगतान्‌ धर्मान्‌ श्लेषेण प्रतिपादयति । प्रज्ञासूच्यानुविद्धः = ग्रन्थस्त्वयं प्रज्ञाख्यया सूच्याऽनुविद्धः । एवं कर्कशात्‌ = कठोरात्‌ तर्काख्यशाणात्‌ क्षतिम् = आघातम्‌ अनधिगतः । दुस्तर्कदूर इत्यर्थः | इतररत्नानां शाणाघातः अनिवार्यः । मुक्तानां तु नास्ति शाणाघात इति विशेषः । नानापरीक्षासु शुद्धः = नानाविधतत्त्वविचारेषु नानाविधरत्नपरीक्षासु च शुद्धत्वेन निर्णीतः । अशिथिलं यथा तथा = सुदृढमिति यावत्‌, विहिते मानाख्ये सूत्रे निबद्धः । बहुमुखं प्रकाशम्‌ = अनेकरीत्या तत्त्वानां ज्ञानम्‌, भास्वरतां च आतन्वानः । अखिलाः त्रासादयः = संभावितशङ्कात्वादिग्रन्थदोषाः, रत्नदोषाश्च, तेषां वैधुर्येण = राहित्येन धुर्यः = सर्वश्रेष्ठत्वेन निश्चितः । जयादेः शास्रे लोके च, हेतुः तत्त्वमुक्ताकलापः सहृदयैः = मात्सर्यादिहीनैः हृदि = मनसि, हृदये च धार्यः = धर्तुम् अर्हः । धर्तुमर्हन्ति सन्तः । ग्रन्थस्य मनसि धारणेन प्रमेयशुद्ध्या स्वमतनिष्कर्षः, वादादिकेलिषु जयश्च, मुक्ताहाराणां धारणेन लोके आरोग्यादिप्राप्तिः, सर्वकार्यजयश्च अवश्यं भवेदेव । ग्रन्थान्ते 'स्यादित्थं शिक्षितार्थः' (अद्रव्य. १३९) इत्यादिना एतद्ग्रन्थाध्ययनस्य जयहेतुत्वमुच्यते । 'कर्कशात्तर्कशाणात्‌ क्षतिमनधिगतः' इत्यनेन वेदान्तशास्त्रस्य दुस्तर्कैरनभिभवः उक्तः ॥   
यद्यपि 'आर्ष धर्मोपदेशं च' इत्यादिना हि तर्कानुग्रहः वेदस्याप्यभिहितः । अत एव नयसूत्रात्म- कस्य वेदान्तशास्त्रस्य प्रवृत्तिरुपवर्ण्यते; अथापि दुर्बलप्रकृतिदृष्ट्यैव तर्कानुग्रहः प्रमाणानामपेक्ष्यते । के ते दुर्बलाः? ये बुद्धिं स्वतन्त्रां वर्धयन्ति स्म, त एवाध्यात्मक्षेत्रे दुर्बलाः । किं नाम दौर्बल्यम्‌? स्वोद्देशसाधनासमर्थान्तः करणवत्त्वं दौर्बल्यम्‌ । वृद्धिर्हि सतां स्वत एव ऋजुमार्ग एव गच्छेत्‌ । 'प्रकृतेस्सुकुमारतरं न किञ्चिदस्ति' इति हि वृद्धाः । अत एव चोक्तं शुकेन 'यश्च मूढतमो लोके यश्च बुद्धे: परं गतः । तावुभौ सुखमेधेते क्लिश्यत्यन्तरितो जनः ॥' (भाग. ३-७-१७) इति । बुद्धिरेव खलु व्यक्ता प्रथमा माया । तत्त्वं तु बुद्ध्यतीतम्‌ । 'बुद्धेरात्मा महान्‌ परः । महतः परमव्यक्तमव्यक्तात्पुरुषः परः ॥ (कठ. १-३-१०) इति हि श्रूयते । तावता बुद्धेरगोचर एव तत्त्वमिति न मन्तव्यम्‌, 'दृश्यते. त्वग्रियया बुद्ध्या' (कठ. १-३-१२) इत्यादिश्रुतेः । अत्रापि 'अग्रियया' 'सक्ष्मया' इति विशेषणेऽवधेये । ज्ञानसदृशया बुद्ध्येत्यवगम्यताम्‌ । ननु किमिदमुच्यते; बुद्धिरन्या, ज्ञानमन्यदिति? मा संरंभः । जानामि संरंभकारणम्‌ । एतद्विचारः स्वावसरे विस्तरेण भविष्यति (बुद्धि.४) । एवञ्च येषां बुद्धिः स्वतन्त्रा संवृत्ता, त एव क्लिश्यन्ति । एतेषां कृत एव विचारशास्त्रं प्रवृत्तम्‌ । अत एव 'वेदाख्यशास्त्राविरोधिना तर्केण' इत्यनेन तर्कस्य मर्यादा व्यधायि ॥   
ननु भोः! किमुच्यते, वेदाख्यशास्त्राविरोधिना तर्केणेति? तर्कानुगृहीतो हि वेदोऽपि प्रमाणमित्युच्यते भवतो विचारशास्त्रे । 'आर्षं धर्मोपदेशं च वेदशास्त्राविरोधिना । यस्तर्केणानुसन्धत्ते स धर्मं वेद नेतरः ॥' (मनु. १-२-१०६) इति हि भवद्गुरोर्वचनम्‌ । वेदशास्राविरोधिना = वेदाख्यशास्त्राविरोधिना । 'वेदाच्छास्त्रं परं नास्ति' इति हि भगवतो बादरायणस्य(व्यासस्य)वचः । एवञ्च 'वेदाविरोधिना तर्केण' इत्युक्तौ हि, वेदाविरोधी तर्कः प्रमाणम्‌, तर्कानुगुणो वेदश्च प्रमाणमित्यन्योन्याश्रयो दुष्परिहर इति चेत्‌, कुशलमतिस्त्वम- भिनन्द्योऽसि । अत एवोक्तमस्माभिरुपक्रम एव - 'दुर्बलमतीनामेव तर्कापेक्षा' इति । ये तु सहजऋजुमतयः, तेषां बुद्धिर्न तर्कसहकारमीक्षते, स्वत एवार्थस्पर्शिनी तेषां बुद्धिः । तादृशा ऋषयः वेदार्थं स्वयं बुद्ध्वा, तदनुगुणं तर्कं प्रदर्शयन्ति दुर्बलबुद्धीनाम्‌ = मन्दमतीनां बुद्धिदार्ढ्याय ॥   
ननु 'श्रोतव्यो मन्तव्यः' (बु. ४-४-५, ६-५-६) इति श्रुतिरेव युक्तिभिः प्रतिष्ठापनरूपस्य मननस्य कर्तव्यत्वं वदति । त्वया तु मन्दमतीनामेव युक्त्यन्वेषणमपेक्षितमित्युच्यते? कोऽयमाक्षेपः? किं श्रुतिस्सर्वज्ञान्‌ ब्रह्मर्षीन्‌ प्रति कथयति श्रवणमननादिकम्‌? वेदद्रष्टारः किल ब्रह्मर्षयः सनकादिवत्स्वयं प्राप्ततत्त्वज्ञानविज्ञानसंपदः लोकहिताय वेदाविर्भावस्थानान्यभूवन्‌ । किं तेषामपि प्रत्यक्षीकृतसकलतत्त्वानां तर्कापेक्षां मन्यते भवान्‌? अतो विप्रतीपंगतमतीनां कृत एव तत्सर्वमुपदिश्यत इति सम्यगेवोक्तम्‌ । अपि च वेदाख्यं शास्त्रमित्यर्थस्य कोऽर्थः? कः प्रश्नः? 'प्रवृत्तिर्वा निवृत्तिर्वा नित्येन कृतकेन वा । पुंसां येनोपदिश्येत तच्छास्त्रमभिधीयते ॥' (श्लो.वा.) इत्युक्तमेव महामेधविना कुमारिल भट्टेन । हन्त! विचारेऽपि, स्वतन्त्रां बुद्धिं न जहासि किल त्वम्‌! वेदान्तशास्रमिदम्‌ । नात्र प्रवृत्तिनिवृत्त्योः प्रसक्तिर्लेशतोऽपि । तत्तु लक्षणं कर्मपरभोगे । ब्रह्मभागे वा शास्त्रपदार्थो विपरिवर्तेत किम्‌? पश्यतु भवान्‌ । शासुधातुरेव शासनार्थकः । शासनं च 'कुरु' अथवा 'मा कुरु' इत्यन्यतररूपम्‌ । अतस्सुष्टूच्यते मेधाविना 'प्रवृत्तिर्वा' इत्यादि । कृपकृर्मोऽसि त्वम्‌ । शासनं नाम किम्‌? उक्तं किल 'कुरु, मा कुरु' इत्यन्यतररूपमिति । अयि भोः! अयं शासनस्य प्रकारः । शासनस्य स्वरूपमुच्यताम्‌ । वयमेव वा वदामः । अनतिक्रमणीयं शासनं शास्त्रमुच्यते । यथा राज्ञो विधिर्वा निषेधो वा । उभयमपि राज्ञोऽनतिक्रमणीयमेव । अन्ततः राज्ञा व्यवस्थापिता नियमाः शासनमित्युच्यन्ते । प्रकृते सृष्ट्यधीशेन क्लृप्ता एव नियमाः शास्त्रम्‌ । तत्परा वेदाः परमं शास्त्रम्‌ । तत्‌ स्वतो जानन्ति महात्मानः । तादृशसृष्टिनियमानुगुणास्तर्का एव सत्तर्काः, विपरीतास्तु दुस्तर्काः । अतश्च अर्थानुगुणस्तर्कः प्रमाणानुग्राहकः, अर्थाननुगुणः बुद्ध्या कल्पितस्तु न तथेति रहस्यम्‌ । वेदो हि ज्ञानरशिः, तत्प्रतिपादकः शब्दश्च । ज्ञानमेवार्थजन्यम्‌, अतस्तत्र तर्कापेक्षा न भवति, बुद्धिस्तु न नियमेनार्थजन्या, भ्रमादौ व्यभिचारात्‌ । अतो बुद्धिजीविनां सहायार्थं सत्तर्कोऽपेक्ष्यते; न तु ज्ञानिनां कृते । अतोऽत्र कर्कशस्तर्कः - असत्तर्कः केवलबुद्ध्या कल्पितः हैतुकानां तर्कः । अत एव 'हैतुकान्‌ बकवृत्तींश्च वाङ्मात्रेणापि नार्चयेत्‌' इति मनुः । अधिकं तु तत्तदवसरे भविष्यति ॥ ३ ॥
</details>

<details><summary>वरदार्य-सुबोधिनी (कन्नड)</summary>

(ग्रन्थद वैशिष्ट्य - ग्रन्थद हॆसरिन औचित्य)  
प्रज्ञासूच्याऽनुविद्धः क्षतिमनधिगतः कर्कशात्तर्कशाणात्  
शुद्धो नानापरीक्षास्वशिथिलविहिते मानसूत्रे निबद्धः ।  
आतन्वानः प्रकाशं बहुमुखमखिलत्रासवैधुर्यधुर्यः   
धार्यो हेतुर्जयादेः स्वहृदि सहृदयैस्तत्त्वमुक्ताकलापः ॥ ३ ॥  
    
ई श्लोकदल्लि आचार्यरु तन्न ग्रन्थद हॆसरिन औचित्यवन्नु प्रदर्शिसुत्तारॆ.  
प्रज्ञासूच्या अनुविद्धः - प्रतिभॆ ऎम्ब सूजियिन्द पोणिसल्पट्टिरुव, कर्कशात् तर्कशाणात् क्षतिं अनधिगतः - कठिणवाद तर्कवॆम्ब साणॆकल्लिनिन्द हानियन्नु हॊन्ददिरुव, नानापरीक्षासु शुद्धः - अनेकविध रत्नपरीक्षॆगळल्लि परिशुद्धवॆन्दु तिळिद, अशिथिलविहिते मानसूत्रे निबद्धः - शिथिलवागदन्तॆ हॊन्दिसिद प्रमाणवॆम्ब दारदल्लि चॆन्नागि कट्टल्पट्ट, बहुमुखं प्रकाशं आतन्वानः - अनेक विधवाद हॊळपन्नु चल्लुत्तिरुव - अनेक तत्त्वगळन्नु प्रतिपादिसुत्तिरुव, अखिलत्रासवैधुर्यधुर्यः - त्रासगळॆम्ब रत्नदोषगळु - कुयक्तिगळिन्द गॊन्दलगळु यावुदू इल्लद्दरिन्द श्रेष्ठवाद, जयादेः हेतुः - स्वपक्ष जय मत्तु परपक्ष पराभवगळिगॆ कारणवाद, तत्त्वमुक्ताकलापः - तत्त्वगळॆम्ब मुत्तुगळ सरदन्तिरुव ई ग्रन्थवु, सहृदयैः स्वहृदि धार्यः - निर्मत्सर विद्वांसरिन्द तन्तम्म हृदयदल्लि धरिसतक्कद्दागिदॆ.  
    
ऒन्दॊन्दु श्लोकवू ऒन्दॊन्दु मुत्तादरॆ ऒन्दॊन्दु सरवू ऒन्दु मालॆयागुत्तदॆ. ई कारणदिन्दले ई ग्रन्थद परिच्छेदगळिगॆ 'सर' ऎम्ब हॆसरन्नु इडलागिदॆ. हीगॆ ऐदु सरगळु सेरि मुत्तिन राशिये आगुत्तदॆ. आद्दरिन्द ई ग्रन्थद हॆसरु 'तत्त्वमुक्ताकलाप'. मुत्तुगळन्नु हीगॆ ऒट्टागि धरिसुवुदे पद्धति. ऒळ्ळॆय मुत्तिन हारद धारणॆयिन्द अनेक विध अनिष्टपरिहारवागि इष्टप्राप्तियागुवुदरिन्द 'जयादेर्हेतुः' ऎन्दु हेळिदॆ. ॥३॥
</details>

<details><summary>सर्वार्थसिद्धिः</summary>

प्रबन्धस्य स्वरूपातिशयादपि सुधीभिस्स्वीकार्यत्वमाह - प्रज्ञेति । ज्ञातस्यातिशयाधायिनी धीः प्रज्ञा । कलापस्यानुविद्धत्वादि प्रत्येकद्वारा । तत्त्वानां प्रज्ञया अनुविद्धत्वं सम्यङ्निर्धारितत्वम् । रत्नान्तरेषु शाणक्षतिसंभवो न मुक्तासु । प्रमाणतर्कैर्याथात्म्यान्वेषणं परीक्षा । तन्नानात्वं तर्कादिभेदात् । मुक्तासु स्वानुगुणपरिमाणयुक्तं सूत्रं मानसूत्रम् । अन्यत्र प्रमाणमेव सूत्रं, तस्याशिथिलविहितिः - निर्बाधत्वेन विशेषतो धीस्थत्वम् । प्रकाशम् - आलोकं बोधं च । बहुमुखम् - सर्वतोदिक्कं सर्वविषयं च । त्रासो मणिदोषः प्रतिपक्षाद्भीतिश्च । जयादेरित्यादिशब्देन क्वचिदैश्वर्यादेरन्यत्र तत्त्वनिर्णयस्य च संग्रहः । हृच्छब्दो वक्षश्चित्तं च वदति । सहृदयैः - सारासारविवेचनार्हहृदयवद्भिः । धार्यः - क्वचिदाभरणतयाऽन्यत्राप्रमोषेण ॥३॥
</details>

<details><summary>उत्तमूरु-वीरराघवः अलभ्यलाभः - ०३</summary>

तत्त्वान्येव मुक्ताः तत्कृतो भूषणं कलापः । तव मुक्तासाम्यप्रयोजकाकारान् दर्शयति - प्रज्ञेति । नानापरीक्षा - तत्तद्वादिभिस्सह चर्चावसरेषु स्वयं शोधनेषु च । अशिथिलविहितत्वं सूत्रस्य दृढतया निर्मितत्वम् । निबद्ध इति । प्रोताः ततश्चलनाभावाय पार्श्वयोः कृतग्रन्थयश्च भवन्ति मुक्ताः । वैधुर्यधुर्यः त्रासाभावं पूर्णतया वहन् इत्यर्थः । स्वरूपातिशयादिति । पूर्वश्लोके प्रबन्धृप्रभावप्रयुक्तोऽतिशयो दर्शितः, अत्र तु प्रबन्धस्वरूपेऽतिशय इति भेदः । प्रत्येकद्वारा एकैकमुक्ताद्वारा । क्वचित् - आभरणपक्षे । अन्यत्र प्रबन्धपक्षे । सारासारेत्यादि उभयसाधारणम् ॥ (३) ॥
</details>

<details><summary>वाधूल-श्रीनिवासः गूढार्थ-विवृतिः - ०३</summary>

लक्ष्मीनाथमुखान् नत्वा गुरून् समरपुङ्गवम् ।  
सर्वार्थसिद्धिगूढार्थविवृतिः क्रियते मया ॥  
वेदान्ताचार्यापरनामधेयः श्रीमद्वेङ्कटनाथार्यो मुमुक्षुजनतत्त्वावबोधार्थं तत्त्वमुक्ताकलापाख्यग्रन्थेन तत्त्वानि परीक्ष्य तत्त्वमुक्ताकलापं स्वयमेव विवरीतुकामः प्रारिप्सिताविघ्नपरिसमाप्तिकामः स्वगुरुपरम्पराप्रधानयतीन्द्रस्तुत्यात्मकं मङ्गलमारचयति - जयतीत्यादिना ।  
चिकीर्षितस्य प्रेक्षावदुपादेयत्वज्ञापनार्थं प्रयोजनं दर्शयति - ताराकल्प इति । तारः - स्फुरन् आकल्पः - भूषणमित्यर्थः । स्फुरत्तया दुष्प्रापतया च नक्षत्रतुल्य इति वाऽर्थः । दूराद्वृत्तिरस्य (भूषणादेः) देशविप्रकर्षः; ग्रन्थस्य गूढार्थत्वम् । अस्माभिरेवेति । अनेन मूलग्रन्थाविवक्षितार्थप्रतिपादनशङ्कानिरासः ॥  
प्रतितन्त्रविशेषाः - भगवतो लक्ष्मीनित्ययोगः, विधिशिवादिकारणत्वम्, तुलसीसम्बन्धः, शुद्धसत्त्वमयविग्रहयोगश्च ॥ ३ ॥
</details>

<details><summary>सौम्य-वरद-रामानुज-गूढार्थ-प्रकाशः - ०३</summary>

ज्ञातस्येति । न ज्ञानमात्रवाची प्रज्ञाशब्दः, अपितु तद्विशेषवाची, अन्यथा अतिशयानुक्तेरिति । तर्कादिभेदादिति 1 तर्कमीमांसाशब्दच्छन्दोविचितिभेदादित्यर्थः । प्रमाणदार्ढ्ययोर (पुरुष?) तन्त्रत्वात् 'अशिथिलविहिते मानसूत्रे' इत्ययुक्तमित्यत आह - तस्येति । विशेषतो धीस्थत्वमिति । आगमगम्याः प्रकृत्यादयः, अनुमानगम्या इन्द्रियप्राप्त्यादयः, प्रत्यक्षगम्याः वियदादयः इत्यादिरूपेण विशेषतो धीस्थत्वमित्यर्थः ॥ ॥ ३ ॥
</details>

<details><summary>अभिनव-रङ्गनाथः भाव-प्रकाशः - ०३</summary>

\*जयादेरित्यनेन न्यायसिद्धाञ्जनन्यायपरिशुद्ध्यपेक्षया तत्वमुक्ताकलापस्य परमतनिराकरणप्राधान्यं बोध्यते ॥ ३ ॥
</details>








