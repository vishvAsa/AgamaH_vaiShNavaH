+++
title = "100 बाधार्थं यत्समानाधिकरणवचनम्"

+++
<details><summary>मूलम्</summary>

बाधार्थं यत्समानाधिकरणवचनं नाविशिष्टं वदेत्तत्तत्रैकोऽध्यासयोग्याकृति वदति परो भेदयुक्तं तु शब्दः ।  
निर्दिष्टे वस्तुमात्रे भवतु कथमिहारोपितं बाधनीयं भ्रान्तिर्भेदाप्रतीतौ विरमतु च कथं हेतुपौष्कल्ययुक्ता ॥ १०० ॥
</details>

<details><summary>सर्वाङ्कषटीका - १००</summary>

एवमखण्डार्थसामानाधिकरण्यविचारं परिसमाप्य, तत्संमतं बाधार्थसामानाधिकरण्यं विमृशति- बाधार्थमित्यादि । ब्रह्मव्यतिरिक्तमिथ्यात्ववादिनो हि सामानाधिकरण्यं द्विविधं वर्णयन्ति । चेतनवाचिशब्दसमभि- व्याहारस्थले 'तत्त्वमसि' ‘अयमात्मा ब्रह्म' इत्यादौ हि ब्रह्मण एव जीवभावात्, उभयोरप्यभेदात् अखण्डार्थे सामानाधिकरण्यम् । जगद्वाचिपदैस्साकं सामानाधिकरण्यस्थले 'सर्वं खल्विदं ब्रह्म' इत्यादौ तु जगतो मिथ्यात्वात् ब्रह्मणोऽपि मिथ्यात्वापत्त्या अखण्डार्थत्वासंभवात् बाधार्थसामानाधिकरण्यं तत्रेति वदन्ति । अत्र दृष्टान्तः 'चोरः स्थाणुः' इति । स्थाणुं दृष्ट्वा चोर इति भ्रान्तं प्रत्युच्यते ' त्वद्दृष्टः चोरः स्थाणुः' इति । अत्र स्थाणौ चोरत्वाभावो बोध्यत इति चोरत्वबाधात् बाधायां सामानाधिकरण्यमित्युच्यते । एवं प्रकृते 'इदं ब्रह्म' इत्युक्ते ब्रह्मणि जगदभावो बोध्यते । तेन निर्विशेषं ब्रह्मैव सत्यमुक्तं भवतीति वदन्ति । एतन्निराकरोति । बाधार्थं यत् समानाधिकरणवचनम्, तदपि **अविशिष्टम्** = निर्विशेषं वस्तु न वदेत् । 

। **तत्र** = 'चोर : स्थाणुः' इत्यत्र **एकः** = 'चोरः' इति पदम् **अध्यासयोग्याकृति** = **अध्यासस्य** = चोरत्वप्रतीतेः 

324. 

653 

निर्दिष्टे वस्तुमात्रे भवतु कथमिहारोपितं बाधनीयं 

भ्रान्तिर्भेदाप्रतीतौ विरमतु च कथं हेतुपौष्कल्ययुक्ता ॥100॥ 

[ वेदानां स्वतः प्रामाण्यम् ] 

मानं बाधाद्यभावान्निगम इतरवत्; वक्तृदोषस्तु नास्मि 

बाधोऽप्यस्यानुमाद्यैरपि न हि सुवचस्तद्वलेनैव बाध्यैः । 



योग्याकृतिविशिष्टत्वम्, अर्थात् चोरत्वप्रतीतिविषयीभूतं वस्तु वदति । परः **शब्दस्तु** = इतरः स्थाणुशब्दस्तु भेदयुक्तं वदति - चोरभेदरूपस्थाणुत्वविशिष्टं वस्तु वदति । चोरभेदरूपस्थाणुत्वाग्रहणेन हि भ्रमः । तग्रहणाच्च भ्रमनिवृत्तिः । अतश्च पदद्वयमपि सविशेषमेव वस्तु वदति; न तु निर्विशेषं किञ्चिद्वस्तु वदति । चोरपदेन स्थाणौ चोरत्वाभावो न हि बोधयितुं शक्यः, तत्र चोरत्वप्रसक्तेरसंभवात् । किन्तु 'चोरत्वेन प्रतीतः ' इत्येवार्थस्तस्य वक्तव्यः । ‘त्वया चोरत्वेन गृहीतः स्थाणुः' इत्येव विविक्षितोऽर्थः । ततश्च 'चोरत्वप्रकारक - ज्ञानविषयः स्थाणुः' इति विशेषणविशेष्यभाव एव सामानाधिकरण्यम्, न बाधायाम् । तथाऽङ्गीकारेऽपि, स्थाणुपदेन **वस्तुमात्रे** = निर्विशेषस्थाणुपदार्थे **निर्दिष्टे** = अभिहिते **इह** = स्थाणौ आरोपितं चोरत्वम् कथं **बाधनीयम्** = बाधयितुं शक्यम् । स्थाणुत्वाग्रहणेन **हेतुपौष्कल्ययुक्ता** = विशेषाग्रहणरूपभ्रमहेतोः तथैवावस्थान- प्रयुक्ता **भ्रान्तिः** = चोरत्वभ्रमः **भेदाप्रतीतौ** = चोरभेदरूपस्थाणुत्वस्याग्रहे कथं **विरमतु** = निवर्तताम् । स्थाणुत्वा- ग्रहणमेव किल भ्रमहेतुः । यदि तेन वाक्येन निर्विशेषणकं स्थाणुमात्रं बोध्येत, तर्हि भ्रमनिवृत्तिः कथम्? 

अतोऽत्रापि न निर्विशेषवस्तुप्रतीतिसंभवः ॥ 

TIPUEST 

यद्यपि शाङ्करभाष्ये (3-3-9) अध्यासापवादैकत्वविशेषणत्वरूपं चतुर्विधं सामानाधिकरण्यमुक्तम् । परन्तु अनन्तरकालिकैः तात्पर्यतः अपवाद - एकत्व (अखण्डर्थत्व) रूपद्वयोरेव पर्यवसानकरणादत्रापि तावदेव परीक्षितम् । सिद्धान्ते तु सर्वत्र एकरूपमेव विशेषणविशेष्यभावे सामानाधिकरण्यमिति ज्ञेयम् ॥ १०० ॥
</details>
