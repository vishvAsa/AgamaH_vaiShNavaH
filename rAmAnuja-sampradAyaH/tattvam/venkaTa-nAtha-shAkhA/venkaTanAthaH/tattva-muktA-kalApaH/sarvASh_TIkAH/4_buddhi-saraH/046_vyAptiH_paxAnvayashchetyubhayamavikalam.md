+++
title = "046 व्याप्तिः पक्षान्वयश्चेत्युभयमविकलम्"

+++
<details><summary>मूलम्</summary>

व्याप्तिः पक्षान्वयश्चेत्युभयमविकलं यस्य हेतुस्स सम्यङ्ङाभासौ तद्विहीनौ तदुभयविततिस्स्यादनैकान्तिकादिः ।  
तत्तद्वक्रानुमोत्प्रेक्षणमपि घटते न क्वचित् साध्यसिद्ध्यै स्वव्याघातादिदोषादविषयनियतेर्वाञ्छितालाभतश्च ॥ ४६ ॥
</details>

<details><summary>सर्वाङ्कषटीका - ४६</summary>

एवम् ‘उपाधयः स्युर्दुरूहाः' इत्यादिकं समाधाय, सद्धेतूनां हेत्वाभासानां च स्वरूपं प्रदर्शयति- व्याप्तिरित्यादि । व्याप्तिः **पक्षान्वयश्च** = पक्षधर्मता च इत्युभयम् यस्य हेतोः **अविकलम्** = संपूर्णम् सः **सम्यक्** = समीचीनः हेतुः । **तद्विहीनौ** = व्याप्त्या, पक्षधर्मतया वा विहीनौ **आभासौ** = **हेत्वाभासौ** = दुष्टहेतू । व्याप्तिपक्षधर्मताविशिष्टत्वं सद्धेतूनां लक्षणम् । दुष्टहेतूनां तु उभयशून्यत्वं न लक्षणम्, अन्यतरशून्यत्वस्यैव पर्याप्तत्वात् । तथा च ' व्याप्तिपक्षधर्मत्वान्यतरशून्यत्वम्' दुष्टहेतूनां लक्षणम् । एतत्प्रदर्शनाय 'आभासौ' इति द्विवचनम् । **अनैकान्तिकादिः** = 'सव्यभिचारविरुद्धप्रकरणसमसाध्यसम- कालातीता हेत्वाभासाः’(न्या.सू. 1-2-4 ) इति गौतमोक्ताः, ‘असिद्धानैकान्तिकविरुद्धा हेत्वाभासाः' (न्या.त) इति श्रीनाथमुन्युक्ता वा तदुभयविततिः **स्यात्** = 'तद्विहीनौ' इत्युक्तस्य व्याप्तिरहितत्वस्य पक्षधर्मतारहितत्वस्य वा विस्तारो भवति । **प्रकरणसमः** = सत्प्रतिपक्षः । **साध्यसमः** = असिद्धः । **कालातीतः** = बाधितः एतेषां विवरणमाकरादौ द्रष्टव्यम् । त्रिविधो वा पञ्चविधो वा हेत्वाभासो भवतु, व्याप्तिहीनत्वे, पक्षधर्मताहीनत्वे वा विश्रान्तिरनिवार्येत्यर्थः ॥ 

ननु वादीन्द्रोक्तेषु महाविडम्बनानुमानेषूक्तदोषद्वयस्याप्यभावात् किं तेषां सद्धेतुत्वमेवेत्याशङ्काया- माह - **तत्तद्वक्रानुमानोत्प्रेक्षणमपि** = वादीन्द्रस्य विचित्रवक्रानुमानकल्पनमपि **स्वव्याघातादिदोषात्** = स्ववचन- विरोधादिदोषसद्भावात् **अविषयनियतेः** = विषयव्यवस्थाया एव भङ्गप्रसङ्गात् **वाञ्छितालाभतश्च** = अभिमतार्थासिद्धेश्च **क्वचित्** = क्वचिदपि विषये साध्यसिद्ध्यै न **घटते** = स्वलक्ष्यसाधनाय न समर्थम् । केवलान्वय्यनुमानमनङ्गीकुर्वन् भट्टवादीन्द्रः केवलान्वय्यनुमानं 'महाविद्या' इति नर्मसंज्ञया निर्दिशति । 

270. 

589 

[ व्याप्तिग्रहणप्रकारः ] 

साध्येन व्याप्तिमेके जगदुरिह सकृद्दर्शनेनैव गम्यां 

शङ्कानिर्धूतिमात्रं फलमिति च परं भूयसां दर्शनानाम् । धूतोपाधिस्तु योगः स्फुरति बहुविधैर्दर्शनैरेव पश्चात् 

तज्जात्याधारभावात् युगपदखिलमप्यक्षसंबन्धि तत्र ॥47॥ 



केवलान्वय्यङ्गीकारे प्रमेयत्वादिरूपकेवलान्वयिहेतुना सर्वं साधयितुं शक्यमित्यभिप्रैति सः । दृश्यन्ते किल वेदबाह्यानामनुमानानि ‘विमतं क्षणिकम्, प्रमेयत्वात्' इत्यादीन्यनुमानानि । 'शब्दः अनित्यः, उत्पन्नत्वात्' इति ऋजुमार्गेण वक्तुं शक्यत्वे, 'शब्दः स्वस्वेतरावृत्त्यनित्यवृत्तिधर्मवान्, प्रमेयत्वात्' इति वक्रमार्गेण तदेव साध्यते चेत्, इदं वक्रानुमानम् । शब्द इति पक्षः । स्वं शब्दः, स्वेतरत् जगत्सर्वम् । सर्वत्र जगति वर्तमानो धर्मः प्रमेयत्वादिः। अतस्तद्व्यावृत्त्यर्थं ' तदवृत्ति' इति विशेषणम् । एवञ्च प्रमेयत्वातिरिक्तः, अनित्यवृत्तिधर्मः अनित्यत्वम् । तद्वानित्यर्थः । एतादृशवक्रानुमाने यत्किञ्चित्सर्वमपि साधयितुं शक्यमिति केवलान्वयि न प्रमाणमित्याशयः । सिद्धान्ते केवलव्यतिरेकिणोऽनङ्गीकारेऽपि केवलान्वयिनोऽङ्गीकारात्, तन्निराक्रियत आचार्यैः । तत्र **स्वव्याघातादिदोषात्** = सर्वं साधयितुं शक्यत इति वदतैव, तस्यासाधकत्वप्रतिपादने स्ववचनविरोधः । **एवम्** = अविषयनियतेः उक्तानुमानेन साध्यस्य विषयस्य व्यवस्थितेरभावात् । 'स्वस्वेतरा- वृत्तिनित्यवृत्तिधर्मवान्' इति विपरिणामेन नित्यत्वमपि साधयितुं शक्यते । अतो विषयनैय्यत्याभावात्, अत एव - **वाञ्छितालाभतश्च** = केवलान्वय्यनुमाननिरसनरूपस्वाभीष्टासिद्धेश्च वक्रानुमानानि वक्राण्येव । 'घटः अभिधेयः, प्रमेयत्वात्, पटवत्' इत्याद्यनुमाने दोषाभावात् केवलान्वय्यनुमानमेवाप्रमाणमिति न वक्तुं शक्यमिति वक्रानुमानप्रदर्शनं विफलमित्यर्थः ॥ ४६ ॥
</details>
