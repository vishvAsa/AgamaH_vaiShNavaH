+++
title = "130 ऐतिह्यं वृद्धवाक्यम्"

+++
<details><summary>मूलम्</summary>

ऐतिह्यं वृद्धवाक्यं बहुदिवसगतेर्यत्त्वनिर्द्धार्यमूलं मानं चेदागमस्तत्तदितरदपि च स्यात्तदाभास एव ।  
लक्षादिभ्यश्शतादिप्रमितिरनुमितिर्व्याप्यतादेरबाधाच्चेष्टालिप्यादि लिङ्गं शितमतिभिरतश्शिष्टमप्येवमूह्यम् ॥ १३० ॥
</details>

<details><summary>सर्वाङ्कषटीका - १३०</summary>

तत्त्वमुक्ताकलापः 

353. 

354. 

684 

[ ऐतिह्यसम्भवौ नातिरिक्तप्रमाणे ] 

ऐतिह्यं वृद्धवाक्यं बहुदिवसगतेर्यत्त्वनिर्धार्यमूलं 

मानं चेत् आगमस्तत् तदितरदपि च स्यात् तदाभास एव । लक्षादिभ्यः शतादिप्रमितिरनुमितिर्व्याप्यतादेरबाधात् 

चेष्टालिप्यादि लिङ्गं शितमतिभिरतः शिष्टमप्येवमूह्यम् ॥130॥ 

[ अधिकप्रमाणगणनानिर्वाहः ] 

मानत्रित्वे तु मन्वाद्यनुमतिविषये तत्र यत् कैश्चिदाप्तै- 

राधिक्यं क्वाप्यधीतं, तदपि सुघटितं गोबलीवर्दनीत्या । उक्तार्थोदाहृतिर्वा भवतु बहुमुखी शिष्यमेधामहिम्ने 

सर्वे च स्वेष्टतन्त्रेष्वनुकथनशतं निर्वहन्त्येवमूहैः ॥131॥ 

ऐतिह्यम्, संभवश्चेति प्रमाणद्वयमतिरिक्तमातिष्ठन्ते पौराणिकाः । तन्निराकरोति - ऐतिह्यमित्यादि । यत्तु **वृद्धवाक्यम्** =वृद्धानां वाक्यम् **बहुदिवसगतेः** = बहूनां दिवसानाम्, संवत्सराणां वा गतेः गतत्वात्, अत एव **अनिर्धार्यमूलम्** = मूलप्रमाणं किमिति निर्धारयितुमशक्यम् **ऐतिह्यम्** = शब्दात्मकं किंवदन्तीरूपम् तत् मानं **चेत्** = प्रमाणं यदि भवेत् **आगमः** = शब्द एव, नातिरिक्तम् । प्रमाणं चेदिति कथमिति चेत्, बाधकप्रमाणादर्शनादेवेत्यवगन्तव्यम् । तदितरदपि **तत्** = अप्रमाणं चेत्, तदपि तदाभास **एव** = प्रमाणाभास **एव** =अप्रमाणमेव स्यात् ॥ 

एवम् - **लक्षादिभ्यः** = लक्षसहस्रादिभ्यः **शतादिप्रमितिः** = लक्षे सहस्रादिरन्तर्गतः, सहस्रे शतादिरन्तर्गतः इति निर्णयोऽपि व्याप्यतादेरबाधात् अनुमितिकारणीभूतव्याप्यव्यापकभावादेः बाधाभावात् **अनुमितिः** = अनुमितिरेव । अयमेव शते पञ्चाशन्याय इत्युच्यते ॥ 

एवम् - चेष्टालिप्यादि **लिङ्गम्** = हस्तचेष्टादिना अर्थबोधनात् चेष्टाप्यतिरिक्तं प्रमाणम् । एवंलिपिः अक्षरज्ञानजनकमपि अतिरिक्तं प्रमाणम्। एवमन्यदपि रेखागजादिकमूह्यम् । इत्याद्यपि लिङ्गरूपत्वादनुमानमेव । अतश्शिष्टमप्येतादृशमन्यदपि **शितमतिभिः** = निशितबुद्धिभिः ऊह्यम् । अतश्च प्रमाणानि त्रीण्येव ॥ १३० ॥
</details>
