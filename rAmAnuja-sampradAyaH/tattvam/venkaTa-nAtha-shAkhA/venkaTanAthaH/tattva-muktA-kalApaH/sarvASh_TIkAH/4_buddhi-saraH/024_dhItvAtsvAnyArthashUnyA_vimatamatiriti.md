+++
title = "024 धीत्वात्स्वान्यार्थशून्या विमतमतिरिति"

+++
<details><summary>मूलम्</summary>

धीत्वात्स्वान्यार्थशून्या विमतमतिरिति स्वोक्तिबुद्ध्यादि भग्नं ज्ञानज्ञानेऽतिचारः क्षणिकविविधधीसन्ततेः संमतत्वात् ।  
दृष्टान्तस्साध्यशून्यो न च निरुपधिकासत्प्रतीतं क्वचिन्नस्तावन्मिथ्यात्वकॢप्तौ न तु फलति तवाशेषबाह्यार्थभङ्गः ॥ २४ ॥
</details>

<details><summary>सर्वाङ्कषटीका - २४</summary>

अनुमानात् बाह्यापलापवादमनूद्योत्तरयति - धीत्वादित्यादि । **विमतमतिः** = विप्रतिपन्नं ज्ञानम् **स्वान्यार्थशून्या** = स्वव्यतिरिक्तविषयशून्या, **धीत्वात्** = ज्ञानत्वात् । तथा चानुमानम् - विमतं ज्ञानम्, स्वव्यतिरिक्तविषयशून्यम्, ज्ञानत्वात् । स्वाप्नधीवत् इति दृष्टान्त ऊह्यः । उत्तरम् - **इति** = इत्येतत् **स्वोक्तिबुद्ध्यादिभग्नम्** = स्ववचनविरुद्धं स्वानुभवविरुद्धं च । स्वव्यतिरिक्त इत्यनेनैव स्वभिन्नं किञ्चित् तच्छब्देन वक्तव्यम्, अन्यथा शब्दभेदः कथमिति वचनविरोधः । स्वानुभवविरोधः तत्तन्मनस्साक्षिकः । ज्ञानं ह्यान्तरम्, विषयास्तु बाह्याः स्पष्टं सर्वानुभवसिद्धाः । किञ्च - **ज्ञानज्ञाने** = ज्ञानविषयकज्ञाने अतिचारः 



' 

250. 

559 

दृष्टान्तः साध्यशून्यो, न च निरुपधिकासत् प्रतीतं क्वचिन्नः 

तावन्मिथ्यात्वक्लृप्तौ न तु फलति तवाशेषबाह्यार्थभङ्गः ॥24॥ 

[निरुपाधिकासतः प्रतीतिविमर्शः ] 

प्रत्यक्षं संप्रयुक्ते, स्मृतिरपि विदिते, व्याप्तिसिद्धेऽनुमा स्यात् 

शाब्दी धीरन्वितादौ भवति, तदनुगा भ्रान्तिधीः क्वाप्यसिद्धे । 



व्यभिचारः । तादृशं ज्ञानमेव नास्तीत्यत्र - **क्षणिकविविधधीसन्ततेः** = स्वभिन्नानां क्षणिकविज्ञानपरंपराणां भेदस्य संगतत्वात् । न हि यूयमैकात्म्यवादिनः । अनन्तक्षणिकपरंपराणामङ्गीकृतत्वात् । ताश्च परंपरा न स्वलक्षणप्रत्यक्षसिद्धाः अङ्गीकृताः, किन्त्वनुमानेनैव ज्ञेयाः । एवञ्च तेषां ज्ञानविषयत्वं सिद्धमेव । ता न मिथ्याः । अतो व्यभिचारः । स्वान्यार्थविषयवति तादृशानुमाने धीत्वहेतोः सत्त्वात् । किञ्च - **दृष्टान्तः** = स्वाप्नधीः **साध्यशून्यः** = स्वान्यार्थशून्यत्वाभाववान्, स्वाप्नार्थविषयत्वात् । तत्रापि विषयविषयिभावस्यानु- भवसिद्धत्वात् । ननु भोः ! भ्रमे असन्त एव विषया भासन्त इति सर्वानुभवसिद्धम् । अतो गत्यन्तराभावात् बाह्यविषयशून्याः स्वाभिन्नविषयका एव स्वाप्नप्रत्यया इति कथमसिद्धिरिति चेत् न । कुतः ? **निरुपधिकासत्** = कुत्राप्यविद्यमानं वस्तु नः **क्वचित्** = कुत्रापि न च **प्रतीतम्** = न ह्यनुभवसिद्धम् । न हि शशशृङ्गादिकं केनापि स्वप्ने दृष्टमिति कश्चित् ब्रवीति । तत् कुतः ? सर्वथासतो भानं भ्रमेऽपि निराकृत- मेव । स्वाप्नविचारोऽपि कृतचर एव बहुधा । अतः स्वप्नोऽपि नासद्विषयकः । ततश्च दृष्टान्तासिद्धिः । **तावन्मिथ्यात्वक्लृप्तौ** = कालदेशाद्युपाधिभेदेनासद्विषयत्वसाधने **तव** = निरुपाधिकासद्विषयत्वं साधयितुं प्रवृत्तस्य तव अशेषबाह्यार्थभङ्गः कयापि रीत्या बाह्यं किञ्चिन्नास्तीति बाह्यार्थनिराकरणम्, न तु **फलति** = नैव सिद्ध्यति, सोपाधिकासद्विषयकत्वस्यैवाङ्गीकारात् । अतः स्वप्नदृष्टान्तेनापि बाह्यवस्तुनिराकरणं सर्वथा न संभवति । तथोक्तं सूत्रकारेणापि – 'वैधर्म्याच्च न स्वप्नादिवत्' इति । 'न स्वप्नादिवत् जाग्रत्प्रत्यया भवितुमर्हन्ति ।' कस्मात्? वैधर्म्यात् । वैधर्म्यं हि भवति स्वाप्नजागरितयोः । किं पुनर्वैधर्म्यम् ? बाधाबाधाविति ब्रूमः । बाध्यते हि स्वप्नोपलब्धं वस्तु प्रतिबुद्धस्य 'मिथ्या मयोपलब्धो महाजनसमागमः' इति । नैवं जागरितोपलब्धं वस्तु स्तम्भादिकं कस्याञ्चिदप्यवस्थायां बाध्यते' (ब्र.सू. 2-2-29- शं) इति । अतः स्वप्नदृष्टान्तेन ज्ञानानां विषयशून्यत्वं न साधयितुं शक्यम् ॥ २४ ॥
</details>
