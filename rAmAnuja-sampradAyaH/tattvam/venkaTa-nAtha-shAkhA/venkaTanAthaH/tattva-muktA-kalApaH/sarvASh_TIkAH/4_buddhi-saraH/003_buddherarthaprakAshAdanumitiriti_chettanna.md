+++
title = "003 बुद्धेरर्थप्रकाशादनुमितिरिति चेत्तन्न"

+++
<details><summary>मूलम्</summary>

बुद्धेरर्थप्रकाशादनुमितिरिति चेत्तन्न साध्याविशेषात् साध्याद्भेदेऽपि बुद्धिर्यत उदयति ते स्यात्ततोऽर्थप्रकाशः ।  
मध्ये बुद्धिः किमर्था ननु सममुभयोरप्यसाधारणत्वं तत्सा नित्यानुमेया यदि फलति तदा बुद्धितत्त्वापलापः ॥ ३ ॥
</details>

<details><summary>सर्वाङ्कषटीका - ३</summary>

एवं नैयायिकमतं परीक्ष्य, इतोऽपि दुर्बलं कौमारिलपक्षं परीक्षयति - बुद्धेरित्यादि । **बुद्धेः** = आत्म- धर्मभूतज्ञानस्य **अर्थप्रकाशात्** = अर्थगतप्राकट्यरूपात् हेतोः अनुमितिः भवति, न तु ज्ञानं कस्यापि कदापि प्रत्यक्षमित्यर्थः । मीमांसकौ कुमारिलभट्टः, प्रभाकरश्चेति द्वौ । प्रभाकरः सिद्धान्तवदेव स्वप्रकाश- ज्ञानवादी । अतस्तत्र परीक्षणीयाभावात्, भाट्टमतं विचार्यते । पुरोवर्तिघटादिविषयके ज्ञाने जाते, ततः 'ज्ञातो घटः' इति व्यवहारात् तेन ज्ञानेन घटादिपदार्थे ज्ञातताख्यः कश्चन अतिरिक्तो धर्मो जायते । स एव तैः प्राकट्यम् इत्युच्यते । नवीनैस्तु ज्ञातता इत्युच्यते । तेन हेतुना तद्धेतुभूतं ज्ञानमनुमीयते इति पूर्वपक्षानुवादः ॥ 

I 

तन्निराकरोति - इति चेत्, तन्नेति । तत्र हेतुः साध्याविशेषादिति । सिद्धेन हेतुना असिद्धं साध्यं साध्यते इति क्रमः । हेतोरेव सन्दिग्धत्वे तेन कथं **साध्यसाधनम्** = साध्यनिश्चयः ? **साध्याविशेषात्** = हेतोः **साध्येनाविशेषात्** =सन्दिग्धत्वात् । तथा च हेत्वसिद्धिर्दोषः । ननु आत्मधर्मः ज्ञानं साध्यम् । हेतुस्तु 

519 

मध्ये बुद्धिः किमर्था ? ननु सममुभयोरप्यसाधारणत्वम् 

तत्सा नित्यानुमेया यदि, फलति तदा बुद्धितत्त्वापलापः ॥3॥ 





ज्ञानविषयत्वरूपः वस्तुधर्मः । ' ज्ञातो घटः' इत्यत्र हि ज्ञानं घटे विशेषणम् । आत्मधर्मभूतस्य ज्ञानस्य घटादिविशेषणस्य ज्ञाततायाश्च समत्वं कथम् । घटादिवस्तुगतेन ज्ञातताख्यधर्मेण तद्धेतुभूतं ज्ञानमनुमीयते इति का अनुपपत्तिः ? इत्यत्राङ्गीकृत्योत्तरमाह – **साध्यात्** = ज्ञानात् **भेदेऽपि** = हेतोः कथञ्चिद्भेदाङ्गीकारेपि, **ते** = मीमांसकस्य **बुद्धिः** = विषयप्रकाशकं ज्ञानम् **यतः** = यादृशसामग्रीतः **उदयति** = उत्पद्यते, **ततः** = तादृश- सामग्रीत एव **अर्थप्रकाशः** = घटादेरर्थस्य प्रकाशनम् स्यात् । ततश्च – **मध्ये** = अर्थप्रकाशस्य तत्सामग्र्याश्च मध्ये **बुद्धिः** = अर्थप्रकाशेनानुमीयमानम् ज्ञानम् किमर्था ? ' तद्धेतोरेव तद्धेतुत्वे मध्ये किं तेन' इति न्यायात्। **तद्धेतोरेव** = ज्ञानहेतुतया वादिद्वयसंमतसामग्र्या एव **तद्धेतुत्वे** = अर्थगतप्राकट्यं प्रति हेतुत्वे संभवति **मध्ये** =प्राकट्यज्ञानसामग्र्येोर्मध्ये **तेन** = ज्ञानेन **किम्** = किं कर्तव्यम् ? ज्ञानसामग्र्यैवार्थप्राकट्योत्पत्तेर्निर्वाहात् । तथा च ज्ञानाख्यः पदार्थ एव न सिद्ध्येत्, मानवबुद्धेः लाघवपक्षपातित्वात् । ज्ञानस्य नित्यानुमेयत्वे, ज्ञानाख्यः पदार्थ एव न सिद्ध्येत् । अनुव्यवसायस्य मानसप्रत्यक्षरूपत्वात्, न ज्ञानापलापप्रसङ्गः इति वैशेषिकपक्षादप्ययं पक्षो हेय इति भावः ॥ 

। 

ननु बाह्यानां विषयाणां सर्वान् प्रति समानत्वेऽपि व्यवहारस्य तत्तत्पुरुषनियतत्वदर्शनात् तदनुगुणो विषयधर्मः कश्चिदेषितव्यः । येन यथा यद्ज्ञायते, व्यवहारस्तदनुगुण एव स्यात् । अतस्तत्तद्ज्ञाततैव सर्वव्यवहारमूलम् । अत एव ज्ञातता वस्तुधर्मः, न वस्तुस्वरूपमात्रम्, स्वरूपस्य सर्वान् प्रत्यविशेषात् । अत एवोच्यते ‘परिव्राट्कामुकशुनामेकस्यां प्रमदातनौ । कुणपः कामिनी भक्ष्यमिति तिस्त्रो विकल्पनाः ॥' इति। अतो विषयधर्मेण ज्ञाततया न ज्ञानस्यान्यथासिद्धिर्भवेदित्यात्राह - नन्वित्यादि । **उभयोरपि** = ज्ञाततायाः, ज्ञानसामग्र्याश्च **असाधारणत्वम्** = तत्तत्पुरुषासाधारणत्वम् समं **ननु** = सममेव हि । तथा च ज्ञानसामग्रीणाम् इन्द्रियमनस्संयोगादीनां तत्तत्पुरुषमात्रनियतत्वात् विषयधर्मस्य ज्ञातताया अपि तत्तत्पुरुषभेदेन भेदात् प्रति- नियतव्यवहारभेदः सङ्गच्छेतेति ' मध्ये बुद्धिः किमर्था ? ' । न च ज्ञानस्यैवाभावे ज्ञातताख्यो धर्मः कथं भवेदिति वाच्यम्, ज्ञाततायाः ज्ञानविषयत्वरूपत्वानङ्गीकारात्, अतिरिक्तविषयधर्मरूपत्वाङ्गीकारात् । प्राकट्यम् इत्यादिसंज्ञाकरणाच्चं । अन्ते पर्यवसितमाह -- तदित्यादि । **तत्** = **तस्मात्** = ज्ञानरूपस्य पदार्थस्यैवासिद्ध्या पत्त्या **सा** = बुद्धिः नित्यानुमेया **यदि** = सदा सर्वस्यापि अनुमानमात्रसिद्धा चेत्, तदा बुद्धितत्वापलापः बुद्ध्याख्यस्य कस्यचिद्वस्तुनः अपलाप एव **फलति** = फलतस्सिद्ध्यति । अतो ज्ञानं न नित्यानुमेयम्, किन्तु परकीयं ज्ञानमनुमेयम्, स्वीयं तु स्वप्रकाशप्रत्यक्षसिद्धम् । अत्र कुमारिलस्याशयः अग्रे ( श्लो. 20) भविष्यति । शिष्टं वक्तव्यं पुनरद्रव्यसरे ( श्लो. 65-67) विस्तरेण भविष्यति ॥ 

। 



ननु ज्ञातताया ज्ञानजन्यत्वात् ज्ञानस्यैवाभावे ज्ञातता कथमुत्पद्येतेति चेत्; ज्ञातताया ज्ञानविषय- . त्वातिरिक्तायाः विषयधर्मत्वं हि तत्संमतम् । प्राकट्यमित्येव तस्य प्राचीना संज्ञा, 'प्रकटो घटः ' 'घटः 



229. 

520 

[ ज्ञानस्य नित्यत्वम् ] 

ज्ञातुर्शप्तेरलोपं कथयति निगमः स्मर्यते चैवमेषा 

तस्मादेकत्वसिद्धौ प्रसरणभिदया तद्भिदैकत्र पुंसि । योग्यादृष्टेरभावात् न च भवति सुषुप्त्याद्यवस्थासु बाधः 

तत्तद्वस्तुप्रकाशक्षणविरहवती न प्रकाशेत बुद्धिः ॥4॥ 

• 

प्रकाशते' इत्यादिव्यवहारात् । प्राकट्यम् प्रकाशरूपं विषयधर्मश्चेत्, प्रकाश एव हि ज्ञानम् । एवञ्च ज्ञानसामग्री विषय एव प्रकाशरूपं धर्ममुत्पादयतु, मध्ये ज्ञानं किमर्थम् ? नातीन्द्रियज्ञानसत्त्वे किञ्चित् प्रमाणम् । तथा च ज्ञानाख्यं स्वप्रकाशतत्त्वमेव न सिद्ध्येत् ॥ ३ ॥
</details>
