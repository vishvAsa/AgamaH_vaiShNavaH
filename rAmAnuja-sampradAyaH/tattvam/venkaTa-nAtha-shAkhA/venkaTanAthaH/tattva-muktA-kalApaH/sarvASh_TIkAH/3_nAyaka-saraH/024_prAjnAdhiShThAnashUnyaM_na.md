+++
title = "024 प्राज्ञाधिष्ठानशून्यं न"

+++
<details><summary>मूलम्</summary>

प्राज्ञाधिष्ठानशून्यं न तु परिणमितुं शक्तमव्यक्ततत्त्वं वास्यादौ व्याप्तिसिद्धेरिति यदभिहितं सांख्यसिद्धान्तभङ्गे ।  
सोऽपि प्राज्ञव्युदासेऽप्यनुमितिशरणान् प्रत्युपात्तः प्रसङ्गो नेष्टे तत्सिद्ध्यसिद्ध्योरनुमितिरिति खल्वाशयस्सूत्रकर्तुः ॥ २४ ॥
</details>

<details><summary>सर्वाङ्कषटीका - २४</summary>

ननु ! ईश्वरानुमाननिरसनं ब्रह्मसूत्रकाराशयविरुद्धम् । सांख्यमतनिराकरणाधिकरणे हि 'रचनानुपपत्तेश्च नानुमानम्, प्रवृत्तेश्च' (ब्र. सू. 2-2-1 ) इति प्रथमं सूत्रम् । सांख्यास्तु जडाया अपि प्रकृतेः स्वतः प्रवृत्तिशीलत्वं वर्णयन्ति । अनुमीयत **इत्यनुमानम्** = अनुमानप्रमाणकम् । 'प्रधानम् न प्रवृत्तिमत्, अचेनत्वे सति चेतनानधिष्ठितत्वात्, सारथिरहितरथवत्' । एवं **'प्रवृत्तेश्च'** = ' प्रधानम् चेतनाधिष्ठितम्, अचेतनत्वे सति प्रवृत्तिमत्वात्, सारथ्यधिष्ठितरथवत्' इत्यनुमानम् । एवञ्च प्रकृत्यधिष्ठातृतयान्वयतो व्यतिरेकतश्च चेतनसाधनं प्रदर्शितम् । एवं सति कः प्रद्वेष ईश्वरानुमान इत्यत्राह - प्राज्ञेत्यादि । **अव्यक्ततत्त्वम्** = प्रकृत्याख्यं तत्त्वम् **प्राज्ञाधिष्ठानशून्यम्** = समर्थविलक्षणचेतनाधिष्ठानरहितम् **परिणमितुम्** = नानाविधपरिणामान् प्राप्तुं न तु **शक्यम्** = न हि समर्थम् ; ‘अचेतनत्वात्' इति हेतुरूह्यः । **वास्यादौ** = तक्षणसाधनायुधविशेषादौ सपक्षे व्याप्तिसिद्धेः । आदिपदेन रथादिपरिग्रहः । इति यत् सांख्यसिद्धान्तभङ्गे - सांख्यमतनिराकरणप्रकरणे अभिहितम् सूत्रकारेण, एतत् अनुमानेनेश्वरसाधनार्थं नोक्तम्, शास्त्रप्रमुख एव 'शास्त्रयोनित्वात्' (ब्र.सू. 1- 1-3) इतीश्वरस्योपनिषदेकगम्यत्वस्य प्रतिष्ठापनात् । किन्तु - **सोऽपि** = उक्तप्रक्रियाविशेषोऽपि प्राज्ञव्यु - **दासेऽपि** = सर्वज्ञेश्वरनिराकरणेऽपि अनुमितिशरणान् **प्रति** = तर्कावलम्बिनः सांख्यान् प्रति **उपात्तः** = प्रदर्शितः **प्रसङ्गः** = प्रतितर्कः प्रत्यनुमानं वा, न तु अनुमानेनेश्वरसाधनप्रक्रिया सा, शास्त्रयोनित्वसूत्रविरोधात् । तथा चाधिकरणद्वयसिद्धं निष्कृष्टं सूत्रकारतात्पर्यमाह - नेष्ट इत्यादि । **तत्सिद्ध्यसिद्ध्योः** = **तस्य** = ईश्वरस्य सिद्धौ असिद्धौ **वा** = ईश्वरसाधने निराकरणे वा **अनुमितिः** = अनुमित्याख्यं प्रमाणम् न **ईष्टे** = न समर्थं भवति इति खलु सूत्रकर्तुः **आशयः** = अभिप्रायः । अत ईश्वरानुमानं सूत्रकारानुमतमिति न भ्रमितव्यम् । 'खलु' इति उक्तार्थस्य प्रसिद्ध्यर्थकः ॥ एतत्तुल्यः श्लोकोऽधिकरणसारावल्यामपि (2-1-1) 

द्रष्टव्य :- ‘नन्वत्राचेतनानां स्वसमुचितविधौ कर्त्रधीनत्वमुक्तम् शास्त्रारंभे विधातुर्व्यनुददनुमितिं किम्परस्सूत्रकारः । पृच्छेयं नातितुच्छा शृणु तदवहितः सर्वकृन्नानुमातुं नापह्नोतुं च शक्तस्तदुभयनियमादर्शनादित्यमंस्त ॥' इति ॥ 

अन्यत्रा चेतनानाम 

२-१- 

ईश्वर प्रमाण शन्मा मानेऽपि प्रमाविषयत्वं दुभवच्चेदाप न कापि क्षति 

411 



इदमत्र चिन्तनीयम् - प्रमाणव्यवस्थावादः प्रमाणसंप्लववादः इति वादद्वयं विभक्तं दर्शनेषु । आद्यं बौद्धानाम्, द्वितीयं वैदिकानाम् । आद्यपक्षे प्रत्यक्षत्वं परोक्षत्वं वा विषयधर्मः, द्वितीयपक्षे ते प्रमाणा- धीने । एतद्विस्तरः पूर्वमेव (जीव. स. 86 ) गतः । वैदिकानां प्रमाणसंप्लववादे एकस्मिन् वस्तुनि बहूनां प्रमाणानां प्रवृत्तौ न विरोधः । ' पर्वते वह्निरस्ति' इति परमाप्तवाक्याज्जानाति । दूरात्पर्वते धूमं पश्यन् ‘पर्वतो वह्निमान्' इत्यनुमिनोति । समीपमुपसर्पन् 'पर्वतो वह्निमान्' इति प्रत्यक्षमेव पश्यति । अग्निहोत्रादीनां स्वरूपम्, स्वर्गसाधनत्वं च वेदैकगम्यमेव वैदिकानां सर्वेषामपि । परात्मविषयकं ज्ञानं शास्त्रात्, प्रवृत्त्यादि- लिङ्गकादनुमानाच्च भवतीत्यादि यथायथमिदमवगन्तव्यम् । 'अनधिगतार्थगन्तृत्वं प्रमात्वम्' इति पूर्वमीमांसक- मतम् । वेदस्यापूर्वार्थबोधकत्वस्थापनार्थमिदमुक्तम्, न तु लौकिकव्यवहारोपयोगीदं लक्षणम् । प्राथमिकं स्वलक्षणज्ञानमेव प्रमा, द्वितीयादिकं न प्रमेत्यादिकं हि बौद्धानां मन्त्रः । यथावस्थितवस्तुप्रदर्शनमात्रं हि प्रमाणानां कृत्यम् । अत एव अनधिगतार्थगन्तृत्वं प्रमालक्षणं न क्षोदक्षमम् । पुरोवादादिशब्दाः खलु केवलं शब्दप्रमाणानुबन्धिनः विशिष्य वेदानुबन्धिनः, न तु प्रत्यक्षादिस्थले । प्रत्यक्षेण दृष्टेऽपि विषये दाढर्यार्थमनुमानप्रवृत्तेर्लोकसिद्धत्वात्, उभयोरपि प्रामाण्यस्य तुल्यतयैव व्यवहाराच्च 'तद्वति तत्प्रकारकानुभवः प्रमा' इत्येव प्रमालक्षणं लौकिकं युक्ततरम् । सिद्धान्तेऽपि प्रकारान्तरेण 'यथावस्थितव्यवहारानुगुणं ज्ञानं प्रमा' इत्येव लक्षणकथनात् द्वितीयादिज्ञनानामपि प्रमात्वमव्याहतम् ॥ 

अतश्च ईश्वरानुमाननिरासोऽपि तदंशे वेदस्यानुवादकता मा भूदित्यर्थमेव, न तु वेदप्रामाण्य- संरक्षणाय । सिद्धान्तेऽनुवादकानां वाक्यानामपि प्रामाण्यं नैयायिकानामिवाव्याहतम् । अन्यथा 'श्रोतव्यो मन्तव्यः' इति श्रवणानन्तरमननोपदेशो विरुद्ध्येत । श्रवणं नाम तत्त्वदर्शिन आचार्यान्याययुक्तार्थग्रहणम् । एवं श्रुतस्यार्थस्य दाढ्य हेतुतः प्रतिष्ठापनं मननम् । एवञ्च श्रुत्या समधिगते ब्रह्मणि अनुमानप्रवृत्तौ न कश्चन दोषः । ' वस्तुसद्भावे प्रमाणं किम् ?' इति प्रश्न एवान्यः, वस्तुनो ज्ञानविषयत्वविचारश्चान्यः । 'तर्काप्रतिष्ठानादपि ' ( ब्र.सू. 2-1-11) इति सूत्रमपि बौद्धसंमतं तर्कस्य स्वतन्त्रप्रामाण्यं निराकरोति, न तु प्रमाणानां तर्कानुग्रहं निषेधति । 'न्यायचर्चेयमीशस्य मननव्यमदेशभाक् । उपासना तु क्रियते श्रवणानन्तरा- गता ॥' इत्याहुः किलाभियुक्ताः । 'श्रोतव्यः श्रुतिवाक्येभ्यो मन्तव्यश्चोपपत्तिभिः । ' ' आगमेनानुमानेन ज्ञानाभ्यासरसेन च । त्रिधा प्रकल्पयन् प्रज्ञां लभते योगमुत्तमम् ॥' इत्याद्यार्षवचनमप्यत्रानुसन्धेयम् । वक्ष्यति किलायमाचार्यसार्वभौमोऽपि ' इत्थं श्रीवेंकटेशः श्रुतममत जगत्मूलकन्दं मुकुन्दम्' ( अद्र. 134 ) इति । तद्दृष्ट्यापि ब्रह्मणि शब्दानुमानयोः प्रवृत्तावविरोधः ॥ 

किं बहुना ! वेदान्ताचार्यसंज्ञामन्वर्थयन्त एतद्ग्रन्थकारा एव 'मन्दसंदेहशान्त्यै' (अ.सा. 2-2-1) इति, 'पृच्छेयं नातितुच्छा' (अ.सा. 2-2-1) इति च वदन्तः मानवबुद्धेः स्वभावं जानन्तः तर्कस्य दुस्त्यजतां सूचयामासुः । अन्यथा 'मन्दसंदेहशान्त्यै तुल्यत्वभ्रन्तिसिद्धा प्रकरणसमता तर्कपादे हि वार्या ' (अ.सा. 2-2-1) इति कथं ब्रूयुः ? परं तु तर्कः प्रमाणानुग्राहक एव, न हैतुकवत् स्वतन्त्रं प्रमाणम् । तर्कः खलु प्रायस्संभावनात्मकः कथं प्रमाणं भवेत् ॥ 



412 

ननु भोः ! निर्णीते विषये न्याययोजनमन्यत्, न्यायेन वस्तुनिर्णयोऽन्यदेव । अत एव दृष्टे विषय एव प्रमाणसंप्लववादसंभवः, न तु सर्वथातीन्द्रिये विषये । परमात्मतत्त्वं हि तपस्साध्यज्ञानैकगम्यम् । मननमपि बुद्ध्यपशमाय न्याययोजनमात्रम् । किं बहुना ! श्रुतावेव ' यतो वाचो निवर्तन्ते । अप्राप्य मनसा सह इत्युपदिशन्त्यां का कथाऽनुमानस्य ! इति चेत्; एवं चेद्भवतु श्रद्धादाययास्त्वनुमा क्वचित् । अधिकारि- प्रभेदेन ह्यारंभे बुद्धिजीविनः ॥ 

I 

तर्हि शास्त्रयोनित्वाधिकरणस्य का गतिः ? उक्तैव गतिः । प्रमाणाद्विषयस्य सिद्धिरेवान्या, प्रमाणस्य प्रवृत्तिरेवान्येति, अनुमानादीश्वरसिद्धिरेव निराक्रियते । तत्रापि सामान्यतोदृष्टानुमानस्य वेदान्तिभिरनङ्गीकारात्, विशेषतो दृष्टानुमानेन जगत्कर्तृसिद्धावपि तस्य जीववैलक्षण्यासिद्धावेव पर्यवसानं द्रष्टव्यम् । नैय्यायिकानां दृष्ट्या तु जगत्कर्तुः नित्यसर्वज्ञस्य सिद्धौ तदुपदिष्टतयैव वेदप्रामाण्यम्, जीववैलक्षण्यञ्च सिद्ध्यति । जगत्सृष्ट्युपयोगिसर्वज्ञत्वं न कस्यापि जीवस्येति तेषां मतम् । आत्मत्वजातीयत्वं तु परमात्मनोऽपि संमतं तेषाम् । ‘परमात्मा’ ‘जीवात्मा' इत्येव खलूभयोरात्मत्वेन निर्देशस्तत्संमतः । तावतैव जीवसजातीयत्वं ब्रह्मणः स्यादित्यादिकं तु, प्रमेयत्वेन तयोस्साजात्यस्यावर्जनीयतयोपहास्यम् । अप्रमेयस्य ब्रह्मणः कथं प्रमेयत्वमित्यादिकमपि बालिशभीतिमात्रमित्यादिकमप्यनुपदमेव (ना. 3) प्रादर्शि । वस्तुतस्तु सामान्यतो- दृष्टानुमानमपि दुस्त्यजमिति तदवसरे प्रदर्श्यते । 'परमात्मा अनुमानातीतः श्रुत्येकगोचरः' इत्यादिकमपि परमात्मसाधकप्रमाणेषु श्रुतेरभ्यर्हितत्वाभिप्रायेण । अन्यथा गुरुशिष्यपरंपराप्यर्थशून्या कपटमात्रा स्यात् । प्रमाणात्सिद्धिरन्या, प्रमाणविषयत्वं चान्यदित्यादिकमपि आदरान्मुहुः प्रदर्शितं तत्र तत्र ॥ 

ईश्वरानुमानं नैयायिकानामित्यपि भ्रान्तिमात्रम् । न हि न्यायसूत्रे, भाष्ये वा प्रदर्शितं तदनुमानम् किमुतेश्वरनिरूपणमेव सूत्रे भाष्ये वा न कुत्रापि दृश्यते । न्यायशास्त्रं हि प्राक् 'लोकायत' पदवाच्यम्, लोकव्यवहारसिद्धपदार्थन्यायप्रदर्शनपरम् । अग्रे ब्रह्मविवर्तवादनिराकरणपरसूत्राण्यपि न तदर्थानि, व्याख्यातॄणां कल्पनामात्रमिति विश्वनाथन्यायपञ्चाननेनैवोक्तं द्रष्टव्यम् (न्या. सू.वृ. 4-1-19) । मध्यकालिकबौद्धैर्हेतुकै- रीश्वरनिराकरणे कृते, तैर्वेदप्रामाण्यस्यापि निरासात्, तेषामुत्तरं युक्तयैव देयं मन्वानैः परमवैदिकैः व्याख्यातृभिः ईश्वरानुमानेन तेषां मुखपिधानं कर्तव्यमभूत् । ' हन्त ब्रह्मोपदेशोऽयं श्रद्दधानेषु शोभते । वयमश्रद्दधानाः स्मो ये युक्तिं प्रार्थयामहे ॥' इति वदतां पुरतः श्रुत्येकसमधिगम्यत्वकथनं केभ्यो रोचेत ! ॥ 

1 

वस्तुतस्तु - शास्त्रयोनित्वसूत्रस्य प्राचीनं व्याख्यानमन्यादृशमेवासीदिति श्रीशङ्करभाष्यादवगम्यते । तत्र एतदधिकरणस्य वर्णक (व्याख्यान) द्वयं प्रादर्शि । प्रथमवर्णके - शास्त्रस्य **योनिः** = शास्त्रयोनिः; तस्य **भावः** =शास्त्रयोनित्वम् । **तस्मात्** = **शास्त्रयोनित्वात्** = इत्येव व्याख्यानम् । ' अथवा ' इति द्वितीयवर्णकमुपक्रम्य, शास्त्रं योनिः प्रमाणं यस्येत्यादिभिरद्यतनं प्रसिद्धं व्याख्यनमुपावर्णि । अत्र व्याख्यातृभिः 'शास्त्रस्य योनिः ' इति व्याख्याने, शास्त्रकारणत्वं ब्रह्मण उक्तं भवति । पूर्वस्मिन् जन्मादिसूत्रे ब्रह्मणो सर्वजगत्कारणत्वस्य सिद्ध्या, शास्त्रकारणत्वमपि सिद्धमेव । पुनरत्र शास्त्रकारणत्वकथने पौनरुक्त्यदोषादाह – अथवेति इति वर्ण्यते । परन्तु – प्रथमव्याख्याने तत्पुरुषः, द्वितीये तु बहुव्रीहिः । उभयोर्मध्ये तत्पुरुष एव श्रेष्ठः, 



— 

व्रतस्त्रपदार्थ विज्ञानम्ह 

413 



समासघटकपदार्थप्राधान्यात् । बहुव्रीहिः किलान्यपदार्थप्रधानः । अपि च 'योनि' पदं कारणवाचकमेव स्वर- सम् । ‘भूतयोनिं परिपश्यन्ति धीराः ' ' योनिश्च हि गीयते' 'योनेश्शरीरम्' इत्यादिश्रुतिसूत्रादिषु योनिपदं कारणपरमेव सर्वसंमतम् । अत्र परं ज्ञापकवाचीति न तावत् स्वरसम् । किं कुर्मः ? पूर्वसूत्रेण पौनरुक्तयं भवति किलेति चेत् ‘शास्त्र' पदस्यार्थः प्रथमं परिशीलनीयः । व्याकरणादिकं किल शास्त्रम् । अथवा ' वेदाच्छास्त्रं परं नास्ति' इत्यादिवचनात् वेद एव वा । 'योगो ज्ञानं तथा सांख्यं विद्याः शिल्पादि कर्म च । वेदाश्शास्त्राणि विज्ञानमेतत्सर्वं जनार्दनात् ॥ ' ( म.भा. अनु.) इति सर्वाण्यपि शास्त्राणि परमात्मन एवोत्पन्नानीति कथनात् जन्माद्यधिकरणगतोऽयमर्थ इति पौनरुक्तयमिति चेत्, अयि भोः ! शब्दजालं वर्धयसि । ‘शास्त्रम्' इति पदस्यार्थः कः ? ' प्रवृत्तिर्वा निवृत्तिर्वा नित्येन कृतकेन वा । पुसां येनोपदिश्येत तच्छास्त्रमभिधीयते ॥ ' इति कथितमेव किल ! पुनश्शब्दो वर्धितः । पदस्यार्थः कः ? किं भोः ! एतावदपि न ज्ञायते भवता । 'शासु' अनुशिष्टौ इति वर्तते धातुः । 'गण्डस्योपरि पिटकस्संवृत्तः । अनुशिष्टिः का? अनुशासनम् । पुनश्शासनमेवागतमनुपूर्वकम् । नार्थ उक्तो भवति ॥ 

I 

अत एवमत्र वक्तव्यम् - शास्त्रं नाम शासनम् । तदनु- अनुशासनम् । शासनं नामानुल्लङ्घनीयं तत्त्वम् । एतदेव ऋतमुच्यते । राजशासनं नाम इतरैरनुल्लङ्घनीयः राज्ञः आशयः । सृष्टेः, सृष्टिकर्तुर्वानुल्लङ्घनीय आशयः प्रकृते शास्त्रम् । तत्प्रतिपादकः ग्रन्थोऽपि शास्त्रम्, शब्दार्थयोरभेदोपचारात् । वेदस्यापि परमशास्त्रत्व- मेतस्मादेव । जन्माद्यधिकरणेन लक्षणेऽभिहिते, तत्र प्रमाणमुच्यतेऽनन्तराधिकरणेन । किं तत् प्रमाणम् ? शास्त्रमेव । कथं तत् तत्र प्रमाणम् ? ब्रह्मणो विज्ञानमूलत्वादेव जगद्विज्ञानेन तन्मूलं ज्ञानस्वरूपं ब्रह्माव- गम्यते । ‘विज्ञानेनात्मानं वेदयते' (तै. 2-78) 'वेदान्तविज्ञानसुनिश्चितार्थाः' ( तै. 2-24 ) इति श्रुतयोऽपि । ज्ञानविज्ञानपदे कुत्रचित्समानार्थके दृश्येते । परन्तु 'ज्ञानं विज्ञानमास्तिक्यम्' (गी. 18-42) इत्यादौ सहपाठात् न तथा संभवः । अतः ऋतसत्यपदवदेवेमे ज्ञेये । ज्ञानं ह्यात्मनः स्वरूपम् । तस्य वृद्धिर्विकासो वा विज्ञानमुच्यते । ज्ञानमान्तरम्, विज्ञानं तु तदपेक्षया बाह्यम् । एवञ्च विज्ञानं ज्ञानस्वरूपस्य ब्रह्मण आशयरूपः। अतो विज्ञानान्वेषणे, मूलभूतं ज्ञानं लभ्येतैव । अतश्च शास्त्रम् - विज्ञानरूपम् । छान्दोग्यस्य षष्ठे ‘अशनायापिपासे सौम्य विजानीहि ' (छां. 6.8.3.) इत्युपक्रम्य ' नेदममूलं भविष्यतीति । तस्य क्व मूलं स्यादन्यत्राद्भ्यः, अद्भिस्सोम्य शुङ्गेन तेजोमूलमन्विच्छ तेजसा सौम्य शुङ्गेन सन्मूलमन्विच्छ सन्मूला- सोम्येमाः प्रजास्सदायतनास्सत्प्रतिष्ठाः' इत्यादिना ब्रह्मान्वेषणक्रमः प्रदर्श्यते । 'शास्त्रस्य **'** = सृष्टिविज्ञानस्य **योनित्वात्** = मूलत्वात् शास्त्रगम्यं ब्रह्म इति षष्ठीतत्पुरुष एव विवक्षितस्सूत्रकर्तुः । एतादृशार्थस्यातिगहनत्वा- दनन्तरकालिकैस्सुलभं व्याख्यानमारभ्यत इत्यवगन्तव्यम् । अर्थस्यातिगहनत्वमात्रं न, ज्ञानापेक्षया विज्ञानं दुष्प्रापमपि । ज्ञानं हि परमात्मानुग्रहाधीनम् ' मत्तः स्मृतिर्ज्ञानमपोहनं च ' ( गी. 15-15 ) इति खल्वाह भगवान् । विज्ञानं तु न केवलं भगवतः, अपि तु प्रकृतेरप्यनुग्रहादेव लभ्यम् । प्रकृतिर्हि माया । सा स्वरहस्यं भेत्तुं तावत्सुलभतयावकाशं न ददाति । 'विद्यां चाविद्यां च यस्ततद्वेदोभयं सह ' ( ईश. 11 ) इति श्रुतिरपीममर्थमाह । विद्या हि पुरुषस्य संपत्, अविद्या च प्रकृतेः । ' अविद्या' इति विद्येतरद्विज्ञानं हितत्त्वमुक्ताकलापः 

170. 

414 

[ ब्रह्मैव निमित्तमुपादानं च] 

अस्यैवाचिन्त्यशक्तेरखिलजनयितुः स्यादुपादानभावः 

सूक्ष्माव्यक्तादिदेहः परिणमति यतोऽनेकधा स्थूलवृत्त्या । निष्कृष्टेऽस्मिन् शरीरिण्यमलगुणगणालङ्कृतानन्दरूपे 

संपद्यन्ते समस्ताः समुचितगतयो निर्विकारादिवादाः ॥25॥ 

1 

विवक्षितम्, न तु विद्याभिन्नं विद्याविरोधि । 'नञ्' तत्पुरुषस्थले सर्वत्र प्रायो मुह्यन्ति बहवः । ' अविद्या कर्मसंज्ञा' इति भगवद्भाष्यकारवचनमपि अविद्याया विद्याविरुद्धत्वं वारयति । कर्म हि प्रकृतेरैश्वर्यम्, अत एव विज्ञानविशेषरूपम् । एवञ्च ज्ञानविज्ञानाभ्यामेव मोक्षः, न केवलं ज्ञानात् । अत एव 'विद्यां चाविद्यां च' इति 'च' कार द्वयम्, ‘उभयं सह' इति पदद्वयं च सार्थकम् । तेनोभयोर्मिलतयोरेव साधनत्वं विवक्षितमित्या- दिकमपि पूर्वमेव (जी.33) प्रपञ्चितम् । अतश्च ' मन्तव्यः' इति श्रुतिः ऋजुमतीनां अनुमानमप्यनुमनुते, अनुमानैकगम्यत्वं च वारयति । अनुमानैकगम्यत्वे हि परमात्मनो निमित्तत्वमात्रं सिद्ध्येत्, न तूपादानत्वं । प्रत्युत तर्क उपादानत्वविरोधी च । अत एव द्वितीयस्य प्रथमे पादे 'न विलक्षणत्वाधिकरणा'दारभ्य 'सर्वधर्मोपपत्तेश्च' (ब्र.सू.2-1-36) इत्यन्तो विस्तृतो भागः एतदर्थमेव न्ययोजि सूत्रकारेण । अयमेव विषयो विस्तरेण विचार्यते समनन्तर श्लोके । एतादृशविलक्षणाभिन्ननिमित्तोपादानत्वदृष्ट्यैवेश्वरानुमाननिराकरण- व्यग्रता वेदान्तिनाम् । शास्त्रैकगम्यत्वमित्यादिकमप्येतदर्थकमेवेत्यलमतिविस्तरेण ॥ २४ ॥
</details>
