+++
title = "065 निर्दिष्टं पौष्करादौ"

+++
<details><summary>मूलम्</summary>

निर्दिष्टं पौष्करादौ स्वयमखिलकृता स्वं वपुर्नित्यसिद्धं नित्याऽलिङ्गेति चैकायननिगमविदो वाक्यभाष्यादि चैवम् ।  
नित्यत्वं वासुदेवाह्वयवपुषि जगौ मोक्षधर्मे मुनीन्द्रो नित्येच्छातस्तथा तत्तदिह विहतिमान् सांशजन्मादितर्कः ॥ ६५ ॥
</details>

<details><summary>सर्वाङ्कषटीका - ६५</summary>

ननु प्रासादमण्टपादीनाम्, भगवद्दिव्यमङ्गलविग्रहादीनां च साकारत्वान्मध्यमपरिमाणवत्त्वं वक्तव्यम् । मध्यमपरिमाणवतां सांशत्वस्यानिवार्यत्वे तेषां नित्यत्वं कथमुच्यत इत्याक्षेपं समाधत्ते - निर्दिष्टमित्यादिना । **पौष्करादौ** = पौष्कराद्यागमे **अखिलकृता** = जगत्स्रष्ट्रा परमात्मना **स्वम्** = स्वीयंम् **वपुः** = दिव्यं शरीरंम् **नित्यसिद्धम्** =सततैकरूपमेव सिद्धं **निर्दिष्टम्** = उपदिष्टम् । 'पाञ्चरात्रस्य कृत्स्नस्य वक्ता नारायणः स्वयम्’ इत्यतः ‘परमात्मना' इत्युक्तम् । **एकायननिगमविदः** = रहस्याम्नायशाखाध्येतारः नित्यालिङ्गा इति **च** = नित्या, अलिङ्गा इति च, वदन्तीत्यादिः शेषः । अस्यार्थस्य संप्रदायसिद्धत्वार्थम् - **वाक्यभाष्यादि** = छान्दोग्यवाक्यम्, द्रमिडभाष्यादिकं च एवंम् वक्तीति शेषः । **मुनीन्द्रः** = भगवान् व्यासः **मोक्षधर्मे** = माहाभारतस्य शान्तिपर्वान्तर्गते मोक्षधर्माख्ये अवान्तरपर्वाणि **वासुदेवाह्वयवपुषि** = वासुदेव- संज्ञकस्य भगवतः शरीरे नित्यत्वम् **जगौ** = अभिदधे । **तत्** = तस्मात् **नित्येच्छातः** = भगवतो नित्यसंकल्पात् **तथा** = शरीरादयो नित्याः । **तत्** = तस्मात् **इह** = अस्मिन् विषये **सांशजन्मादितर्कः** = सांशित्वोत्पत्ति- मत्त्वादिविषयकः तर्कः **विहतिमान्** = **व्याहतिमान्** = उक्तप्रमाणविरुद्धः भवतीति शोषः। 

के अयमाशयः – मणिमण्टपादौ भगवद्दिव्यमङ्गलविग्रहादौ च सावयववस्तुसमानाकारत्वेऽपि तेषामवयवजन्यत्वाभावादेतल्लोकदृष्टव्याप्त्यादिकं तत्र सर्वथा न क्रमते, धर्मिग्राहकमानविरुद्धत्वात् । ते सदा तथैव सिद्धा इति न ते सावयवाः । सावयवत्वेऽपि वा तेषामवयवारब्धत्वाभावात्तेऽनारंभकांशा इति नावयविनामनित्यत्वम्, धर्मिग्राहकप्रमाणैर्नित्यतयैव सिद्धत्वात् । तथाहि पौष्करागमः 'नित्यसिद्धे तदाकारे तत्परत्वे च पौष्कर । यस्यास्ति सत्ता हृदये तत्रासौ सन्निधिं व्रजेत् ॥' इति । श्रीसात्त्वतम् – 'नित्यं नित्याकृतिधरम्' इत्यादि । एकायनशाखेत्यपरनाम्नि रहस्याम्नाये 'नित्यालिङ्गा स्वभावसंसिद्धिः' इति । 



496 

[भगवतोऽस्त्रभूषणादि] 

211. 

अस्त्रैर्वा भूषणैर्वा किमिह भगवतोऽवाप्तकामस्य ? तस्मात् 

8015 

देवो देहेऽपि वीतावरण इति जगुः केऽपि जैनोपजप्ताः । किं वा देहेन विश्वात्मन इति वदतां किं प्रतिब्रूयुरेते? 

तच्चेत् तस्याश्रितार्थे तदधिकरणकं सर्वमप्येवमस्तु ॥66॥ 

स्त्रीत्वादीनाम् 'नैव स्त्री न पुमानेषः' (वे. 5-10 ) इत्यादिश्रुत्या शरीरमात्रनिष्ठत्वात्, आत्मनि तेषामभावात्, शरीराणामभौतिकत्वेन 'अलिङ्गा' इत्युक्तिः । यद्यप्यत्रापि विशुद्धस्यात्मनो स्त्रीत्वादिकं नास्ति, अथापि विशुद्धस्य सूक्ष्मशरीररहितस्यात्रावस्थानाभावात्, स्थूलदेहस्य सूक्ष्मशरीरविशिष्टात्मन एव परिणामरूपत्वात्, अलिङ्गत्वम् फलतो नास्त्येव । जीवात्मस्वरूपमधिकृत्य वक्तव्यं सर्वं जीवसर एवाभिहितम् । अत एव 'त्वं स्त्री त्वं पुमान्' (श्वे. 4 - 3) इत्यादीनां प्रवृत्तिः । रूपं वातीन्द्रियमन्तःकरणप्रत्यक्षनिर्देशात्' इति ब्रह्मनन्दिनः छान्दोग्यवाक्यम् । द्रमिडाचार्यभाष्यम् एतस्य 'अञ्जसैव विश्वसृजो रूपम् । तत्तु न चक्षुषा गृह्यते नापि वाचा 'मनसा तु विशुद्धेन' इति श्रुतेः । न ह्यरूपाया रूपमुपदिश्यते, यथाभूतवादि हि शास्त्रम्' इति । अधिकं वेदार्थसंग्रहादौ द्रष्टव्यम् । मोक्षधर्मे 'नित्यं हि नास्ति जगति भूतं स्थावरजङ्गम् । ऋते तमेकं पुरुषं वासुदेवं सनातनम्' इति । अत्र वासुदेवपदं न विशुद्धात्मस्वरूपपरम्, तत्रानित्यत्वप्रसक्तेरेवाभावेन, तन्निषेधस्यान- पेक्षितत्वात्, अतो मूर्तिपरं तत् । किं बहुना - 'ये यथा मां प्रपद्यन्ते तांस्तथैव भजाम्यहम् ' ( गी. 4-11) इति भगवतैवाभिधानात्, भक्तानामनुग्रहाय तेषां भावानामनुपमर्देन ताननुगृह्णाति भगवान् । अत्रापि वक्तव्यं पूर्वमनु- पदमेव वक्ष्यते ( श्लो. 61) । पुनः पुनरिदमुच्यते, न कदापि विस्मर्तव्यमिति– 

एतादृशविचारेषु वर्ज्यं शब्दविवर्धनम् । अन्यथा तु भवेन्नूनमपचारो यथास्थितेः ॥ ६५ ॥
</details>
