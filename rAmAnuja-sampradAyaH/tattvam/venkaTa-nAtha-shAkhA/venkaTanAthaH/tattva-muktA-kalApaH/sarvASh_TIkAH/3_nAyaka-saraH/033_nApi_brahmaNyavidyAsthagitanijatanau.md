+++
title = "033 नापि ब्रह्मण्यविद्यास्थगितनिजतनौ"

+++
<details><summary>मूलम्</summary>

नापि ब्रह्मण्यविद्यास्थगितनिजतनौ विश्वमेतद्विवृत्तं तस्मिन् सा स्वप्रकाशे कथमिव विलगेत्तत्प्रकाशैकबाध्या ।  
न ह्येतस्मिन्नविद्याविलयकृदधिको वृत्तिवेद्यो विशेषो बाधो वृत्तिस्वरूपाद्यदि भवति तदा ज्ञानबाध्यत्वभङ्गः ॥ ३३ ॥
</details>

<details><summary>वरदार्य-सर्वाङ्कषा - ३३</summary>

एवं भेदाभेदवादावलम्बनेन सर्वश्रुतिसमन्वयासंभवमुपदर्श्य, विवर्तवादावलम्बनेन सर्वदोषपरिहारं मन्वानानां मतेऽप्यनुपपत्तिं प्रदर्शयति - नापीत्यादि । अविद्यास्थगितनिजतनौ ब्रह्मणि एतत् विश्वम् नापि विवृत्तम् इत्यन्वयः । **अविद्यया** = मायया **स्थगिता** = आवृता **निजा** = स्वीया या **तनुः** = स्वरूपम्, तद्विशिष्टे ब्रह्मणि **एतत्** = प्रतीयमानम् **विश्वम्** = जगत् नापि **विवृत्तम्** = अध्यस्तं नैव । 'विवर्तः' इत्यस्य धर्मिवाचकं पदं विवृत्तमिति । **विवर्तः** = अध्यासः, **विवृत्तम्** = अध्यस्तम् । नित्यशुद्धबुद्धमुक्तस्वभावं ब्रह्म अविद्यावशात् तिरोहितनिजस्वरूपं लेशतः अहम् इति भासते । तस्मिन् तयैवाविद्यया इदं जगत् सर्वमारोपितं सत् भासते, 

443 

न ह्येतस्मिन्नविद्याविलयकृदधिको वृत्तिवेद्यो विशेषः 

बाघो वृत्तिस्वरूपाद्यदि, भवति तदा ज्ञानबाध्यत्वभङ्गः ॥33॥ 



रज्जौ सर्प इवेति ब्रह्मविवर्तवादिनः । एवञ्च जगतो मिथ्यात्वाद्दोषाणामपि मिथ्यात्वमिति ब्रह्मणि दोषा न प्रसज्यन्त इत्याहुः । एतदपि न समीचीनमित्याह - नापीति ॥ 



तत्र हेतु : - तस्मिन्नित्यादि । **सा** = अविद्या स्वप्रकाशे **तस्मिन्** = ब्रह्मणि तत्प्रकाशैकबाध्याः **तस्य** = ब्रह्मणः प्रकाशेन एकेनैव **बाध्या** = निवर्त्या **कथमिव** = कथं वा **विलगेत्** = संबध्येत ? रज्जुसर्पाद्यध्यासस्थले सर्वत्र अध्यासाधारभूतायाः रज्जोः सामान्याकारेण भाने सति, दूरत्वादिदोषवशात् सर्पो भासते, रज्जुज्ञानेन च निवर्तत इति क्रमः । प्रकृते ब्रह्मव्यतिरिक्तस्य सर्वस्यापि मिथ्यात्वेन ब्रह्मज्ञानेनैव बाध उच्यते । अविद्यापि ब्रह्मव्यतिरिक्तत्वात् मिथ्यैव । अतोऽस्याः ब्रह्मज्ञानेनैव निवृत्तिर्वक्तव्या । अविद्याख्यस्य दोषस्याश्रयः ब्रह्मैवेत्युच्यते । ब्रह्म च सदा स्वप्रकाशस्वभावमुच्यते । ब्रह्मणः सदा स्वप्रकाशत्वेन, तेन बाध्या अविद्या तस्मिन्नेव कथं तिष्ठेत् । रज्जुसर्पादिभ्रमस्थले तु दूरत्वादिर्दोषः न मिथ्या, दोषनिवृत्तौ रज्जुत्वज्ञानात् बाध्यते । अतः प्रकृतेऽध्यासो दुरुपपादः ॥ 

T 

ननु, यद्यपि ब्रह्म स्वप्रकाशस्वभावम् । अथापि संसारावस्थायां अन्तःकरणवृत्तिरूपव्यावहारिकज्ञानविषयोऽपि भवति । अतश्च ब्रह्मणः स्वप्रकाशत्वम्, वृत्तिविषयत्वं चेति द्वयमपि संसारावस्थायां वर्तते । वृत्तिविषयत्वाकारेणैवाविद्यानिवर्तकत्वम्, न तु स्वरूपत एव, शुद्धस्वरूपप्रकाशस्यैव मुक्तित्वात् । वृत्तिविषयत्वसमानाधिकरणं स्वप्रकाशत्वं तु नाध्यासविरोधि । अतः प्रपञ्चभ्रमोपपत्तिरिति चेत्, तत्राह - न हीत्यादि । **एतस्मिन्** = निर्विशेषे ब्रह्मणि **अविद्याविलयकृत्** = अविद्यायाः ब्रह्मनिष्ठायाः **विलयकृत्** = निवृत्तिहेतुभूतः **वृत्तिवेद्यः** = अन्तः करणवृत्त्या वेद्यः **अधिकः** = स्वरूपादधिकः विशेषः न हि ब्रह्मणो निर्विशेषत्वादेव । तदङ्गीकारे चापसिद्धान्तः । वृत्तिविषयत्वे वा, स्वप्रकाशत्वे वा न हि ब्रह्मस्वरूपं भिद्येत । स्वरूपं तु निर्विशेषम् । अतश्च ब्रह्मणोऽविद्याश्रयत्वम्, तत्प्रयुक्ताध्यासादिकं च सर्वथा दुरुपपादमेवेति ब्रह्मविवर्तवादः न साधीयान् ॥ 

ननु वृत्तिप्रतिफलितं चैतन्यमेव वृत्त्यवच्छिन्नं चैतन्यम् — अन्तःकरणमुच्यते । तत्र विशेष्यस्य ब्रह्मस्वरूपाविशेषत्वेन, तस्य स्वप्रकाशत्वात् वृत्तिविषयत्वासंभवेऽपि वृत्तिरेव केवलाऽविद्यानिवर्तका भवत्वित्यत्राह - बाघ इत्यादि । **बाधः** = प्रपञ्चभ्रमस्य **बाधः** = निवृत्तिः वृत्तिस्वरूपात्, न तु वृत्तिविषयब्रह्मप्रकाशात् यदि भवति, तदा **ज्ञानबाध्यत्वभङ्गः** = विश्वभ्रमस्य ज्ञानेन बाध्यत्वस्य भङ्गः । ज्ञानस्य बाधकत्वं नाम, न स्वरूपतः, किन्तु अधिष्ठानविषयकत्वादेव । यदि वृत्तिज्ञानं स्वरूपतो बाधकम्, तर्हि बाध्यस्य जगतः ज्ञानबाध्यत्वं न स्यात्, ततश्च मिथ्यात्वमपि न स्यात् । ज्ञानबाध्यत्वमेव हि मिथ्यात्वम् । अतश्च निर्विशेषब्रह्मवादे भ्रमनिवृत्तिरपि न साधीयासी ॥ 

ब्रह्मविवर्तवादे हि जीवाज्ञानवादः, ब्रह्माज्ञानवादश्चेति प्रस्थानद्वयं वर्तते । आद्यं भामतीकारस्य वाचस्पतिमिश्रस्य । द्वितीयं तु विवरणकारस्य प्रकाशात्मयतेः । एतावुभावपि श्रीशङ्कराचार्यस्य परमभक्तौ,444 



179. 

छन्नत्वे स्वप्रकाशादनधिकवपुषो ब्रह्मणः स्यादभावः 

विवर्तवादे तिरोधानानुपपत्तिः ] 

भावानां छादनं हि. स्फुरणविलयनं तस्य वोत्पत्तिरोधः । मिथ्यादोषात् भ्रमोत्क्तौ कथमधिकरणं सत्यमित्येव वाच्यं 

नाधिष्ठानानवस्था भवतु, तव यथा नास्त्यविद्याऽनवस्था ॥34॥ 

तदीयं वचनमेव स्वस्वपक्षे प्रमाणयतः । प्रपञ्चभ्रमहेतुभूताया अविद्याया आश्रयः कः ? इति प्रश्नस्योत्तरदानेऽभिप्रायभेदात् प्रवृत्ताविमौ पक्षौ । नित्यशुद्धबुद्धमुक्तस्याविद्याश्रयत्वानुपपत्तिं मानयन् भामतीकारः, जीव एव तदाश्रय इत्यातस्थौ । अविद्यायाः प्रश्नातीतत्वात् सर्वं संगच्छेतेत्ययं मन्यते । ब्रह्माज्ञानवादी विवरणकारस्तु अविद्यासाक्षित्वमेवाविद्याश्रयत्वम्, न तु मुख्यमाश्रयत्वं ब्रह्मणः, अविद्याया एवापदार्थत्वात् । नित्यनिर्विशेषस्याविद्यासाक्षित्वं वा कथं घटतामिति प्रश्ने, अनादित्वात्तस्य साक्षित्वस्य प्रश्नोऽसमञ्जस इति वदति । एवमनादित्वाङ्गीकारे प्रपञ्चसत्यतायामपि दोषाभावात्, किमर्थः प्रपञ्चमिथ्यात्वसाधनप्रयासः ? अविचारितरमणीयमेव सर्वमिति यदि तृप्तिः, त्यज्यतां तर्हि विचारः, नीयतां कालः साधनपारायण्येन । परं तु विवर्तवादमन्तरापि जगत्सृष्ट्यादेर्निर्वाहात् विवर्तवादोऽन्यथासिद्ध एव ॥ ३३ ॥
</details>

<details><summary>सर्वार्थसिद्धिः - ३३</summary>

नापि ब्रह्मण्यविद्यास्थगितनिजतनौ विश्वमेतद्विवृत्तं  
तस्मिन् सा स्वप्रकाशे कथमिव विलगेत्तत्प्रकाशैकबाध्या ।  
न ह्येतस्मिन्नविद्याविलयकृदधिको वृत्तिवेद्यो विशेषो  
बाधो वृत्तिस्वरूपाद्यदि भवति तदा ज्ञानबाध्यत्वभङ्गः ॥ ३३ ॥  
एवमिह जैनगन्धिनां जल्पितानि निराकारिषत । अथ सौगतगन्धिनां निराक्रियन्ते । तत्र प्रत्यस्तमितसमस्तभेदकूटस्थविज्ञानैकरसं ब्रह्मानाद्यनिर्वचनीयाविद्यातिरोहितस्वरूपमनन्तभेदप्रपञ्चात्मना विवर्तत इति मृषावादस्तावदपोह्यते - नापीति । आस्तां तिरोधानम्, आलोकसन्निधावन्धकारस्येवानादिस्वप्रकाशब्रह्मसंनिधौ तदज्ञानस्य स्वरूपलब्धिरेव न स्यादित्यभिप्रायेणाह - तस्मिन्निति । प्रदीपकज्जलन्यायशङ्कापनुत्त्यै विरोधं व्यनक्ति -तत्प्रकाशैकबाध्येति । ननु ब्रह्मस्वरूपप्रकाशो नाज्ञानं बाधते, किंतु साक्षित्वेनावस्थाय साधयत्येव । तत्त्वावेदकवाक्यजन्यं तु वृत्तिज्ञानं तद्बाधकमित्यत्र वृतेर्बाधकत्वं विषयस्थविशेषप्रकाशनशक्त्या, स्वरूपशक्त्या वेति विकल्पं सङ्कल्प्य प्रथमं प्रतिक्षिपति -न हीति । अधिकः - स्वरूपादन्यः, विशेषस्याविद्याविलयहेतुत्वं स्वधीद्वारा । यदि तु वृत्तिः कल्पितविशेषविषयतया ब्रह्माज्ञानं बाधेत तर्हि तत्त्वधीबाध्यत्वं तस्य न स्यात् । द्वितीयमनुवदति - बाध इति । वृत्तिस्वरूपात्प्रदीपवह्निमुद्गरादिवत् किञ्चित्प्रकाशनिरपेक्षादिति यावत् । दूषयति - तदेति । अज्ञानस्य ज्ञाननिवर्त्यत्वं न स्यात्; तत एव मिथ्यात्वलक्षणातिक्रम इति भावः ॥ ३३ ॥ इति साविद्यब्रह्मविवर्तवादभङ्गः ॥
</details>


