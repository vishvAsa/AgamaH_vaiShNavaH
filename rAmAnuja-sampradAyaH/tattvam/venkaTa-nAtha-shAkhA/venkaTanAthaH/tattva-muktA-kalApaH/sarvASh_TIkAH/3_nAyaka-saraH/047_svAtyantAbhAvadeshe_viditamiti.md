+++
title = "047 स्वात्यन्ताभावदेशे विदितमिति"

+++
<details><summary>मूलम्</summary>

स्वात्यन्ताभावदेशे विदितमिति यदि स्थाप्यमिष्टं क्वचित्तत्तत्रैवेति त्वशक्यं क्वचिदपि न तथा ह्यस्ति सिद्धान्तसिद्धिः ।  
बाधश्चास्मिन्नुपाधिस्समधिगतदशादेशकालाद्युपाधौ नासौ साध्योऽत्र मानं निखिलमपि यतस्तद्विधानैकतानम् ॥ ४७ ॥
</details>

<details><summary>सर्वाङ्कषटीका - ४७</summary>

192. 

469 

[मिथ्यात्वान्तरदूषणम् ] 

स्वात्यन्ताभावदेशे विदितमिति यदि स्थाप्यमिष्टं क्वचित् तत् 

तत्रैवेति त्वशक्यम्; क्वचिदपि न तथा ह्यस्ति सिद्धान्तसिद्धिः । बाघचास्मिन्नुपाधिः समधिगतदशादेशकालाद्युपाधौ 

नासौ साध्योऽत्र मानं निखिलमपि यतस्तद्विधानैकतानम् ॥47॥ 



द्वितीयं मिथ्यापदार्थं ( श्लो. 46) दूषयितुमनुवदति - स्वेत्यादि । स्वात्यन्ताभावदेशे **विदितम्** = तदभाववति वस्तुनि प्रतीयमानं मिथ्यापदार्थः । यथा रजतत्वाभाववत्यां शुक्तौ रजतत्वं प्रतीयमानं मिथ्ये- त्युच्यते । तद्वत् जगदिदं तदभाववति ब्रह्मणि **विदितम्** = प्रतीतम् इति यदि **स्थाप्यम्** = उक्तानुमानसाध्यं यदि, तदा **क्वचित्** = कुत्रचित् **तत्** = तादृशं मिथ्यात्वम् **इष्टम्** = अस्माकमपि संमतम् । शुक्तौ रजतादिभानस्य सिद्धान्तेऽपि मिथ्यात्वाङ्गीकारात् । अतश्च सिद्धसाधनम् । ननु क्वचित् इति न संमतम्, किन्तु सर्वत्रैव । तेनापणस्थरजतादेरपि मिथ्यात्वं सिषाधयिषितमिति न सिद्धसाधनमित्यत्राह - तत्रैवेत्यादि । **तत्रैव** = स्वात्यन्ताभाववत्येव, न तु स्ववान् कश्चन देश आपणस्थरजतादेरप्यस्ति, तस्यापि मिथ्यात्वात् । तथा च रजतं लोके कुत्रचित् सत्यम्, कुत्रचिदसत्यमिति न, किन्तु कुत्रापि नास्तीत्येवार्थः । ततश्च रजतादेः यो देशः, कालश्च तत्रैव देशे काले च तदभाव एव साध्य इति न सिद्धसाधनमिति भावः । अत्र दोषमाह - इति तु अशक्यमिति । कुत इत्यत्र - क्वचिदित्यादि । **कचिदपि** = कुत्रापि भ्रमे तथा **सिद्धान्तसिद्धिः** = उक्तरीत्या सिद्धान्तनिश्चयः न ह्यस्ति । परत्र पूर्वदृष्टावभासो भ्रमः इति खलु भवतां गुरुरपि । यत्र कुत्रचिद्देशे काले वा पूर्वं दृष्टस्य, तदभाववति देशे काले वाऽवभास एव हि भ्रमः, न तु तदभाववत्येव । कुत्राप्यदृष्टस्या- ध्यासादर्शनात्। पूर्व कदाचिदपि सर्पं रजतं वाऽपश्यतः, न हि रज्जौ, शुक्तौ वा तदध्याससंभवः । जगति सर्वमेव मिथ्येति चेत्, कथमध्याससंभवः ? 

स्वात्यन्ताभाववत्येव सत्त्वं, प्रतीयमानत्वं वा अव्याप्यवृत्तिसंयोगादिरूपपदार्थानामेव संभवेत्, न तु व्याप्यवृत्तीनां घटपटादीनाम् । न चात एव मिथ्यात्वं वदाम इति वाच्यम्, अत्र किं प्रमाणमित्येव विचारकरणात् । उक्तं किलानुमानमिति चेत्, शुक्तिरजतरज्जुसर्पादिदृष्टान्ताः न स्वाभाववत्येव भासन्ते, स्ववत्यपि वल्मीकादौ भानात् । तर्ह्यस्तु स्वाप्नाः पदार्था दृष्टान्ताः । ते हि तदा यत्र भासन्ते, तत्र न सन्त्येवेति चेत्, स्वाप्नपदार्थानामपि सत्यत्वस्य विस्तरेण स्थापनात् । अतः शशशृङ्गादय एव दृष्टान्ता वाच्याः । अस्तु तथैवेति चेत्, तेषां तुच्छत्वस्यैव सर्वसंमतत्वात् । तत्पक्षस्य च समनन्तरश्लोक एव परीक्षणात् ॥ 

अस्तु तर्हि स्वप्नपदार्थ एव दृष्टान्त इत्यत्राभ्युपगमवादेन, दूषणान्तरमाह - बाध इत्यादि । **अस्मिन्** = उक्ते प्रयोगे **समधिगतदेशकालाद्युपाधौ** = **समधिगतः** = आधारत्वेन निश्चितः यः देशः कालश्च, तत्र बाधः उपाधिश्च भवति । मिथ्यात्वं यत्र तत्र सर्वत्र बाधितत्वम् ; यत्र बाधितत्वं, तत्र सर्वत्र मिथ्यात्वमिति 

1 



470 

[तुच्छत्वरुपमिथ्यात्वदूषणम् ] 

193. तुच्छत्वं ते न हीष्टं, सदसदितरता व्याहतत्वादिदुः स्थाऽ- 

सिद्धा चासौ परेषां भवदनभिमतोऽनात्मना वेद्यतादिः । 

साध्यव्यापकत्वे सति, साध्यव्याप्यत्वम् । पक्षान्तर्भवेण दृश्यत्वरूपसाधनाव्यापकत्वम् । अतो बाधितत्व- मुपाधिः । ततश्च सोपाधिको हेतुर्व्याप्यत्वासिद्धः । आदिपदेन धर्मस्य ग्रहणम् । सर्वमपि हि वस्तु स्वधर्मेणैव सत्, परधर्मेण त्वसदेव । यथा घटः कम्बुग्रीवादिमत्वेनैव सन्, न तु पटधर्मेणाऽऽयतत्वादिना ॥ 

ननु तर्हि बाधित्वमेवात्र साध्यं विवक्षितमस्त्वित्यत्राह - अत्रेत्यादि । **अत्र** = उक्तानुमाने **असौ** = बाधितत्वमेव साध्यम् **न** = न भवितुमर्हति । कुतः ? यतः निखिलमपि **मानम्** = प्रमाणं सर्वमपि **तद्विधानैकतानम्** = तस्य जगतः **विधानम्** = विधिरूपता, न तु निषेधरूपता, **तदेकतानम्** = तन्मात्रपरम् । प्रत्यक्षम्, अनुमानम्, शब्द इति त्रिविधमपि प्रमाणं जगतो विधिमात्रपरमेव सर्वैर्दृष्टम् इत्यर्थः । यथा रज्जौ सर्पभ्रमानन्तरम् ‘नायं सर्पः किन्तु रज्जुः' इति सर्पाभावपरं रज्जुविषयकं प्रमाणं दृश्यते, तथा जगतोऽभाव- बोधकं प्रमाणं न हि कस्यापि कदापि दृष्टम् । अतो बाधितत्वमेव यदि साध्यम्, तर्हि वह्नावनुष्णत्वसाधकानुमान इव बाध एव दोषः । अतश्च तेनानुमानेन जगतो न मिथ्यात्वसिद्धिः ॥ 



ननु 'यदि सत्यं भवेद्विश्वं सुषुप्तौ किं न भासते' (वि. चू. 236) इत्याचार्याः । तथा च सुषुप्तिरेव विश्वमिथ्यात्वे प्रमाणमिति चेत्, न योग्यानुपब्धेरेवाभावग्राहकत्वेन सुषुप्तौ तदभावात् । यत्तु दृष्टिरेव सृष्टिरिति पक्षः, सोऽपि परीक्षितपूर्वः । आचार्यवचनं च ब्रह्मतुल्यसत्यत्वाभिप्रायम् । एतच्चास्माकमपि संमतमेवेत्यसकृदुक्तम् । वस्तुतस्तु - 

ऋतसत्यानृतासत्यपदानां शक्तिधीर्यतः । मितंपचानां दुर्ग्राह्या तन्मूलो मतिविभ्रमः ॥ 

उक्तं चाप्यसकृत्त्याज्यं वृथा शब्दविवर्धनम् । माया सदा जागरूका स्वात्मा संरक्ष्यतां सदा ॥ ४७ ॥
</details>
