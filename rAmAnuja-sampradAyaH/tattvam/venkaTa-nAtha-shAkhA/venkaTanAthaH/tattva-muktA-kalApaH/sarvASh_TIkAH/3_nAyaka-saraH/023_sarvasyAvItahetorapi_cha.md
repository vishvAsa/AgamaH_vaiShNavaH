+++
title = "023 सर्वस्यावीतहेतोरपि च"

+++
<details><summary>मूलम्</summary>

सर्वस्यावीतहेतोरपि च निरसनं द्रक्ष्यसि स्वप्रसङ्गे श्रुत्याऽत्र व्याप्तिसिद्धावलमनुमितिभिर्निष्फलस्संप्लवोऽपि ।  
तस्मादुल्लोकभूमा स कथमनुमया विश्वकर्ता प्रसिध्येच्छास्त्रानुक्तत्वबाधद्वयपरिहृतये शास्त्रयोनित्वसूत्रम् ॥ २३ ॥
</details>

<details><summary>वरदार्य-सर्वाङ्कषा - २३</summary>

ननु नैयायिकैः ‘क्षित्यङ्कुरादिकम् अस्मदादिविलक्षणपुरुषकर्तृकम्, अस्मदाद्यकर्तृकत्वे सति सकर्तृकत्वात्' इत्यनुमानेनेश्वरस्साध्यते । तत्र हेतौ विशेष्यस्य सकर्तृकत्वस्यासिद्धावापादितायाम् ‘क्षित्यङ्कङ्कुरादिकं सकर्तृकम्, कार्यत्वात्, घटवत्' इत्यनुमानेन हेतौ विशेष्या सिद्धिः परिहता। अङ्कुरादौ अस्मदादीनां कर्तृत्वं नास्तीति लोकानुभवसिद्धम् । क्षित्यादावपि अस्मदादीनां कर्तृत्वं सर्वथा न संभवति, भूसृष्टेः पूर्वमस्माकमेवाभावात् । तथा च प्रथमोक्ते परिशेषानुमाने हेतोस्सिद्ध्या, तेनास्मदादिविलक्षणकर्तृकत्वस्यैव साधनेन, स्रष्टुः 



408 

[परिशेषानुमानपरीक्षणम् ] 

168. 

सर्वस्यावीतहेतोरपि च निरसनं द्रक्ष्यसि स्वप्रसङ्गे 

श्रुत्याऽत्र व्याप्तिसिद्धावलमनुमितिभिः निष्फलः संप्लवोऽपि । तस्मादुल्लोकभूमा स कथमनुमया विश्वकर्ता प्रसिध्येत् 

शास्त्रानूक्तत्वबाधद्वयपरिहृतये शास्त्रयोनित्वसूत्रम् ॥23॥ 

जीवविलक्षणत्वमपि तेनैव सिद्ध्यतीति सर्वं चतुरस्रमिति काऽनुपपत्तिरिति चेत्तत्राह - सर्वस्येत्यादि । **अवीतः** = व्यतिरेकी । वि + **इतः** = **वीतः** = अन्वयी । न **वीतः** = अवीतः व्यतिरेकी । प्रकृते **अवीतः** = केवलव्यतिरेकी । विशेष्यनिघ्नशब्दः । अपि च-किञ्च सर्वस्य अवीतहेतोः सकलस्यापि केवलव्यतिरेकिणो हेतोः **निरसनम्** =निराकरणम् **प्रसङ्गे** = केवलव्यतिरेकिपरीक्षाप्रकरणे (बुद्धि. 52, 53 त्वमेव ) द्रक्ष्यसि ॥ 



ननु केवलव्यतिरेकिणोऽसंभवेऽपि पूर्वोक्तपरिशेषानुमानमन्वयव्यतिरेक्येव भवतु ! कुतः प्रद्वेष ईश्वरा - नुमाने । न च 'अस्मदाद्यकर्तृकत्वे सति सकर्तृकत्वं यत्र तत्रास्मद्विलक्षणकर्तृकत्वम्' इत्यन्वयव्याप्तिर्वक्तव्या । सा कथं संभवति ? अस्मदादिविलक्षणस्य चेतनस्य लोकेऽसिद्ध्या तत्कर्तृकत्वस्याप्यसिद्ध्यान्वयदृष्टान्तस्याभावादिति चेत्, नैयायिकानामीश्वरासिद्ध्या वेदप्रामाण्यनिरूपणासंभवेऽपि, वेदान्तिनां भवतां वेदानां स्वतः प्रामाण्यात् जगति अस्मदादिविलक्षणकर्तृकत्वस्य वेदेनैव सिद्धायान्वयव्याप्तेः संभवादित्याशङ्कय निराकरोति - श्रुत्येत्यादिना । **श्रुत्या** = 'इदं सर्वमसृजत' ( तै. आ.) इत्यादिश्रुत्या **अत्र** = उक्तेश्वरानुमाने **व्याप्तिसिद्धौ** = अन्वयव्याप्तेः सिद्धौ 'यत्रास्मदाद्यकर्तृकत्वे सति सकर्तृकत्वम्, तत्रास्मादादिविलक्षणकर्तृकत्वम्, यथेदं जगत्' इत्यन्वयव्याप्तेरपि सिद्ध्या **अनुमितिभिः** = उक्तेश्वरानुमानैः - ' कार्यायोजनधृत्यादेः' इत्यादिना नानाविधेश्वरानुमानस्य तैर्वर्णनात् 'अनुमितिभिः' इति बहुवचनम्, **अलम्** = साधनीयं नास्तीति यावत् । असंभावितदोषैः स्वतःप्रमाणभूतैर्वेदैरेवेश्वरसिद्धौ, संभावितदोषानुमानानुधावनं व्यर्थम् । नन्वेकस्मिन्नेव विषयेऽ नेकप्रमाणानां प्रवृत्तौ विरोधाभावादस्त्वनुमानमपि प्रमाणमीश्वर इत्यत्र - निष्फलस्संप्लवोऽपीति । **संप्लवोऽपि** = एकस्मिन् विषयेऽनेकप्रमाणसमुच्चयोऽपि **निष्फलः** = विफलः। एकेनैव वस्तुनिर्णयात् द्वितीयप्रमाणापेक्षाया असंभवात्तदन्वेषणं व्यर्थमेव । प्रमाणान्तरेण सिद्धस्य साधने सिद्धसाधनदोषोऽपि स्यात् । **तस्मात्** = एवमीश्वरानुमानस्यानेकदोषग्रस्तत्वात् **उल्लोकभूमा** = लोकातीतमहत्त्ववान् सः **विश्वकर्ता** = जगत्स्रष्टा ईश्वरः **अनुमया** = अनुमित्या कथं प्रसिद्ध्येत् ? दृष्टान्तावलम्बनेनैव प्रवर्तमानम् अनुमानं लोकदृष्टविषयेष्वेव प्रतिष्ठां लभेत, न त्वत्यन्तालौकिके सर्वाद्भुतमये परस्मिन् ब्रह्मणि । ब्रह्मणः शब्दैकसमधिगम्यत्वपक्षेऽपि, शब्दशक्तिग्रहस्य लौकिकत्वादेतद्दोषातिवर्तनमतिकष्टसाध्यमित्यप्यवगन्तव्यम् ॥ 

ननु नित्यनिर्दुष्टस्य स्वतः प्रमाणभूतस्य वेदस्यानेनानुमानेन का वा क्षतिः स्यात् ? एवं सतीयान् केशस्तन्निराकरणाय किमर्थ इत्यत्र - शास्त्रेत्यादि । **शास्त्रस्य** = परमशास्त्रस्य वेदस्य **अनूक्तत्वस्य** = अनुवादरूपतायाः, बाधस्य **च** = 'विमतश्चेतनः न जगत्स्रष्टा, चेतनत्वात्, अस्मदादिवत्' इति प्रतिप्रयोगप्रसङ्गस्य च 

409 



**परिहृतये** = परिहाराय **शास्त्रयोनित्वसूत्रम्** = 'शास्त्रयोनित्वात्' इति सूत्रं प्रवृत्तम् । अत्यन्तालौकिकेऽर्थे शास्त्रमेव प्रमाणं वैदिकानाम् । यदि तादृशेऽनुमानमेव प्रमाणम्, तर्हि वेदस्सर्वोऽपि अनुवादरूपत्वादप्रमाणमेवेति प्रकारान्तरेणाङ्गीकृतं स्यात् । लौकिके विषये वेदाः न प्रमाणमिति निर्विवादम् । अलौकिकेऽपि तथात्वे सर्वेषां वेदानां तिलाञ्जलिरेव दत्तस्स्यात् । ततश्च वैदिकानां सर्वोऽपि केशस्तदर्थ एवेति विस्मृतमिति सर्वं हास्यास्पदं स्यात् ॥ 

अयमत्र विमर्शः – क्षित्यङ्कुरादिकम् अस्मदादिविलक्षणकर्तृकम्, अस्मदाद्यकर्तृकत्वे सति सकर्तृकत्वात् इत्यत्र, अस्मदाद्यकर्तृकत्वे सति सकर्तृकत्वं यत्र तत्र अस्मदादिविलक्षणकर्तृकत्वं इत्यन्वयव्याप्तिर्नास्ति । लोके अस्मदादिविलक्षणकर्तृकत्वस्येदानीमसिध्या नान्वयसंभवः । किन्तु – यत्र अस्मदादिविलक्षणकर्तृकत्वं नास्ति, तत्र अस्मादिविलक्षणकर्तृकत्वे सति सकर्तृकत्वं नास्ति, यथा घटादौ इति व्यतिरेकव्याप्तिस्संभवति । न च घटादौ सकर्तृकत्वसत्त्वेन, तदभावः कथमिति वाच्यम् । अस्मदाद्यकर्तृकत्वविशिष्टसर्तृकत्वस्यैव हेतुत्वेन, अकर्तृकत्वमात्रस्याहेतुत्वात् । एवं विशिष्टस्यैव हेतुत्वेन, विशेषणीभूतस्यास्मदाद्यकर्तृकत्वस्य घटादावभावात् विशेषणाभावप्रयुक्तविशिष्टाभावो भवति । विशिष्टाभावः खलु, विशेषणाभावप्रयुक्तः, विशेष्याभावप्रयुक्तः, उभयाभावप्रयुक्तश्चेति त्रिप्रकारो भवति । 'पीतघटो नास्ति' इति प्रतीतिर्हि नीलघटवति भूतले पीतत्वरूपविशेषणाभावाद्भवति; पीतपटवति पीतत्वरूपविशेषणसत्वेऽपि घटरूपविशेष्याभावाद्भवति; एवं नीलपटवति पीतत्वरूपविशेषणस्य, घटरूपविशेष्यस्य चाभावादुभयाभावप्रयुक्तश्च भवति । विशिष्टाभाववदेवोभयाभावोऽपि । ‘घटपटोभयं नास्ति' इति प्रतीतिर्हि, केवलघटवति, केवलपटवति, घटपटोभयरहिते च भवति । एवञ्च प्रकृते, घटादौ विशेष्यस्य सकर्तृकत्वस्य सत्त्वेऽपि, अस्मदाद्यकर्तृकत्वरूपविशेषणं नास्ति, अस्मत्सदृशकुलालकर्तृकत्वस्यैव घटादौ सत्त्वात्, अस्मदाद्यकर्तृकत्वविशिष्टसकर्तृकत्वरूपस्य हेतोरभावात् व्यतिरेकव्याप्तिमात्रसंभवात् अयं हेतुः केवलव्यतिरेकी । परिशेषानुमानं सर्वमप्येवमेव । 'वह्निमान् धूमात्' इत्यादावपि 'यत्र धूमः, तत्र वह्निः' इत्यन्वयव्याप्तेः दृढीकरणमेव 'यत्र वह्निर्नास्ति, तत्र धूमोऽपि नास्ति इति व्यतिरेकव्याप्तया क्रियत इति केवलव्यतिरेकिणः सिद्धान्तेऽनङ्गीकारादुक्तपरिशेषानुमानेन नेश्वरसिद्धिः । ततश्च तर्कशास्त्रस्य वेदान्तापेक्षया बलवत्त्वे, तर्कस्याप्रतिष्ठितत्वादीश्वरसिद्धेरेव कस्यचिद्दुर्बलमतेः बाधः स्यात् । एवं ब्रह्मण उभयलिङ्गत्वादीनामपि बाधः स्यादिति ब्रह्मणश्शास्त्रैकगम्यत्वसाधनाय ‘शास्त्रयोनित्व' सूत्रं श्रद्धालूनां वेदान्तिनामावश्यकम् ॥ 

I 

I 

परं तु - बौद्धस्य वादस्य बुद्धिजीविनो मानवैर्दुस्त्यजत्वात् तादृशबुद्धेस्समाधानायेश्वरानुमानमप्यावश्यकमधिकारिभेदेन ॥ स्यात्कामं तथा । वयं तु वेदान्तिनः । अस्माकं दण्डेन सर्पमारं मारयितव्या वेदान्तिनां तर्कसरणिः ॥ अहो ब्रह्मविद्वरिष्ठ ! वेदन्तवाक्यमपि न जानासि वेदान्तमपि न तरां, न तमां तद्रहस्यम् । अत एव एवं विकत्थसे । प्रक्षिप्यतां तर्हि सागरे 'श्रोतव्यो मन्तव्यः' इत्याद्युपदेशः । अतो वेदान्तस्य तर्कानुग्रहमात्रेण न कापि हानिः ॥ 

तर्कानुग्रहमात्रे 

परमार्थतस्तु – 'नायमात्मा प्रवचनेन लभ्यो न मेधया न बहुना श्रुतेन । यमेवैष वृणुते तेन लभ्यः " (कठ. 1-2-23) 'ददामि बुद्धियोगं तं येन मामुपयान्ति ते ॥ (गीता. 10-10 ) ' तेषामेवानुकम्पार्थमहमज्ञानजं 



169. 

410 

[ ईश्वरानुमानम् न सूत्राशयानुगुणम् ] 

प्राज्ञाधिष्ठानशून्यं न तु परिणमितुं शक्तमव्यक्ततत्त्वं 

वास्यादौ व्याप्तिसिद्धेरिति यदभिहितं सांख्यसिद्धान्तभङ्गे ।' 

सोऽपि प्राज्ञव्युदासेऽप्यनुमितिशरणान् प्रत्युपात्तः प्रसङ्गः 

नेष्टे तत्सिद्ध्यसिद्ध्योरनुमितिरिति खल्वाशयः सूत्रकर्तुः ॥24॥ 

तमः । नाशयाम्यात्मभावस्थो ज्ञानदीपेन भास्वता । ' ( गीता. 10-11 ) इत्यादिश्रुतिस्मृतिभिः परमात्मानुग्रहैकलभ्येन ज्ञानेनैव सर्वबन्धनिवृत्तिरित्येव निष्कर्षः । इतरद्यद्यद् क्रियते, तत्सर्वं विचारादिकम् तत्साधनं यथा स्यात्तथा संरक्षणीयमित्येव सारम् । इदं तु कदापि न विस्मर्तव्यम् - 'यश्च मूढतमो लोके यश्च बुद्धेः परं गतः । तावुभौ सुखमेधेते क्लिश्यत्यन्तरितो जनः॥ ' इति । शिष्टं समनन्तरश्लोके ॥ 

अन्ततः क्रियतां सद्धिः सङ्गः त्यक्तैषणत्रयैः । नश्येयुस्संशयास्सर्वे तमस्सूर्योदये यथा ॥ २३ ॥
</details>

<details><summary>सर्वार्थसिद्धिः - २३</summary>

सर्वस्यावीतहेतोरपि च निरसनं द्रक्ष्यसि स्वप्रसङ्गे  
श्रुत्याऽत्र व्याप्तिसिद्धावलमनुमितिभिर्निष्फलस्संप्लवोऽपि ।  
तस्मादुल्लोकभूमा स कथमनुमया विश्वकर्ता प्रसिध्ये-  
च्छास्त्रानुक्तत्वबाधद्वयपरिहृतये शास्त्रयोनित्वसूत्रम् ॥ २३ ॥  
अथ स्यात् - अन्वयिनि हेतौ यावत्सपक्षान्वयिधर्मसंभवेन सोपाधिकता शङ्क्येत, केवलव्यतिरेकिणि तु सपक्षाभावान्न तच्छङ्केति, अत आह - सर्वस्येति । स्वप्रसङ्गे -हेतुचिन्तावसरे । अयं भावः - व्यर्थविशेषणत्वमर्थान्तरत्वं च केवलव्यतिरेकिणां सर्वेषां द्योत्यते । तथाहि; सर्वं कार्यं सर्ववित्कर्तृपूर्वकं कादाचित्कत्वादित्यत्र व्यतिरेके कर्तृपूर्वत्वनिवृत्त्यैव कादाचित्कत्वनिवृत्तावुपपन्नायां किं सर्वविद्विशेषणेन? सिद्धसाधनत्वनिवृत्त्यै तद्ग्रह इति चेन्न; शरीराजन्यत्वहेतावसिद्धिपरिहारे विशेषणं समर्थमिति वदन्तं प्रति एकामसिद्धिं परिहरतो द्वितीयापत्तेरिति युष्मदुक्तस्यात्र दुर्वारत्वात् । तर्हि कर्तृपदं हित्वा सर्ववित्पूर्वकमित्येतावदुक्तौ न वैयर्थ्यमिति चेत्, तथाऽपि वित्पूर्वकत्वनिवृत्त्या व्याप्तिसिद्धौ सर्वविशेषणवैयर्थ्यमेव । एवं नित्यज्ञानपूर्वकत्वादिनिर्देशेऽपि द्रष्टव्यम् । न च विशेषणेऽपि सिद्धसाधनतापरिहारः, सर्वेषां चेतनानां सर्वशब्दार्थवेदिनामसर्ववित्त्वायोगात्; अन्यथा सर्ववित्साधनस्यापि दुश्शकत्वात् । विशेषतस्सर्वं न सर्वे विजानन्तीति चेन्न; विशेषाणामपि सर्वशब्दसंग्रहात् । सर्वसाक्षात्कर्तृपूर्वकत्वं साधयाम इति चेन्न; योगिभिरर्थान्तरतापातात् । नित्यसाक्षात्कारिपूर्वकत्वं साध्यमिति चेत्, एवमपि व्याप्तौ नित्यविशेषणवैयर्थ्यमेव । अन्यतो विशेषणसाफल्ये शरीराजन्यत्वेऽपि साफल्यं सिध्येदेव । वेदास्सर्वज्ञप्रणीताः वेदत्वादित्यत्राप्येवमर्थान्तरत्वविशेषणवैयर्थ्ये बोद्धव्ये, प्रणीतत्वनिवृत्तिमात्रेण सर्वज्ञप्रणीतत्वनिवृत्तिमात्रेण वा व्याप्तिग्रहोपपत्तेः । अपि च केवलव्यतिरेकिणस्सपक्षे सत्याभासत्वं संगिरध्वे । सन्ति चानन्तानि सर्वज्ञप्रणीतानि वेदेतरवाक्यानि भारतादिमध्यपातीनि स्मृतितन्त्ररूपाणि, कल्पादिषु लोकवेदसंव्यवहारप्रवर्त्तनौपयिकानि च । न च तेषु वेदत्वम्, प्रसिद्धिविरोधात्, अवेदत्वेनैव महर्षिंपभृतिभिर्व्यपदेशाच्च । अतस्तेषां न वेदत्वेन पक्षीकरणं शक्यम् । संग्राहकान्तरं च दुर्वचम्, जीवप्रणीतेतरवाक्यत्वमीश्वरप्रोक्तत्वं वा नान्यतस्तिद्धम् । इत एव तत्साधनेऽन्योन्याश्रयः; तदिह तेषां पक्षीकारे तदभावे वा वेदत्वहेतुस्तेष्वसिध्यन् हेत्वाभास[कक्षां]त्वं नातिक्रामेत् । एवं वक्ष्यमाणैश्च वेदनित्यत्वसाधकैर्बाधाऽप्यत्र मन्तव्यः । एवं घटः सर्वज्ञकर्तृकः घटत्वं, यजुस्सर्वज्ञप्रणीतं यजुष्ट्वादित्यादिविशेषपक्षीकरेण प्रयोगाश्च निरस्ता वेदितव्याः । ननु कार्याणां सर्वेषां सर्वज्ञपूर्वकत्वव्याप्तिः श्रुत्या सिध्यति । अविदितनिगमवृत्तान्तानां नालिकेरद्वीपवासिनामिव वह्नौ महेश्वरे मा भूदनुमानम्, अन्येषां तु तत्प्रवृत्तिसंभव इत्यत्राह - श्रुत्येति । व्याप्तिग्राहकेणैव साध्यसिद्धौ किमत्रानुसितिसाध्यमित्यर्थः । संप्लववादे सिद्धेऽपि मानान्तरस्य प्रवृत्तिः स्यादित्यत्राह - निष्फल इति । मानान्तरसिद्धे वस्तुन्याकारान्तरसमर्पणे हि संप्लवश्शोभेत । अन्यथा सिद्धसाधनत्वं वा, सर्वत्र सिद्धसाधनत्वदोषोच्छेदो वा स्यादिति भावः । अत्र - 'कार्यायोजनधृत्यादेः पदात्प्रत्ययतः श्रुतेः । वाक्यात्संख्याविशेषाच्च साध्यो विश्वविदव्ययः ॥' इति न्यायाचार्यसंगृहीतानां सर्वेषां हेतूनां स्थालीपुलाकन्यायेन निरस्तप्रायत्वं निगमनव्याजेन नियमयति - तस्मादिति । नन्वनिरस्तेऽपि जगत्कर्तुरनुमाने परतत्त्वपरमहितपरमपुरुषार्थेषु शारीरकं निष्प्रतिघातम् । अतः किमत्र तन्निरासप्रयासेनेत्यत्राह - शास्त्रेति । यदि जगत्कर्तुरनुमानं न प्रतिषिध्येत तदा मतान्तरप्रामाण्यव्यवसायिनः कस्यचित्' 'इदं सर्वमसृजत', 'यतो वा इमानि भूतानि जायन्त' इत्यादिवाक्यानामनुमानसिद्धानुवादित्वं मन्यमानस्य जगत्कर्तृवादिवाक्यानामनुमानविरुद्धोपस्थापकत्वे मूलघातित्वात्, तत्सिद्धमात्रबोधने नैरपेक्ष्यात्, सिद्धांशेऽनुमानानाघ्रातासंभवाच्च, सिद्धपरवाक्यविमर्शो न कार्य इति मोहः स्यात्; अतस्तदनुजिघृक्षयाऽनुमानं निरसनीयम् । किञ्च विश्वकर्तुरनुमेयत्वं मन्यमानस्य तत्तद्वादिकल्पितैर्हेतुभिर्बाधद्वयमाद्येत; 'ब्रह्मण आनन्द' इत्याद्युक्तप्रामाणिकत्यागात्, अप्रासणिकायथापूर्ववेदकल्पनस्वोकाराच्च । यद्वा प्रागुक्ताभ्यां प्रतिप्रमाणतर्काभ्यां बाधद्वयम् । अथवा अनुमितेस्सोपाधिकत्वादिकारणदोषात् साक्षादकर्तृकत्वानुमानेन साध्यप्रतिषेधाच्च । अपि वा विश्वकर्तर्यनुमानं प्रवर्तमानं स्वयं तावन्नित्यप्रयत्नं समानन्यायतया स्वोपस्थापितानुमानेन नित्यशरीरादिरहितत्वं चोपस्थाप्यागमविषयमपहरेत् । श्लो. तस्मादेवं - विधानेकबाधशङ्कापनुत्तये । नित्यनिर्दोषशास्त्रैकवेद्यत्वमिह सूचितम् ॥ शब्दप्रमाणके तस्मिन् यथाशब्दं व्यवस्थितिः । सर्वैरनतिलङ्घ्येति न शङ्कातङ्कसंभवः ॥ नन्वीश्वरानुमानदूषणे 'विद्याचोरो गुरुद्रोही वेदेश्वरविदूषकः । त एते बहुपाप्मानस्सद्यो दण्ड्या इति श्रुतिः ॥' इति शास्त्रविरोधः स्यादिति चेन्न; अनुमानदूषणेऽप्यागमात् तत्सिद्धेः । अन्यथाऽस्मदादिप्रत्यक्षवेद्यत्वनिषेधेन तवापि तद्दूषकत्वप्रसङ्गः 'आगमेनानुमानेन ध्यानाभ्यास[रसेन]वशेन च । त्रिधा प्रकल्पयन्प्रज्ञां लभते योगमुत्तमम् ॥' इत्याप्तोक्तिः कथम्? इत्थम् - श्रवणमननध्यानानां योगहेतुत्वस्य विवक्षितत्वात् । मननं चात्रानुग्राहकयुक्तिभिः स्थिरोकरणम्; तदेवात्र श्रवणानन्तरभावितयाऽनुमानशब्देन ग्रहीतुमुचितम्; अनुग्राहकयुक्तय एव वा, 'यस्तर्केणानुसन्धत्त इति स्मरणात् । तर्कानुमानयोरदूरविप्रकर्षात्समाख्याविपर्यासश्च दृष्ट इति ॥ २३ ॥ इति ईश्वरानुमानभङ्गः ॥
</details>


