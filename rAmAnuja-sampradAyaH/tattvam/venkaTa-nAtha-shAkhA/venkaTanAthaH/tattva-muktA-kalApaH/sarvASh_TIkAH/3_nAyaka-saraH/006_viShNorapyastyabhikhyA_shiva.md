+++
title = "006 विष्णोरप्यस्त्यभिख्या शिव"

+++
<details><summary>मूलम्</summary>

विष्णोरप्यस्त्यभिख्या शिव इति शुभतारूढिरत्रानुपाधिस्तस्माद्ध्येयः श्रुतोऽसौ शिव इति शिव एवेति वाक्यं त्वनुक्तिः ।  
उक्तं नारायणाधिष्ठितमिति च तमोऽनेकबाधोऽन्यथा स्यात् ब्रह्मेशादेर्महत्यामुपनिषदि लयाद्युक्तमेवं तु नात्र ॥ ६ ॥
</details>

<details><summary>सर्वाङ्कषटीका - ६</summary>

151. 

366 

[ ब्रह्मरुद्रयोः परब्रह्मत्वाभावः ] 

विष्णोरप्यस्त्यभिख्या शिव इति शुभतारूढिरत्रानुपाधिः 

तस्मात् ध्येयः श्रुतोऽसौ शिव इति शिव एवेति वाक्यं त्वनूक्तिः । उक्तं नारायणाधिष्ठितमिति च तमोऽनेकबाधोऽन्यथा स्यात् 

ब्रह्मेशादेर्महत्यामुपनिषदि लयाद्युक्तमेवं तु नात्र ॥6॥ 

'निरुपधिस्तत्र शंभ्वादिशब्दः' इति कथनमाग्रहमात्रम्; प्रयोगस्यैव शब्दशक्तिनियामकत्वेन, शिव एव तेषां प्रयोगदर्शनात् । विष्णोरित्यादि । शिव इति **अभिख्या** = नाम विष्णोरप्यस्ति । 'विष्णोरपि ' इति कथनेनैव भवत्पक्षे दौर्बल्यमङ्गीकृतमेवेत्यत्र – **अनुपाधिः** = निरुपाधिका **शिवतारूढिः** = **शिवतायाः** = मङ्गलरूपतायाः **रूढिः** = सहजशक्तिः **अत्र** = विष्णावेव । तथा च 'विष्णोरपि' इत्युक्तिः प्रयोगसाधारण्यप्रदर्श- नार्था । नारायणशब्दवत् शिवशब्दः नासाधरण इति भावः । 'सर्वश्शर्वश्शिवः स्थाणुः' इति विष्णुसहस्रनामसु आर्षप्रयोगोऽत्र विवक्षितः ॥ 'शिवास्ते पन्थानस्सन्तु' 'तव वर्त्मनि वर्ततां शिवम्' इत्यादिलौकिकप्रयोगेषु हि शिवशब्दः मङ्गलार्थः सहजतया दृश्यते । 'शिवं भद्रं कल्याणं मङ्गलं शुभम्' इति कोशश्च । एवञ्च शिवशब्दस्य मङ्गलरूपतायां रूढत्वेन, 'मङ्गलानां च मङ्गलम्' (म.भा.सह.) इति विष्णोः परममङ्गलत्वेन शिवशब्दः विष्णावेव पूर्णार्थकः । अत एवान्यत्रौपचारिकः, भगवच्छब्दवत् । 'भगवानिति शब्दोऽयं तथा पुरुष इत्यपि । निरुपाधी च वर्तते वासुदेवे सनातने ॥ ' ' तत्र पूज्यपदार्थोक्तिपरिभाषासमन्वितः । शब्दोऽयं नोपचारेण ह्यन्यत्र ह्युपचारतः ॥ ' (वि.पु. 6-5-76,77) इति हि पराशरः ॥ 



नन्वेवं तर्हि 'यदा तमस्तन्न दिवा न रात्रिः न सन्न चासच्छिव एव केवलः' इत्यथर्वशिरसि प्रलयकाले शिव एक एवासीदिति कथं श्रूयतेति चेत्- शिव एव इति वाक्यं तु **अनूक्तिः** = अनुवादरूपः, ‘यदा’ इत्युपक्रमात् । अनुवादवाक्यानि पुरोवादानुरोधेनैव नेयानीत्यर्थः । तर्हि पुरोवादः कः ? इत्यत्र – उक्तमित्यादि । **तमः** = तमस्तत्त्वम् **नारायणाधिष्ठितम्** = 'यस्य तमश्शरीरम्' इति तमसोऽन्तर्या- मित्वात् नारायणाधिष्ठितम् इति उक्तम् । अन्तर्यामी च 'एष सर्वभूतान्तरात्मा दिव्यो देव एको नारायणः ' इति प्रसिद्धम् । अतः 'शिव एव' इत्यत्रापि शिवशब्दः विष्णुपर एव । **अन्यथा** = एवमनङ्गीकारे बाधः **स्यात्** = अनेकप्रमाणविरोधः । किञ्च नारायणपारम्यपरायाम् महत्याम् **उपनिषदि** = महोपनिषदि 'न ब्रह्मा नेशानः' इति ब्रह्मरुद्रादीनां **लयादि** =लयादिकम् उक्तम् । **अत्र** = विष्णौ तु तथा **न** =नोक्तम् । अतो नारायणस्य पारम्यं न केनापि निषेद्धुं शक्यम् । नारायणपदस्य संज्ञारूपत्वेनान्यथा नेतुमशक्यत्वात् ॥ 

एवं तर्हि लोके शिवशब्दो देवतान्तर एव बहुलं वैष्णवैरपि कथं प्रयुज्यत इति चेत्; सत्यम् - सर्वेऽपि ब्राह्मणा ह्यासन् ब्रह्मोपासनतत्पराः । कालक्रमेण तेऽशक्ताः संस्कारादिक्षयात् कलौ ॥ सृष्टिस्थितिलयादीनां कारणं ब्रह्म कथ्यते । तावत्तद्व्यापकं तत्त्वं यदोपास्तुं न शेकिरे । एकैककारणं देवमाश्रित्य तदनुग्रहात् । आरोढुमुत्तमां कक्ष्यां यतितव्यमभूत्तदा ॥ 

8 

152. 

367 

[विष्णोस्सर्वोत्तमत्वम्] 

यः प्रोक्तः सर्वकर्तुः परमखिलतनोर्नापरं किञ्चिदस्ती- 

त्यस्यैव स्यादनूक्त्योत्तरतरकथनं न त्वितोऽन्यस्य बाधातू । 



देवतात्रयवादस्य प्रवृत्तिस्समभूत्तदा । तत्र विष्णोस्तु वैशिष्ट्येऽनुपदं हेतुरीरितः ॥ वैषम्यपरिहारार्थं शैवमार्गोऽपि दर्शितः । रुद्रस्तूयो मतो वेदे त्वतस्साक्षान्न पूज्यते ॥ संहारेऽधिकृतो रुद्रः तत उग्रस्स गण्यते । मुमुक्षुभिर्नपूज्यस्सः सौम्यीकरणमन्तरा ॥ उग्रोऽपि स वशी क्रोधे ह्यतस्सोऽद्य शिवो मतः । तस्मात्पाशुपतं शैवं, न रौद्रमिति गण्यते ॥ सृष्टिस्थित्यन्तकरणीं ब्रह्मविष्णुशिवात्मिकाम् । संज्ञां याति परं ब्रह्मेत्याहुः पौराणिका बुधाः ॥ शैववैष्णवतन्त्राद्यमेवं शक्तिक्षयात् क्रमात् । प्रावर्तत यथाकालं संकल्पात्परमात्मनः ॥ 

जगतः स्थितिकालेऽस्मिन् विष्णुस्त्वधिकृतो मतः । तस्यैवाश्रयणात् श्रेयस्साक्षात्प्राप्येत देहिभिः ॥ अत्रापि विफला हन्त ! जाता विप्रा न संशयः । बाह्यवेषादिमात्रेण ज्ञेयाश्शैवाश्च वैष्णवाः ॥ ७ अतस्त्यक्त्वा विवादादि साधनैकपरायणैः । ब्राह्मण्यं जन्मसाफल्यहेतुः प्राप्यं द्विजन्मभिः ॥ ब्राह्मण्यं हि पराकाष्ठा प्रोक्ता ह्यध्यात्मवर्त्मनि । कथञ्चित्प्राप्यतां, सर्वं तदर्थमिति संग्रहः ॥ अध्यात्मशास्त्रं कालेनाधिदैवीकृतं बुधैः । एतस्यैव प्रभावोऽयं शैववैष्णवविग्रहः ॥ अध्यात्मं विस्मृतं प्रायो ब्राह्मणैः क्रमशो बत! अद्य वा जागृयुः शीघ्रं किं ते ब्रह्ममुखोद्भवाः ॥ त्यक्त्वार्थकामपरतां ख्यातिलाभादिकं तथा । अन्योन्यकलहं वापि जागृयुः स्वहिताय वा ॥ मार्गोऽयमौपनिषदः दूरादेतादृशात्कलेः । रक्षितव्यो ब्रह्मविद्भिः स्वपरश्रेयसे दृढम् ॥ ६ ॥
</details>
