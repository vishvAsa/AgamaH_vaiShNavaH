+++
title = "063 निस्सङ्कोचा समस्तम्"

+++
<details><summary>मूलम्</summary>

निस्संकोचा समस्तं चुलकयति मतिर्नित्यमुक्तेश्वराणां बद्धानां नित्यभूतिर्न विलसति ततः कस्य सा स्वप्रकाशा ।  
मैवं नित्येश्वरादेस्सति मतिविभवे साऽस्तु तेनानपेक्षा वेद्यानुद्भासकाले मतिरिव न तु सा बन्धकाले विभाति ॥ ६३ ॥
</details>

<details><summary>सर्वाङ्कषटीका - ६३</summary>

208. 

493 

[ नित्यविभूतेः स्वप्राकाशत्वेऽनुपपत्तिपरिहारः ] 

निस्संकोचा समस्तं चुलकयति मतिर्नित्यमुक्तेश्वराणाम्; 

बद्धानां नित्यभूतिर्न विलसति ततः कस्य सा स्वप्रकाशा । मैवं नित्येश्वरादेः सति मतिविभवे साऽस्तु तेनानपेक्षा 

वेद्यानुद्भासकाले मतिरिव न तु सा बन्धकाले विभाति ॥63॥ 





नित्यविभूतेः स्वप्रकाशत्वमाक्षिप्य समाधत्ते – निस्संकोचेत्यादि । नित्यमुक्तेश्वराणां मतिः - नित्यानामनन्तगरुडविष्वक्सेनादीनां नित्यमुक्तानां नित्यसूरीणाम्, सादिमुक्तानाम्, परमेश्वरस्य च धर्मभूतं ज्ञानं समस्तं पदार्थजातम् **चुलकयति** = विषयीकरोति । जगत्सृष्ट्यादिव्यतिरिक्तं सर्वमुपर्युक्तानां त्रयाणामपि समानम् । **बद्धानाम्** = लीलाविभूतिगतानां संसार्यात्मनां तु धर्मभूतज्ञानस्य कर्मणा संकुचितत्वात् नित्यविभूतिः न **विलसति** = न प्रकाशते; अत्र विद्यमाना एव बहवः पदार्था संसारिभिर्न ज्ञायन्ते चेत् किं वक्तव्यं नित्यविभूतिविषये । **ततः** = एवं वस्तुस्थितेस्सत्त्वात् **सा** = नित्यविभूतिः **कस्य** = कस्य वा आत्मनः **स्वप्रकाशा** = स्वयंभासेत? प्रकाशः किल कस्मैचित्स्यात् । अतो नित्यविभूतेः स्वयंप्रकाशत्वानङ्गीकारे का हानिरित्याक्षेपः ॥ 

प्रमाणानुगुणा वस्तूनां स्थितिः, न प्रयोजनानुगुणा । पथि गच्छतां मनुजानां बहवः पदार्थाश्चक्षुषा गृह्यन्ते, बहवः शब्दादयः श्रोत्रादिभिर्गृह्यन्ते । तेन को लाभः ? प्रयोजनाभावेऽपि कुतस्ते चक्षुरादिभिर्गृह्यन्ते? इति प्रश्ने, तत्तदिन्द्रियाणामयं स्वभाव इत्येवोत्तरम् । अतो नित्यविभूतेः स्वप्रकाशत्वाङ्गीकारेण को लाभ : ? अनङ्गीकारे वा का हानिरिति प्रश्न एव निरर्थकः । यथाप्रमाणं वस्तुस्वरूपं निर्णेयमित्यभिप्रायेण समाधत्ते- मैवमित्यादि । **नित्येश्वरादेः** = नित्यानाम्, मुक्तानाम्, ईश्वस्य च **मतिविभवे** = बुद्धेः प्रभावे **सति** = तादृशे संति, सर्वविषयीकरणसमर्थे सति, **सा** =तेषां मतिः तेन नित्यविभूतेस्स्वप्रकाशत्वेन **अनपेक्षा** = ग्रहणे स्वप्रकाशत्वापेक्षारहिता स्वयमेव विषयीकरणसमर्था **अस्तु** = भवतु, तावता न स्वप्रकाशत्वहानिरिति भावः ॥ 

[ 

। 

ननु यदि नित्यविभूतिः स्वप्रकाशा, तर्हि कुतोऽस्माकं सा न प्रकाशते ? प्रकाशस्वरूपो दीपादिर्हि सर्वान् प्रति प्रकाशरूप एवेत्यत्राह - वेद्येत्यादि । **वेद्यानुद्भासकाले** = **वेद्यस्य** = विषयस्य **अनुद्भासकाले** = अप्रकाशसमये **मतिरिव** =धर्मभूतज्ञानमिव सा **तु** = नित्यविभूतिस्तु **बन्धकाले** = जीवस्य बद्धावस्थायाम् न **विभाति** = न प्रकाशते । तस्यैव जीवस्य मुक्तौ सति, तदा सा स्वप्रकाशा गृह्येत । धर्मभूतं ज्ञानं हि स्वप्रकाशमित्यत्र न विवादः । परन्तु सुषुप्त्यवस्थायां कस्यापि न प्रकाशते तत् । न हि तत्तदानीं नास्ति, सिद्धान्ते तस्य नित्यत्वात् । 'यत्तु धर्मभूतज्ञानस्य नित्यत्वमुक्तम्, तत् विषयप्रकाशनवेलायां तथा इति श्रीभाष्यम् । अत्र वक्तव्यं बुद्धिसरे वक्ष्यते । परं तु स्वप्रकाशत्वस्वरूपमेव गहनम् । परमात्मा हि सर्वेषामपि मते स्वप्रकाशः । अथापि नेदानीमस्माकं प्रकाशते । जीवात्मानोऽपि स्वप्रकाशा एव । अथापि अन्य आत्मा अन्यस्य कस्यापि जीवस्य न गोचरः । ' न तावदयमेकान्तेनाविषयः, अस्मत्प्रतीतिविषयत्वात् ' ( ब्र.सू. 1- 1- 1. शं) इत्यादिकं तु - 

फकतत्त्वमुक्ताकलापः 

494 

[नित्यविभूतेर्नित्यत्वेऽनुपपत्तिपरिहारः ] 

209. 

तत्त्वान्यप्राकृतानि त्रिगुण इव परीणामतश्चेत् भवेयुः 

स्थानादि स्यादनित्यम् न यदि न घटते भूततादीति चेन्न । अत्रत्यक्ष्मादितत्त्वक्रमनियतगुणप्रक्रियाद्यैकरूप्यम् 

नित्येऽपि स्यात् निमित्तानुगतिनियमितस्तत्तदाख्याविशेषः ॥64॥ 

न तावत्सुलभं वक्तुं यथा जानन्ति पण्डिताः । अनुक्त्वाहंपदं कस्मादस्मत्पदमुदीरितम् ॥ अजानद्भिस्तयोर्भेदं विचारश्च कथं भवेत् । सर्वं विचारितं पूर्वं न युक्तं पिष्टपेषणम् ॥ परन्त्वखिलहेयादिशून्यस्य परमात्मनः । दिव्यमङ्गलदेहादिः कथं स्यादस्मदादिवत् ? ॥ जडत्वोक्तिस्तत्र च स्यादनात्मत्वपरा ध्रुवम् । अजडत्वविशेषः स्यात्पराक्त्वमिति साधितम् ॥ अतोऽजडत्वं भगवद्विग्रहस्य समीरितम् । न तावतैव षाड्गुण्यप्रसक्तिस्तत्पराक्त्वतः ॥ एतादृशविचारेषु वर्ज्यं शब्दविवर्धनम् । अन्यथा तु भवेन्नूनमपचारो यथास्थितेः ॥ आचार्यैस्तु दयाशीलैस्सर्वज्ञैरपि वस्तुतः । तत्कालानुगुणं किञ्चिदुक्तमित्यवधार्यताम् ॥ ६३ ॥
</details>
