+++
title = "022 धर्मो यावत्सपक्षानुगत"

+++
<details><summary>मूलम्</summary>

धर्मो यावत्सपक्षानुगत उपधिरित्यभ्युपेतस्त्वयाऽपि त्यागे तस्यात्र तद्वच्छिथिलितनियमाः क्वापि नोपाधयः स्युः ।  
तादृग्धर्मात्ययाच्च प्रकरणसमता स्यान्न चातिप्रसङ्गः पक्षादिस्थित्यबाधान्निरुपधिकतया स्यात्परात्मानुमा तु ॥ २२ ॥
</details>

<details><summary>वरदार्य-सर्वाङ्कषा - २२</summary>

उपाधिः 

403 

[ कार्यत्वहेतुकानुमानम् सोपाधिकम् ] 

167. धर्मो यावत्सपक्षानुगत उपधिरित्यभ्युपेतस्त्वयाऽपि 

त्यागे तस्यात्र तद्वत् शिथिलितनियमाः क्वापि नोपाधयः स्युः । 



उक्तेश्वरानुमाने शरीरजन्यत्वमुपाधिं प्रदर्शयति-धर्म इत्यादि । **यावत्सपक्षानुगतः** = **यावत्सु** = सकलेषु **सपक्षेषु** = निश्चितसाध्यवत्सु **अनुगतः** = **अनुवर्तमानः** = व्याप्तः धर्मः उपधिः - उपाधिः इति **त्वयापि** = नैय्यायिकेनापि **अभ्युपेतः** = अङ्गीकृतः । **सकलसपक्षेषु** = साध्यवत्सु वर्तमान इत्यनेन यत्र यत्र साध्यम्, तत्र सर्वत्र वर्तमानः साध्यव्यापक इति यावत् । इतरविशेषणान्यर्थसिद्धानि । साध्यव्यापकत्वस्य प्रधानत्वात्तस्य कण्ठत उक्तिः ॥ 

1. 





साध्यव्यापकत्वे सति साधनाव्यापकत्वं हि उपाधेर्लक्षणम् । तत्र साध्यव्यापकत्वस्यैव दूषकतोपयोगित्वात्प्राधान्यम् । हेतुः साध्यव्यभिचारी, साध्यव्यापकोपाधिव्यभिचरितत्वात्; यत् यद्व्यापकव्यभिचारि, तत् तद्व्यभिचारि, यथा घटत्वव्यापकपृथिवीत्वव्यभिचारि जलत्वम्, घटत्वव्यभिचारि - इति व्यभिचारोन्नायकत्वरूपदूषकत्वे साध्यव्यापकत्वस्यैव प्रयोजकत्वम् । एवं सत्प्रतिपक्षोन्नायकत्वेऽपि – पक्षः साध्याभाववान्, साध्यव्यापकोपाध्यभावात्, यत् यद्व्यापकाभाववत्, तत् तदभाववत् - यथा घटत्वव्यापकपृथिवीत्वाभाववत् जलम्, घटत्वाभाववदिति साध्यव्यापकत्वस्यैव दूषकताप्रयोजकत्वम् । अतस्तावन्मात्रोपादानं मूले । परन्तु साध्यव्यापकत्वमात्रस्योपाधिलक्षणत्वे, 'शब्दः अनित्यः, कृतकत्वात्' इत्यत्राश्रावणत्वमुपाधिः स्यात् । कृतकत्वं यत्र – इति चेत्; पक्षे शब्देऽपि वर्तते; तत्र श्रावणत्वस्यैव सत्त्वेनाश्रावणत्वं नास्तीति साधनाव्यापकत्वम् आगतम् । यत्रानित्यत्वम् घटादौ, तत्राश्रावणत्वमस्तीति साध्यव्यापकत्वम् । एवञ्च साध्यव्यापकत्वे सति साधनाव्यापकत्वम् अश्रावणत्वे वर्तते इति अश्रावणत्वमुपाधिः स्यात् । अतः साध्यव्याप्यत्वमावश्यकम् । एवं सति, यत्र अश्रावणत्वम्, तत्रानित्यत्वमिति नास्ति, गोत्वादिजातौ श्रावणत्वसत्वेऽपि अनित्यत्वस्याभावात्, जातेर्नित्यत्वात् । अतः साध्यव्यापकत्वमात्रं न पर्याप्तमिति साध्यव्याप्यत्वमप्यावश्यकम् । तथा च साध्यव्यापकत्वे सति, साध्यव्याप्यत्वे सति साधनाव्यापकत्वमुपाधिरित्युपाधेर्लक्षणमिति केचित् । एतत्तत्त्वं त्वग्रे (बुद्धि.43) भविष्यति । एवञ्च प्रकृते ' क्षित्यङ्कुरादिकं सकर्तृकम्, कार्यत्वात्' इत्यनुमाने शरीरजन्यत्वमुपाधिः । यत्र सकर्तृकत्वम्, घटादौ, तत्र शरीरजन्यत्वम्; यत्र शरीरजन्यत्वम्, तत्र सकर्तृकत्वम् इति साध्यसमव्याप्यत्वं शरीरजन्यत्वे वर्तते । कार्यत्वं यत्राङ्कुरादौ पक्षे, तत्र शरीरजन्यत्वं नास्ति इति साधनाव्यापकत्वमित्युक्तानुमाने शरीरजन्यत्वमुपाधिरिति सोपाधिकत्वाद्धेतोर्व्याप्यत्वासिद्धिर्दोष इति दुष्टहेतुरयम् ॥ 

I 

। 

ननु शरीरजन्यत्वस्योपाधित्वे तस्य दूषकत्वं सत्प्रतिपक्षोन्नायकत्वेन, व्यभिचारोन्नायकत्वेन वा वक्तव्यम् । क्षित्यङ्करादिकम् सकर्तृकत्वाभाववत्, सकर्तृकत्वव्यापकशरीरजन्यत्वाभावात् - 'यत् यद्व्यापकाभाववत्, तत् तदभाववत्, यथा घटत्वव्यापकपृथिवीत्वाभाववत् जलं घटत्वाभाववत्' इति । अथवा ‘कार्यत्वं सकर्तृकत्वव्यभिचारि, सकर्तृकत्वव्यापकशरीरजन्यत्वव्यभिचारित्वात् । यत् यद्व्यापकव्यभिचारि,

404 

तत् तद्व्यभिचारि, यथा घटत्वव्यापकपृथिवीत्वव्यभिचारि जलत्वम्, घटत्वव्यभिचारि' इति । अत्र तौ जन्यत्वे शरीरविशेषणं प्रविष्टम्, तस्य प्रयोजनं किम्? इत्याक्षेपे - तादृशविशेषणाभावे हेतोः स्वरूपासिद्धिदोषापत्तिः; क्षित्यङ्करादिरूपपक्षे जन्यत्वस्य सत्त्वेन जन्यत्वाभावरूपहेतोरभावेन 'हेत्वभाववत्पक्षः स्वरूपासिद्धिः’ इतिलक्षणस्वरूपासिद्धेः संभवः । शरीरपदविशेषणे तु, क्षित्यङ्करादौ पक्षे शरीरजन्यत्वस्याभावात्, हेतोः पक्षवृत्तित्वात् हेत्वभाववान् पक्षो न भवतीति स्वरूपासिद्धेः परिहारः । परन्तु ' हेतुघटक दलानां व्यभिचारवारकतयैव सार्थक्यम्' इति नियमात्, स्वरूपासिद्धिवारणार्थं विशेषणदानं न सङ्गच्छते । उक्तनियमानङ्गीकारे, महानसादावपि वह्न्यभावसाधनप्रसङ्गेन, 'पर्वतो वह्निमान् धूमात्, यथा महानसम्' इति प्रयोगो न स्यात्, महानसरूपदृष्टान्तासिद्धेः । तथा हि - 'महानसम् वह्न्यभाववत्, जलात्,' इत्यनुमानेन महानसे वह्न्यभाव एव सिद्ध्येत् । न च जलं ह्रदादावेव स्यात्, न तु महानसे इति स्वरूपासिद्धिरिति वाच्यम्, केवलजलस्यासंभवेऽपि, घटादिवृत्तित्वविशिष्टजलस्य सत्त्वान्महानसे । पाकोपयोगितया महानसे घटादौ जलस्यावश्यंभावात् । एवञ्च 'महानसं वह्न्यभाववत्, घटवृत्तित्वविशिष्टजलात्' इत्यनुमानस्य निर्दुष्टत्वात्, 'पर्वतो वह्निमान् धूमात्, यथा महानसम्' इत्यादौ दृष्टान्तासिद्धिप्रसङ्गः । अतः 'हेतुघटकदलानां व्यभिचारवारकतयैव सार्थक्यम्, न त्वसिद्धिवारकतया' इति नियम आवश्यकः । 'महानसं वह्न्यभाववत्, ज़लात्' इत्यत्र व्यभिचारदोषाभावेन, 'घटवृत्तित्व' रूपविशेषणदानासंभवेन, स्वरूपासिद्धेर्दुर्वारत्वेन, न दृष्टान्तासिद्धिः । एवञ्च क्षित्यङ्करादिकं न सकर्तृकम्, शरीरजन्यत्वाभावात्' इति सत्प्रतिपक्षानुमाने शरीरपदस्य व्यभिचारवारकत्वाभावेन व्यर्थं विशेषणम् । न च क्षित्यङ्कुरादौ शरीरजन्यत्वस्य कुत्राप्यदर्शनेन शरीरजन्यत्वाभावस्य प्रत्यक्षसिद्धत्वेन तन्निवेशे का हानिः ? इति शङ्कयम् ; 'पर्वतो वह्निमान्, नीलधूमात्, ' इत्यादाविव हेतोः व्यर्थविशेषणघटितत्वापत्तेः । तावता का हानिः ? इति चेत्; लघुधर्मसमनियतगुरुधर्मस्याभावप्रतियोगितानवच्छेदकत्वेन, अन्वयव्यतिरेकव्याप्त्योर्ग्रहणासंभवः । यत्र हेतुस्तत्र साध्यम् इत्यन्वयः, साध्याभावः तत्र हेत्वाभावः इति व्यतिरेकः । द्वयमपि व्याप्तिग्रहणं प्रत्यावश्यकम् । एवञ्च व्यतिरेकग्रहणसमये 'यत्र व्यह्निर्नास्ति, तत्र नीलधूमोऽपि नास्ति इति वक्तव्यम् । धूमत्वापेक्षया नीलधूमत्वस्य गुरुधर्मतया तदवच्छेदेनाभावबुद्धेरसंभवेन व्याप्तिग्रहणासंभवात् 'पर्वतो वह्निमान्, नीलधूमात्,' इत्यत्र व्याप्यत्वासिद्धिः॥ 

यत्र 

एवञ्च प्रकृते जन्यत्वापेक्षया शरीरजन्यत्वस्य गुरुधर्मत्वेनावच्छेदकत्वासंभवेन तद्धर्मरूपेण व्याप्तिग्रहणस्यैवासंभवात् शरीरजन्यत्वं नोपाधिर्भवेदित्यत्राह - त्याग इत्यादि । अत्र अस्य **त्यागे** =क्षित्यङ्कुरादौ शरीराजन्यत्वस्य प्रत्यक्षसिद्धत्वेन, शरीरजन्यत्वस्योपाधित्वं प्रत्यक्षसिद्धमिति हेतोस्सोपाधिकत्वेऽपि, येन केन प्रकारेण तर्कबलात्तस्य दोषत्वत्यागे, **तद्वत्** = एवमेव **शिथिलितनयाः** = येन केन प्रकारेण तर्कदूषितास्सन्तः **उपाधयः** = उपाधिदोषाः **क्वापि** = कुत्रापि न **स्युः** = दोषा न भवेयुः । 'नरशिरःकपालं शुचि प्राण्यङ्गत्वात्, शङ्खवत्' इति शङ्खदृष्टान्तेन मनुष्यकपालास्थिनश्शुचित्वे आपादिते, 'स्पृष्ट्वा नरशिरोऽस्थ्यादि सवासा जलमाविशेत्' इति धर्मशास्त्रवचनात् 'विहितत्वम्' उपाधिरित्युच्यते । यत्र शुचित्वम्, तत्र विहितत्वमिति साध्यव्यापकत्वम्; यत्र प्राण्यङ्गत्वम्, तत्र पक्षे विहितत्वं नास्तीति साधनाव्यापकत्वमिति विहितत्त्वमुपाधिर्वैदिकै- 

। 

405 

तादृग्धर्मात्ययाच्च प्रकरणसमता स्यान्न चातिप्रसङ्गः 

पक्षादिस्थित्यबाधान्निरुपधिकतया स्यात् परात्मानुमा तु ॥22॥ 



रुच्यते । धर्मस्यातिसूक्ष्मत्वेन शास्त्रैकगम्यत्वादेवमुच्यते । ' तादृशशास्त्रे किं प्रमाणम्' इत्याक्षेपेण शास्त्रस्यैव त्यागे उक्तानुमाने विहितत्वमुपाधिरेव न स्यात् । एवं क्षित्यङ्करादौ शरीराजन्यत्वस्य प्रत्यक्षसिद्धत्वात्, तस्योपाधित्वासिद्धौ, व्यर्थविशेषणत्वं नास्तीत्येव वक्तव्यमित्युक्तानुमानं सोपाधिकमेवेति व्यर्थविशेषणत्वाद्यापादनमपि व्यर्थमेव । अतश्च प्रकृतेऽपि **तादृग्धर्मात्ययात्** = तादृशस्य शरीरजन्यत्वरूपस्य धर्मस्य **अत्ययात्** = अभावात् प्रकरणसमता च **स्यात्** = हेतोस्सप्रतिपक्षत्वदोषोऽपि स्यात् ॥ 

नन्वेवं सति, पक्षेतरत्वमपि सर्वत्रोपाधिः स्यात् । तथा च 'पर्वतो वह्निमान् धूमात्' इत्यादावपि पर्वतेतरत्वमुपाधिः स्यात् । यत्र वह्निः महानसादौ, तत्र पर्वतेतरत्वं वर्तते इति साध्यव्यापकत्वम् । यत्र धूमः पर्वते, तत्र पर्वतेतरत्वं नास्तीति साधनाव्यापकत्वमपि पक्षभूतपर्वतान्तर्भावेण वर्तत इति पर्वतेतरत्वमुपाधिः स्यादिति लोके कुत्राप्यनुमानप्रयोग एव न स्यादित्यत्राह - न चेत्यादि । तावता लोके कुत्रापि अतिप्रसङ्गः अनुमानाप्रवृत्त्यापादनम् न **च** = नैव भवति । कुतः ? इति चेत् — **पक्षादिस्थित्यबाधात्** = पक्षसपक्षविपक्षाणामसङ्कीर्णलक्षणस्य सत्त्वेन, उपाधिसामान्यलक्षणे 'पक्षेतरभिन्नत्व' विशेषणेन च न काप्यव्यवस्था । तथा चोक्तेश्वरानुमाने शरीरजन्यत्वस्योपाधित्वात्, न तेनेश्वरसिद्धिः ॥ 



नन्वेवं सति लोके परशरीरे जीवात्मानुमानमपि दुश्शकम् । अस्तु ! का हानिः ? श्रुत्यैव जीवात्मनोऽपि सिद्धेरिति चेत्, प्रवृत्तिनिवृत्त्यादिभिः परात्मानुमानस्य लोकसिद्धत्वात् । स्वात्मदृष्टान्तेन मुखप्रसादमुखमालिन्यादिर्भिर्हि लोके सर्वेऽपि परशरीरे वर्तमानमात्मानं तस्य सुखदुःखादिकं च जानन्तस्तदनुगुणं व्यवहरन्तीति सर्वानुभवसिद्धम् । अत एव महर्षिर्गोतमोऽपि - 'इच्छाद्वेषप्रयत्नसुखदुःखज्ञानान्यात्मनो लिङ्गम्' (न्या.1-1-10) इत्यसूत्रयत् । स्वात्मनः 'अहम्' इति प्रतीतिविषयत्वेऽपि परात्मनस्तथाऽप्रतीतेरनुमानमुपन्यस्तमित्याह भाष्यकारोऽपि । परात्मानुमानानङ्गीकारे लोकव्यवहारास्सर्वे, गुरुशिष्यभावादिश्च सर्वं शून्यं भवेत् । अतः अतीन्द्रियाणां श्रुत्यैव सिद्धिरित्यादिकमाग्रहमात्रमिति चेत्, तत्राह - परात्मानुमा **तु** = परशरीरगतजीवात्मानुमानं तु **निरुपधिकतया** = उपाध्यभावात् **स्यात्** = भवेत्, ईश्वरानुमानं तु न तथा, ईश्वरस्यालौकिकत्वेन तथानुमानासंभवात् ॥ 

अयमाशयः – स्वशरीरदृष्टान्तेन परशरीरात्मानुमानम्, स्वात्मदृष्टान्तेन परात्मसुखदुःखाद्यनुमानं वा सर्वसाक्षिकं न केनाप्यपलपितुं शक्यते । परं त्वेवमनुमानेन सिद्ध्यन्नीश्वरोऽस्मतुल्य एवं कश्चन चेतनस्स्यात्, न त्वस्मद्विलक्षणः । ननु अस्मद्विलक्षण इत्यस्य कोऽर्थः ? किं स चेतन एव न भवति ? तर्हि स जडः स्यात् । तथा चाद्भुतमेव साधितमीश्वरानुमाननिराकर्त्रा वेदान्तिना त्वया । अतो जीववैलक्षण्यशब्दस्यार्थः क इति चेत्; न । जीवपरमात्मनोरेकजातीयत्वस्यैव वस्तुतोऽभावात् । चिदचिदीश्वररूपेणैव तत्त्वविभागात् । चित्त्वस्येश्वरत्वस्य चात्यन्तविलक्षणत्वात् । तर्हीश्वरस्य चित्त्वमेव नास्ति वा? इति प्रश्ने, 'ओम्' इत्येवो - 



406 

त्तरम् । परिमितप्रज्ञमात्रवृत्ति तत्पदं ईश्वरे कथं स्यात् ? अन्यथा तत्त्वत्रयविभागस्यैवासंबद्धत्वापत्तिः । तर्हि किमीश्वरोऽचित्स्यात् ? केनोक्तं तथा? परं तु तत्त्वत्रयविभागः खल्वसंकीर्णो वक्तव्यः । अतस्सोपाधिकचित्त्वमेव 'चित्' तत्त्वम् । तत्तु ईश्वरस्य नास्त्येवेति न कश्चन दोषः । इतरत्सर्वं तार्किकवासनामूलकम् । आत्मपदमुभयसाधारणमित्यादिकमपि नौपनिषदम्, उपनिषत्सु तत्पदस्य परमात्मासाधारणत्वात् । आत्मत्वं तु न जातिः, किन्तु प्रत्यक्त्वमेव । तच स्वस्मै भासमानत्वरूपं सखण्डोपाधिरेव । प्रमेयत्वादिकमपि तथैव । ' मम साधर्म्य - मागताः' (गी.14-2) इत्यादिकमपि स्थूलपरिचयार्थमेव । अतो येन केनापि रूपेणोभयलिङ्गत्वं जीवस्य नास्ती चुभयोरेकजातियोगो नास्तीत्येव परमं तत्त्वम् । एवञ्च परात्मानुमानं स्यादेव, न परमात्मानुमानम् ॥ 

ननु भोः ! कथं तर्हि 'भूतात्मा चेन्द्रियात्मा च बुद्ध्यात्मा च तथा भवान् । जीवात्मा परमात्मा च त्वमेवं पञ्चधा स्थितः' इति वचनमिति चेत्- 

किं नु जीर्णयितुं शक्तस्त्वमीदृशविचारणाम् । अत्रैव वर्तते सूक्ष्मम् श्रीरामानुजहृद्गतम् ॥ योऽवदद्भेदवादादित्रितयाद्दूरगं मतम् । न त्यक्तुं सकलान् पूर्वग्रहादीनल्पदृक् क्षमः ॥ पुनःपुनश्च वक्तव्यं मन्तव्यं च पुनः पुनः । पण्डितैरपि दुर्ज्ञेयं प्रायोऽन्यो वेत्तु तत् कथम् ॥ एकमेवात्मतत्त्वं तत् भूतात्मावधिविस्तृतम् । चित्रं सर्वात्मकं भाति सांकर्यं न च तावता ॥ चतुष्कोटिविनिर्मुक्तं तत्त्वं शून्यं यथा विदुः । वैदिकास्तु तथा ब्रह्मतत्त्वं सर्वात्मकं विदुः ॥ किं न श्रुतं तस्य नामसहस्रेष्वजितात्मनः । शून्यं पदं गुणं वक्ति कीदृशं त्वृषिसंमतम् ॥ किं नु जीर्णयितुं शक्यं तत्पदं निरुपाधिकम् । विना विशेषणपदं कथञ्चिद्यततां भवान् ॥ 'एकत्वे सति नानात्वं नानात्वे सति चैकता । अचिन्त्यं ब्रह्मणो रूपं कस्तद्वेदितुमर्हति ॥ ' कथं वादत्रयमपि तैराचार्यैः समर्थितम् । परस्परविरोधं तं किं न जानन्ति, हन्त ! 1 वर्णयामश्च समये त्वेतत्तत्त्वं सुविस्तम् । विज्ञानमन्यदन्यच्च ज्ञानं तस्मान्न संकरः ॥ विज्ञानं तु विवेकाय ज्ञानमात्मार्थमेव च । जडद्रव्यसरे प्रोक्तमेतत् स्पष्टं सुविस्तरम् ॥ 

ते 11 

अत एव चिदचिदीश्वरविभागं कुर्वतामाचार्याणामाशय एव जीवेश्वरयोः परस्परमत्यन्तवैलक्षण्यसूचकः । येन केनापि साजात्यमपि दुर्वचमेव । अत एव ' न तत्समश्चाभ्यधिकश्च दृश्यते' (श्वे. 6-8) इत्यादिश्रुतिः । ' अधिकं तु भेदनिर्देशात्' (ब्र.सू. 2-1-22 ) इति भगवान् बादरायणः । ' भेदनिर्देश' स्यैव प्रकृते पर्याप्तत्वे, ‘अधिकन्तु' इत्याधिक्यकीर्तनं कुतः ? तावतैवातृप्यन्नाचार्यः पुनस्सूत्रयति ' अश्मादिवच्च तदनुपपत्तिः' (ब्र.सू. 2-1-23 ) इति । एतत्सूत्रे जीवब्रह्माभेदवादिनि श्रीशङ्कराचार्ये 'पृथिवीत्वाविशेषेऽपि लोष्टाश्मवज्रवैडूर्ययोरिव जीवब्रह्मणोरस्ति वैलक्षण्यम्' इति उभयोरेकजातीयत्वमङ्गीकृत्य भाषयितरि, भगवद्रामानुजाचार्यास्तु 'लोष्टाश्मादीनामचेतनानां यथा ब्रह्मसाजात्यलेशोऽपि न वक्तुं शक्यः; एवमेव जीवब्रह्मणोरपि' इति बभाषिरे इत्यवधेयमेतत् । ' तदेव ब्रह्म त्वं विद्धि नेदं यदिदमुपासते' (केन. 1-4) इत्यस्यापीदमेव तात्पर्यम्। ‘इदम्' इति निर्देश्यम् वस्तु कथं वोपासितुं शक्यम् । एतादृशं विलक्षणमद्भुतं वस्तु 'अनन्यप्रोक्ते गतिरत्र नास्ति ' ( कठ. 1-2-8) इत्युक्तरीत्योपदेशैकगम्यमित्यभिप्रायेणैव 'श्रुतेस्तु शब्द- 

407 



मूलत्वात्' (ब्र.सू.2-1-27 ) इति शब्दमूलत्वं ब्रह्मण उच्यते । न चोपनिषदां पठनेन, केवलविचारणेन वा ब्रह्मावगन्तुं शक्यमित्याशयः । एतद्दृष्ट्यैवेश्वरानुमाननिराकरणम्, न तु वादकथादृष्ट्या ॥ 



परमार्थतस्तु – गौतमीयं न्यायशास्त्रमीश्वरसाधने न व्यग्रं कुत्रचित् । वेदप्रामाण्यशेषतया ' मन्त्रायुर्वेदप्रामाण्यवच्च तत्प्रामाण्यमाप्तप्रामाण्यात्' (न्या. सू. 2-1-69) इत्येतावन्मात्रं वक्ति । अत एव 'इन्द्रियार्थ सन्निकर्षजन्यं... प्रत्यक्षम् ' ( न्या. सू. 1-1-4) इत्यस्मदीयप्रत्यक्षमेव लक्षयति । ईश्वरप्रत्यक्षस्येन्द्रियजन्यत्वाभावादव्याप्तिरित्यादिकमर्वाचीनानामेव । अस्य 'लोकायतम्' इति नामासीदित्यप्यसकृदुक्तम् । मध्यकालिकबौद्धैर्जेनैश्चेश्वरनिराकरणे, वेदान्तिषु मौनमाश्रितेषु युक्तिकुशलैः कैश्चित् तेभ्य उत्तरदानायेश्वरानुमानं प्रादर्शि । न हि बौद्धादीनां मुखं पिधातुं शक्यं वेदवाक्योपन्यासेन, वेदप्रामाण्यस्यापि तैर्निरासात् । अत ईश्वरानुमानदूषणादिकं स्वगोष्ठीसमयमात्रम् । 'न्यायचर्चेयमीशस्य मननव्यपदेशभाक् । उपासना तु क्रियते श्रवणानन्तरागता ॥' (न्या. कु. 1) इति ईश्वरानुमानादेर्मननरूपतां वदन्तो न्यायचार्याः परमवेदान्तिन एव । 'गुरुमुपास्ते' इत्यादौ उपासनापदस्य विपुलार्थकत्वदर्शनात् श्रवणमननादिकमप्युपासनाविशेष एवेत्यभिप्रायेणात्र 'उपासना' पदं मनने प्रायोज्याचार्येण । महातार्किकः कुमारिलोऽपि ' इत्याह नास्तिक्यनिराकरिष्णुरात्मास्तितां भाष्यकृदत्र युक्त्या । दृढत्वमेतद्विषयप्रबोधः प्रयाति वेदान्तनिषेवणेन ॥ ' ( श्लो. वा. आत्म) इतीश्वरविषये वेदान्त्येव । परन्तु वेदान्तिनः कियद्वा केशाकेशिरता इतीदं किं तेन निरीक्षितम् ! शास्त्राणां मर्यादातिलङ्घनादिकमर्वाचीनानामेवेत्यप्यसकृदभ्यधायि । ' इत्थं श्रीवेङ्कटेशः श्रुतममत जगन्मूलकन्दं मुकुन्दम् ' ( अद्र. 134 ) इतिन्यायाचार्यमनुगच्छन्त एत आचार्यसार्वभौमाः, केवलं शिष्यशिक्षणायैवेश्वरानुमानं विस्तरशो व्यामृशन् । एतदपि शास्त्रयोनित्वाधिकरणस्यार्वाचीनव्याख्यानानुरोधेन । तदधिकरणस्य प्राचीनानां व्याख्यापि प्रदर्शयिष्यते समनन्तरमेव ॥ 

1 

'यश्च मूढतमो लोके यश्च बुद्धेः परं गतः । तावुभौ सुखमेधेते किश्यत्यन्तरितो जनः ॥' अन्तः शान्तिं न विन्दन्ति यतोऽन्तर्नास्तिकाः क्रमात् । इत्युक्तन्यायतः प्रायोऽन्तरिता बहवो जनाः ॥ येन केन प्रकारेण बुद्धिरीशे प्रतिष्ठिता । कथञ्चित्प्राप्नुयाद्यस्याध्यवसायस्वरूपताम् ॥ स एव धन्यो धर्मात्मा तादृक् लोके सुदुर्लभः । न बुद्धिभेदं जनयेद्वासनाग्रस्तचेतसाम् ॥ बुद्धिरेव महामाया बुद्धिरेव रिपुर्महान् । इति मत्वार्पयेत्तां तु परमात्मपदाब्जयोः ॥ एतावदेव कर्तव्यमिच्छतां स्वात्मनो हितम् । इत्येव सर्वशास्त्राणामाचार्याणां च घोषणा ॥ सन्तोष्टव्यं न तर्केषु, लक्ष्यं विस्मृत्य जन्मनः । वेदान्तशास्त्रे चर्चाया नाधिकं स्थानमिष्यते ॥ २२ ॥
</details>

<details><summary>सर्वार्थसिद्धिः - २२</summary>

धर्मो यावत्सपक्षानुगत उपधिरित्यभ्युपेतस्त्वयाऽपि  
त्यागे तस्यात्र तद्वच्छिथिलितनियमाः क्वापि नोपाधयः स्युः ।  
तादृग्धर्मात्ययाच्च प्रकरणसमता स्यान्न चातिप्रसङ्गः  
पक्षादिस्थित्यबाधान्निरुपधिकतया स्यात्परात्मानुमा तु ॥ २२ ॥  
सोपाधिकत्वमपि दर्शयितुमाह - धर्म इति ॥ यावत्सपक्षानुगतः - पक्षे विपक्षे चावर्तमानस्सपक्षाभिव्याप्त इत्यर्थः । अस्ति चात्र तादृशो धर्मः शरीरजन्यत्वम् । यद्यप्यसौ पक्षीकृते शरीरगुणादिविशेषे वर्तते, तथाऽपि साधनव्यापकत्वाभावात् स्वनिवृत्त्या साध्यनिवर्तनशक्तेश्चोपाधिः स्यादेव । तादृशस्य धर्मस्यात्रोपाधित्वानङ्गीकारेऽतिप्रसङ्गमाह – त्याग इति । न हि निषिद्धत्वादीनामेतस्य च विशेषोऽस्ति, येन त एव तत्रतत्रोपाधयः स्युः, नासावत्रेति नियम्येत । एवं सोपाधिकत्वे मतभेदेन व्याप्यत्वासिद्धिः, व्यापकनिवृत्त्या व्याप्यनिवृत्तिर्वा स्यादिति भावः । शरीराजन्यत्वसमबलत्वाभिमाने प्रतिरोधमाह - तादृगिति । ननूपाधौ प्रतिसाधने च शरीरोपादानं व्यर्थम्; आत्मादिषु जन्यत्वनिवृत्तिमात्रेण सकर्तृकत्वनिवृत्तावुपपन्नायां विशिष्टनिवृत्त्यनपेक्षणात् । अतो निरुपाधिकं निष्प्रतिसाधनं च विश्वकृदनुमानम् । मैवम्; क्षित्यादिकं सकर्तृकमित्यत्र न हि कर्तृसंबन्धमात्रं साध्यम्, सिद्धसाधनत्वात्; सन्ति हि त्वत्पक्षे कुम्भादिकर्तारश्चेतनाः स्वरूपतस्सर्वत्र संबद्धाश्च तैः क्षित्यादयः; अस्मत्पक्षेऽपि - 'अङ्गुलस्याष्टभागोऽपि न सोऽस्ति द्विजसत्तम । न सन्ति प्राणिनो यत्र कर्मबन्धनिबन्धनाः ॥' दारुण्यग्निर्यथा तैलं तिले तद्वत्पुमानपि । इत्यादिभिस्सर्वमचेतनं पुण्यपापकर्तृचेतनमिश्रम्; अतस्सकर्तृकमिति चेतनव्यापारपूर्वकत्वं साध्यम् । तत्र व्यापारपूर्वकत्वनिवृत्तिमात्रेण कादाचित्कत्वनिवृत्त्युपपत्तौ तद्विशेषणवैयर्थ्यं स्यात् । व्याप्त्युपयोगाभावेऽपि सिद्धसाधनत्वनिवृत्त्यै तदुपादानमिति चेत्तर्हि शरीराजन्यत्वेऽप्यसिद्धिपरिहारे विशेषणं समर्थमाशङ्क्य एकामसिद्धिं परिहरतो द्वितीयापत्तेरित्युक्तं वितथं स्यात् । ननु ज्ञानादित्रिकवान् कर्ता, तत्पूर्वकत्वे साध्ये व्यापारगर्भतया न पृथग्व्यापारपदोपादानं येन विशेषणवैयर्थ्यापत्तिरिति चेन्न, अन्यतमनिवृत्तिमात्रेण कार्यत्वनिवृत्तपपत्तौ त्रिकोपादानवैयर्थ्यात् । अन्यतमसाधने त्वदिष्टमसाधितं स्यात् । शेषं शास्त्रतः सेत्स्यतीति चेन्न; कार्यत्वनिवृत्तेर्हेतुपूर्वकत्वनिवृत्तिप्रयुक्ततया प्रयत्नादिनिवृत्तेरप्रयोजकतापातात् । तदिह तत्तद्विशेषव्यतिरेकस्यापि व्याप्तिनिवेशाङ्गीकारे शरीरजन्यत्वव्यतिरेकेऽपि न वैयर्थ्यं वाच्यमिति । नन्वेवमदृष्टचरसौधादिदर्शने सावयवत्वात् कार्यत्वमनुमाय तत एव तदुक्तिकर्तृमत्त्वानुमानं कुलालादिपूर्वकत्वनिवृत्त्या बाध्येत प्रतिरुध्येत वेति मन्दशङ्कां वारयति - चेति । व्याप्ति तदभावाभ्यां विशेषादिति शेषः । यद्यव्यापकधर्मस्य निवर्त्यतया प्रत्यवस्थीयेत, तदा सर्वत्र तस्याः सुलभत्वात् क्वचिदप्यनुमाने पक्षो न स्यात् । साध्यवत्तया वर्ण्यमानो हि पक्षः । तदभावे तत्सापेक्षौ सपक्षविपक्षावपि न स्याताम्; ततोऽनुमानकथैवोत्सीदेत् । प्रस्तुतेऽपि नैवं प्रसङ्गः, तद्व्याप्तेरुक्तत्वादित्यभिप्रायेणाह - पक्षादीति । यद्वा, शरीरजन्यत्वमुपाधिरित्यत्र पक्षव्यवच्छेदार्थं हि विशेषणम्, तथा सति पक्षेतरत्वमप्युपाधिः स्यादित्यत्रोक्तं - न चेति । नात्र पक्षान्यत्वेऽतिप्रसङ्गः, उपाधेस्साध्यसमव्याप्तिस्वीकारपक्षे अन्वयव्यतिरेकिणि पक्षेतरत्वस्य साध्यातिव्याप्तत्वात्, केवलान्वयिनि साध्यसमव्याप्तत्वेऽपि पक्षेतरत्वान्यत्वेनाप्युपाधेर्विशेषणात्; अन्यथाऽनुमानोच्छेदप्रसङ्गात् । इयमेव साध्यव्यापित्वमात्रमुपाधेरपेक्षितमिति पक्षेऽपि गतिः । ईदृशं चेदं शरीरजन्यत्वमिहोपाधिः स्यादेवेति । पक्षेतरत्वे तूपाधौ पूर्ववदेव पक्षादिव्यवस्था भज्येत, इह तु न तथेत्याह - पक्षादीति । ईश्वरानुमानाभावे तद्वत्स्वेतरात्मानुमानमपि न स्यात्, स्वात्मसाध्येष्वेव व्याप्तिनियमप्रसक्तेरित्यत्राह - निरुपधिकतयेति । यदि परशरीरस्थलिङ्गैः कर्तुर्भोक्तुश्चानुमाने स्वशरीरस्थतया स्वकर्तृकतया वा व्याप्तिरवच्छिद्येत, तदा हृदयविसंवादः; चेतनान्तरानुमानाभावे व्युत्पत्तिरेव न स्यात्; कुतश्शिष्याचार्यवादिप्रतिवादिशत्रुमित्रादिसंव्यवहारः? श्लो. नच स्वेनान्यदेहादेरधिष्ठानादिसंभवः । सौभरिन्यायतस्तत्तत्प्रतिसन्धिप्रसङ्गतः ॥ न च स्वान्यानुमानेऽपि विजातीयत्वकल्पना । निरुपाधिस्ता तत्र भवेदनुमितेस्ततः ॥ तुशब्दः कल्पनागौरवनिवृत्त्यर्थः, उक्तबाधकतर्कसूचनार्थो वा । किंच – श्लो. परदेहस्थलिङ्गानामन्यथासिद्धिकल्पने । स्वदेहेऽपि तथैवेति नैरात्म्यमवशिष्यते ॥ आगमादात्मनां सिद्धावीश्वरस्य तु किं पुनः । परात्मनिश्चयाभावे त्वागमोऽपि न सेत्स्यति ॥ २२ ॥
</details>


