+++
title = "007 यः प्रोक्तस्सर्वकर्तुः"

+++
<details><summary>मूलम्</summary>

यः प्रोक्तस्सर्वकर्तुः परमखिलतनोर्नापरं किञ्चिदस्तीत्यस्यैव स्यादनुक्त्योत्तरतरकथनं न त्वितोऽन्यस्य बाधात् ।  
विश्वव्याप्तस्य तस्योचितमुपधिपरिच्छेदनादुन्मितत्वं स्वस्यैव प्रापकत्वादशिथिलचिदचिद्धारणाच्चैष सेतुः ॥ ७ ॥
</details>

<details><summary>सर्वाङ्कषटीका - ७</summary>

`ननु ‘तेनेदं पूर्णं पुरुषेण सर्वम्' (श्वे. 3-9) इति पुरुषशब्दवाच्यस्य विष्णोः सर्वव्यापकत्वमुक्त्वा, ‘ततो यदुत्तरतरं तदरूपमनामयम् ' ( 10 ) इति पुरुषशब्दवाच्याद्विष्णोः उत्कृष्टं प्रस्तुत्य 'एतद्विदुरमृतास्ते भवन्ति' (11) इति तद्ज्ञानस्यामृतत्वहेतुत्वकथनात्, विष्णोस्सर्वोत्तमत्वं कथमित्याक्षेपं पराधिकरणार्थ (ब.सू.3- 2-20) प्रदर्शनेन परिहरति- यः प्रोक्त इत्यादिना । 'यस्मात्परं नापरमस्ति किञ्चिद्यस्मान्नाणीयो न ज्यायोऽस्ति कश्चित् । वृक्ष इव स्तब्धो दिवि तिष्ठत्येकस्तेनेदं पूर्णं पुरुषेण सर्वम् ॥' (श्वे. 3-9, म. ना. 10-23) इति वाक्यं महानारायणीयेऽपि श्रूयते । तत्तु नारायणपारम्यपरमिति सर्वविदितम् ॥ 

कथ्यतां तव गोष्ठ्यां, भोः ! ननु जागर्ति दीक्षितः । जानामि, किन्तु श्रीकण्ठसमालोचनमीक्ष्यताम् ॥ न दृष्टमत एवैवं क्रन्दसे कूपभेकवत् । गूढार्थसंग्रहाद्यं वा वीक्ष्यतां सावधानतः ॥ 

प्रकृतमनुसराम : - 'यस्मादपरं परं नास्ति' इत्येवार्थोऽत्र विवक्षितः । 'यस्मादपरमपि, परमपि नास्ति' इत्यर्थवर्णनं तु चकाराद्यभावान्न घटते । अतोऽपरनिषेधाज्जगन्मिथ्यात्वादेर्नावकाशः । 'न तत्समचा- भ्यधिकश्च दृश्यते' (श्वे.6-8 ) इति समाधिकनिषेधस्यैव कर्तव्यत्वात् । परसंमतजगन्मिथ्यात्ववादस्या- वैज्ञानिकत्वेनापरवस्तुनिषेधासंभवाच्च । अतः 'अपरम्' इत्यनेन सदृशवस्त्वन्तरनिषेध एव स्वरसः । किञ्च 



368 

‘अपरम्’ इत्यस्य नञ्तत्पुरुषत्वात्, तत्सदृशचेतनान्तरप्रतीतिरेव प्रामाणिकी । किञ्च पुरुषपदस्य वैदिकैः विष्णुपरताया एवाङ्गीकारादपि इदं विष्णुपारम्यपरमेव । श्वेताश्वतरेऽपि 'यो ब्रह्माणं विदधाति पूर्वम्' (श्वे. 6- 18 ) इति चतुर्मुखस्रष्टृत्वाभिधानात् विष्णुपरमेव तदित्यादिकं तत्रैव द्रष्टव्यम् ॥ 

परं त्वत्रैव दुर्बुद्धे ! प्रपातं नैव पश्यसि । अन्यस्य पुरुषाद्विष्णोः परमस्तीति हि श्रुतम् ॥ 

'तेनेदं पूर्णं पुरुषेण' इत्युक्त्वा ' ततो यदुत्तरतरं तदरूपमनामयम् । एतद्विदुरमृतास्ते भवन्त्यथेतरे दुःखमेवापि यन्ति' (श्वे. 3-10) इति श्रूयते । **ततः** = पुरुषपदवाच्यात् विष्णोः **उत्तरतरम्** = उत्तमं यत्, तत् अरूपम्, **अनामयम्** =नामरूपरहितम् । 'यत् नामरूपवत्, तत् दोषवत्' इति हि व्याप्तिः । अत एव ये एतद्विदुः, त एव अमृता भवन्ति । **अथ** = अथ च इतरे दुःखमेव **यन्त्यपि** = प्राप्नुवन्ति च इत्यर्थः । तथा च पुरुषादन्यस्य ज्ञानमेवामृतत्वसाधनम्, नेतरज्ञानमिति स्पष्टं विष्णोः अवरत्वश्रवणात्, कथं तस्य परमात्मत्व- मुच्यते ? तदेतन्निराकरोति - य इत्यादि । **सर्वकर्तुः** = ' यस्मात्' इत्यनुवादसिद्धस्य जगत्कारणस्य अत एव **अखिलतनोः** = सर्वशरीरिणः, पुरुषपदस्य तदर्थवत्त्वात्; अपरम् - अन्यत् **परम्** = उत्कृष्टम् किञ्चित् नास्ति इति यः प्रोक्तः, पुरुषपददृष्ट्या पुल्लिङ्गनिर्देशः । **तस्यैव** = समाधिकरहितस्य तस्यैव पुरुषस्य अनूक्त्या ततः इति **उत्तरकथनम्** = सर्वोत्तरत्वकथनम् स्यात् । **इतः** = पूर्वोक्तात् पुरुषात् अन्यस्य तु **न** = नोत्तरत्वकथनम् । कुतः ? **बाधात्** = पूर्वापरविरोधात् । यस्मादन्यत् परं नास्तीत्युक्त्वा, ततः यत् उत्तरतरम् इति कथनं हि उन्मत्तप्रलापायेत । अतः 'ततः' इति नावधौ पञ्चमी, किन्तु हेतौ । तस्मात् कारणादित्यर्थः । यस्मात् पुरुषपदवाच्यादन्यत् उत्कृष्टं नास्ति, तस्मादेव यत् **उत्तरतरम्** = सर्वोत्तमं पुरुषतत्त्वमेव ये विदुः, त एव अमृता भवन्ति, नेतरे 'तमेव विदित्वातिमृत्युमेति' (श्वे. 3-8) 'य एतद्विदुरमृतास्ते भवन्ति' (श्वे. 3-10) इतिमन्त्रद्वयमध्ये वर्तमानस्यास्यान्यथाव्याख्यानं कथं घटेतेत्यर्थः ॥ 



परमात्मा हि सर्वत्र वर्तमानोऽपि तत्तद्गतदोषैर्न लिप्यत इति 'संभोगप्राप्तिरिति चेन्न वैशेष्यात् ' ( ब्र. सू. 1-2-8) 'न स्थानतोऽपि परस्य ' ( ब्र.सू. 3-2-11) इति सूत्राभ्यां स्थापितम् । 'सं' इत्येकीकारे । जीवेन सह परमात्मनोऽपि समानभोगप्राप्तिः सुखदुःखानुभवापत्तिः जीववदन्तर्वर्तमानत्वात्, इति चेत्, न । कुतः ? **वैशेष्यात्** = 'विशेष एव वैशेष्यम्' स्वार्थिकः ष्यञ्, विशेषादित्यर्थः । उभयोरप्येकशरीरान्तर्ति- तित्वेऽपि अस्ति भयोर्विशेषः, कर्मवश्यत्वावश्यत्वरूपः । जीवात्मनश्शरीरान्तर्वर्तित्वं कर्मकृतं भोगार्थ - मेव । परमात्मनस्तु न कर्मकृतम्, किन्तु सर्वान्तर्यामित्वकृतम् । अतो न परमात्मनस्सुखदुःखोपभोगप्रसक्तिः । तथा हि श्रुतिः - 'द्वा सुपर्णा सयुजा सखाया समानं वृक्षं परिषस्वजाते । तयोरन्यः पिप्पलं स्वाद्वत्ति अनश्नन्नन्यो अभिचाकशीति ॥' (मुं. 3-1-1, श्वे. 4-6 ) इति । **पिप्पलम्** = अश्वत्थवृक्षफलम् । संसारस्यास्य ‘एषोऽश्वत्थस्सनातनः” इत्यादावश्ववृक्षत्वेन निरूपणात् सांसारिकं कर्मफलं पिप्पलमित्युच्यते ॥ 

T 

एवं विशेषसत्त्वेन कर्मकृतभोगाभावेऽपि, जीवदेहस्य स्वतोऽपुरुषार्थत्वात्, तत्संबन्धेन परमात्मनो हेयसंबन्धोऽवर्जनीय एव हि । पूयरक्तादिसंसर्ग : हेय इति हि धर्मशास्त्रविदः इत्यत्रोक्तम् - न स्थानतोऽ 

369 



विश्वव्याप्तस्य तस्योचितमुपधिपरिच्छेदनादुन्मितत्वम् 

स्वस्यैव प्रापकत्वादशिथिलचिदचिद्धारणाच्चैष सेतुः ॥7॥ 

पीति । तत्रतत्रावस्थानप्रयुक्तोऽपि दोषः परमात्मनो न भवत्येव । तदप्युक्तम् - अन्तर्यामिब्राह्मणे प्रतिपर्यायम्- ‘अन्तर्याम्यमृतः” इति । अन्यत्रापि 'सूर्यो यथा सर्वलोकस्य चक्षुर्न लिप्यते चाक्षुषैर्बाह्यदोषैः । एकस्तथा 

T 

सर्वभूतान्तरात्मा न लिप्यते लोकदुःखेन बाह्य : ' (कठ. 2-3-11) इति । बाह्यः -- **लोकबाह्यः** = लोकविलक्षण इत्यर्थः । अचिन्त्यस्याप्रमेयस्य परमात्मनः केवललौकिकबुद्ध्या दोषारोपणम् आरोपयितुरज्ञानं प्रकटयेत् अतः परमात्मनो न दोषस्पर्श इति भावः ॥ 

एवं नारायणपदवाच्यात् जगत्कारणाद्विष्णोः परं तत्त्वं नास्तीति प्रतिपाद्य तत्प्रसङ्गात् पराधिकरणे (ब्र. सू. 3-2-6) प्रोक्तानन्यानपि विचारान् प्रकृतार्थपोषणाय सङ्गृह्णाति - विश्वव्याप्तस्येत्यादिना । 'नित्यं विभुं सर्वगतम्' (मुं.1-1-6) इति विभुत्वेन सर्वगतत्वेन च श्रुतस्य परमात्मनः 'पादोऽस्य विश्वा भूतानि' (पु.सू.) 'चतुष्पाद्ब्रह्म' (छां.3-18-2 ) इत्यादिना सावयवत्वादिधर्माणां विरुद्धत्वात् जगत्कारणभूतात् परिमितात् ब्रह्मणोऽन्यत् अपरिमितं तत्त्वमस्ति इति चेत्, **विश्वव्याप्तस्य** = विभोरपि **उपधिपरिच्छेदनात्** = पादाद्युपाधिभिः परिमितत्वसंभवात् उन्मितत्वम् **उचितम्** = अत्यन्तपरिमितत्वमप्यविरुद्धम् । सर्वत्र वर्तमानस्याप्याकाशस्य ‘घटाकाशः’ ‘मठाकाशः’ इत्याद्युपाधिसंबन्धवशात्परिमितत्वव्यवहारो हि दृश्यते । तद्वत् परब्रह्मणोऽपि स्वतोऽपरिच्छिन्नस्य औपाधिकपरिच्छेदवर्णनमप्यविरुद्धम् ॥ 

MPPE 

एवं 'एतं सेतुं तीर्त्वान्धस्सन्ननन्धो भवति' (छां. 8-4-2 ) इति 'य आत्मा' इति पूर्वप्रकृतं परमात्मानम् ‘एतम्' इति निर्दिश्य, ' तीर्त्वा' इति तस्य तरितव्यत्वेन कथनात् पूर्वप्रकृतात् परमात्मनो भिन्नं उत्तमं वस्त्वस्तीति चेत् ; अत्रापि ' तीर्त्वा' इति तरितव्यत्वं नोच्यते । किन्तु 'तीर्णवेदान्तः ' ' वेदान्तं तरति' इत्यादाविव प्राप्यत्वमेव तरतिधातोरर्थः । अतः एतं **सेतुम्** = परमात्मानम् **तीर्त्वा** = प्राप्य इत्येवार्थो विवक्षित इति न विरोधः ॥ 

TTE 

अि 

ननु 'अमृतस्यैष सेतुः' (मुं.2-2-5) इति, एषः परमात्मा **अमृतस्य** = **अमृतत्वप्राप्तेः** = मोक्षप्राप्तेः **सेतुः** = साधनभूत इत्युच्यते । लोकेऽपि हि पारगमनसाधनमेव सेतुशब्दार्थ : प्रसिद्धः । अतः प्रापकात् सेतुभूतात् जगत्कारणात् प्राप्यम् अमृतरूपं वस्त्वन्यदेवेति, जगत्कारणव्यतिरिक्तं तत्त्वान्तरमस्तीति चेत्, स्वस्यैव **प्रापकत्वात्** = स्वप्राप्तेः स्वयमेव साधनरूपत्वात् न दोषः । 'नायमात्मा प्रवचनेन लभ्यो न मेधया न बहुना श्रुतेन । यमेवैष वृणुते तेन लभ्यः' (कठ. 1-2-23, मुं. 3-2-3 ) इति प्रवचनादीनां परमात्मप्राप्ति- साधनत्वं निषिध्य, सः यं वृणुते तेनैव स लभ्य इति परमात्मेच्छाधीनत्वं तत्प्राप्तेः स्पष्टमभिधीयते । एषः उपासकः यं परमात्मानं वृणुते तेनैवोपासकेन स लक्ष्य इति व्याख्यानं तु ( शं) तत्कालानुगुणम् । यत्तच्छब्दयोरेकत्र प्रयुक्तयोः एकार्थबोधनस्वारस्यविरुद्धं च । अधिकमन्यत्र ॥ 

TEE 



370 

ननु कथमेकस्यैव साधनत्वं साध्यत्वं च सङ्गच्छेयाताम् । सिद्धस्य खलु साधनत्वम्, असिद्धस्य च साध्यत्वम् । सदैव सिद्धं हि ब्रह्म तत्कथं साधनं भवेत् ? इति चेत्, नित्यसिद्धं ब्रह्म वा कथं फलं भवेत्, फलं हि साध्यम् । 'सिद्धं साध्यायोपदिश्यते' इति हि न्यायः । स्वरूपतस्सिद्धं ब्रह्म न फलम्, किन्तु ब्रह्मप्राप्तिरेव फलमिति चेत्, नित्यविभोर्ब्रह्मणस्सदाप्राप्तत्वेन तत्प्राप्तिर्वा कथं फलं भवेत् । प्राप्तिर्न केवलं संबन्धः, तस्य सदातनत्वात् । किन्तु **विशिष्टरूपेण** = ज्ञातत्वरूपेण पूर्वं तस्याप्राप्तत्वात् कण्ठचामीकरन्यायेन यदि फलत्वम्, तर्हि तथैव विशिष्टेन रूपेण साधनत्वमपि युज्येतैव । किं तद्विशिष्टं रूपमिति चेत्, ‘यमेवैष वृणुते' इत्युक्तवरणपदवाच्यसंकल्पविशेषविशिष्टमेव साधनं रूपमिति पश्यतु भवान् । 'हार्दानुगृहीतः ' ( ब्र. सू. 4-2-16) इति सूत्रं च स्मरतु भवान् । प्राप्यं विशिष्टं रूपं कीदृशमिति चेत्, देशविशेषो वा ज्ञानविशेषो वा तत्राप्यस्ति विशेष इति तत्प्रकरणे द्रष्टव्यम् । अतश्च प्राप्यस्यैव प्रापकत्वमप्यविरुद्धमेवेति न जगत्कारणादन्यत्परमस्ति । ' एषः' इति 'जानथ' इत्युक्तं ज्ञानमेव गृह्यत ( शं) इति कुतो न भवेत् ? भविष्यति तदा, यदि 'तम्' 'एकम्' इति पुंल्लिङ्गान्तपदद्वयेन प्रधानविशेष्यं न निरदैक्षत् । आख्यातेनावरुद्धस्य कथं वा एष इति पुल्लिङ्गान्तपदेन ग्रहणम् । अतस्तथा व्याख्यानं तत्कालानुगुणं ‘यमेवैष वृणुते तेन लभ्यः' इति वा यदि नाभविष्यद्दैवी वाक् । अत एष इति ब्रह्मैव । ‘अमृतस्य परं सेतुम् ' (वे. 6-19) इति श्रुतिर्वा कथं पीड्येत । 'श्वेताश्वतरः' (श्वे. 6- 21) इति ऋषेर्नाम वा कथं भवेत् । श्वेताश्वेन तरतीति श्वेताश्वतरः इति हि व्युत्पत्तिः । श्वेताश्वः हयवदनो भगवान् । 'यो ब्रह्माणं विदधाति पूर्वं यो वै वेदांश्च प्रहिणोति तस्मै' (श्वे. 6 - 18 ) इति भगवतो हयग्रीवस्य स्पष्टं प्रत्यभिज्ञानम् । अन्ततः फलमत उपपत्तेः (ब्र.सू. 3-2-37) इति बादरायणसूत्रस्य वा का गतिः? अस्यान्यथा व्याख्यानादिकं तु पूर्वमेव (जीव. 25) परिशीलितम् । 'ईश्वरप्रसादात् संसिद्धस्य' (ब्र.सू.3-2-5 शं.) इति भवदाचार्यभाष्यं वा विलोक्यताम् । सगुणविद्याविषयमिदमित्यादिकं तु बौद्ध पच्छन्दनार्थमेवेति समये स्पष्टीभविष्यति ॥ 

सेतुत्वव्यपदेशस्य हेत्वन्तरमपि प्रदर्शयति-अशिथिलेत्यादि । अशिथिलं यथा तथा चिद- चिदादीनां **धारणाच्च** =व्यवस्थापनाचेत्यर्थः । एष सेतुर्विधारण एषां लोकानामसंभेदाय' (छां. 8-4-1) इति सकललोकानामसंकीर्णतया व्यवस्थापनाच्च । 'षिञ् बन्धने' इत्यस्मादौणादिकश्शब्दः सेतुरिति । **संभेदः** =साङ्कर्यम् । **असंभेदाय** = असाङ्कर्याय । यथा च वटादिबीजं विकसत्, स्वान्तर्निगूढं निहितं पत्रपुष्पफलादिजातमसङ्कीर्णमेव विकासयति, तथा प्रलयकाले हि स्वस्मिन्नेकीभूतम्, चेतनाचेतनात्मकं सर्वं जगत्, पुनस्सृष्टिकालेऽसङ्कीर्णतया तथैव व्यवस्थापयतीति एषः सेतुरित्युच्यते । लोके हि सेतुर्जल- बन्धनार्थं निर्मीयते, अव्यवस्थितप्रवाहेण सर्वमेकं माभूदिति । तत्र मार्गव्यवस्थापनं त्वानुषङ्गिकम् । अतः जगत्कारणादन्यत् उत्कृष्टं तत्त्वान्तरं नास्त्येव । एतेन सगुणमेव जगत्कारणम्, अपरं च ब्रह्म । तदतिरिक्तं निर्गुणमेव परं ब्रह्मेत्यादिकं सूत्रकाराशयविरुद्धमिति स्पष्टम् । अतः जगत्कारणादन्यन्निर्गुणं ब्रह्म नास्तीत्येवार्थः ॥ ७ ॥
</details>
