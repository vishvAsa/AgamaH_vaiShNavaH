+++
title = "044 कार्याणां यत्सरूपम्"

+++
<details><summary>मूलम्</summary>

कार्याणां यत्सरूपं किमपि गुणमयं कारणं कापिलोक्तं तत्क्षिप्तं माक्षिकादेः क्रिमिमुखजनिना सूत्रकारैर्द्वितीये ।  
तस्मान्मिथ्यात्मकस्य स्वयमनुपधिकं सत्यमेवास्तु सूतिः सत्योपादानवादे जगदपि न मृषा स्यादितीष्टं त्विदं नः ॥ ४४ ॥
</details>

<details><summary>सर्वाङ्कषटीका - ४४</summary>

जगतो मिथ्यात्वाभ्युपगमेऽपि न तवेष्टसिद्धिरिति वैभवेन प्रदर्शयति – कार्याणामित्यादि । **कार्याणाम्** = जगति दृश्यमानानां बहुविधानां घटपटादीनाम्, गृहारामादीनाम्, भोग्यभोगोपकरणभोगस्थानादीनाम् **सद्रूपम्** =समानस्वरूपवत् **गुणमयम्** = सत्त्वरजस्तमोगुणात्मकम् किमपि **कारणम्** = त्रिगुणात्मकमेव यत्किञ्चि- त्कारणम् **यत्** =प्रकृत्यात्मकं वस्तु **कापिलोक्तम्** = कपिलोपज्ञसाङ्घतन्त्रप्रोक्तम् ; तत्, सूत्रकारैःः शारीरकमीमांसासूत्रकारैः बादरायणमुनिभिः द्वितीये द्वितीयाध्याये, विशिष्य प्रथमपादे तृतीयाधिकरणे **माक्षिकादेः** = मधुमक्षिकादेः **कृमिमुखजनिना** = कृमिप्रभृतिभ्य उत्पत्तिप्रदर्शनेन **क्षिप्तम्** = निरस्तम् ॥ 

अस्तु तत् । प्रकृते किमायातं तेनेति चेत् — **तस्मात्** = उपादानोपादेययोस्सारूप्यस्य निराकरणात् **अनुपधिकम्** = अविद्याख्योपाधिरहितं **सत्यमेव** = सत्यस्वरूपं ब्रह्मैव **स्वयम्** = इतरापेक्षामन्तरापि स्वस्व- रूपेणैव **सूतिः** = उपादानकारणम् **अस्तु** = भवतु । अतश्च मध्ये अविद्याकल्पनं व्यर्थमेव । **तस्य** = सत्यस्य ब्रह्मणः **उपादानवादे** = स्वरूपत एवोपादानत्वकथने **जगदपि** = उपादेयं जगदपि **मृषा** = मिथ्या न स्यात् इति 

457 



चेत्, इदं तु **नः** = अस्माकम् **इष्टम्** = संमतमेव, सिद्धान्ते जगतस्सत्यत्वाङ्गीकारात् । आपाद्यस्य परानिष्टत्वाभावादापादनं व्यर्थमेव । ततश्चाविद्याकल्पनमनुपपन्नम् ॥ 

शारीरकमीमांसापरपर्यायां ब्रह्ममीमांसायाम् आद्येऽध्याये निखिलचेतनाचेतनविलक्षणं ब्रह्मैव जगदुपा- दानम्, न तु साङ्ख्यप्रोक्तं त्रिगुणात्मकं जडद्रव्यमिति विस्तरेण प्रत्यपादि । तदनन्तरमुक्तार्थदाढर्यायोक्तेऽर्थे स्मृत्यादिविरोधपरिहाराय द्वितीयाध्यायः प्रारब्धः। तत्र प्रथमं सांख्यस्मृतिविरोधपरिहाराय प्रथमपादः प्रावर्तत । तत्प्रसङ्गादेव, कापिलतन्त्रस्य तर्कानुगुणत्वात्, व्यासतन्त्रस्य तर्काननुगुणत्वाच्चाक्षिप्यते - 'न विलक्षणत्वादस्य तथात्वं च शब्दात्' (ब्र.सू. 2-1-4) इत्यादिना तृतीयाधिकरणे । मृदो जातं मृदेव भवति, सुवर्णाज्जातं सुवर्णमेव भवति । एवमुपादानोपादेययोस्साजात्यं दृष्टम् । अतस्त्रिगुणात्मकस्य जगत उपादानमपि त्रिगुणात्मकमेव स्यात् । इदं हि प्रत्यक्षतः प्रतिपन्नं जगत् सुखदुःखमोहात्मकं दृष्टम् । सर्वं हि वस्तुजातं कस्यचिचेतनस्य सुखाय, दुःखाय, मोहाय वा भवतीति सर्वानुभवसिद्धम् । तत्र सुखहेतुः सत्त्वमिति, दुःखहेतुः रज इति, मोहहेतुः तम इति च सांख्यसिद्धान्ते प्रोच्यते, अस्मत्सिद्धान्तसंमतञ्चैतत् । 'सत्त्वं सुखे सञ्जयति' (गी. 13-9) इत्यारभ्य 'रजसस्तु फलं दुःखमज्ञानं तमसः फलं' (गी. 13-16) इत्यादिनाभिहितञ्च । एवं सुखदुःखमोहात्मकस्य जगतः उपादानभूतमपि वस्तु तादृशमेव स्यात् । ब्रह्म तु **निर्गुणम्** = **गुणातीतम्** = त्रिगुणरहितम् । अतः त्रिगुणात्मिका प्रकृतिरेव मायाविद्यादिपदवाच्या जगदुपादानम्, न ब्रह्मेति पूर्वपक्षे- 

सिद्धान्तस्तु - दृश्यते तु (ब्र.सू.2-1-6)। दृश्यते हि लोके विलक्षणयोरप्युपादानोपादेयभावः। बहुलम् - क्रिमिभ्यो माक्षिकादिः, गोमयाद्वृश्चिकादिश्च । श्रुतिरपि ' यथोर्णनाभिः सृजते गृह्णते च यथा पृथिव्यामोषधयस्संभवन्ति । यथा सतः पुरुषात्केशलोमानि तथाक्षरात्संभवतीह विश्वम्' । (मुं.1-1-7) इति । नन्वत्राचेतनांशस्याचेतनांश एवोपादानम्, न त्वचेतनस्य चेतनम्, चेतनस्य वाऽचेतनमिति चेत्, वृश्चिकात् वृश्चिकोत्पत्तिः खलु न्याय्या । गोमयाद्वृश्चिकोत्पत्तिः, क्रिमिभ्यो मधुमक्षिकोत्पत्तिश्च उपादानोपादेययोः समानजातीयत्वस्यापवाद एव । तावन्मात्रं प्रकृते पर्याप्तम् । सारतो वक्तव्यं यदि - वेदान्तिनां तु सर्वमपि जगच्चेतनाचेतनात्मकमेव । यावन्मुक्ति तयोः पृथक्करणं न संभवत्येव । विशिष्य चैतत्सिद्धान्ते चेतनाचेतने द्वे अपि भगवच्छरीरभूते, अपृथक्सिद्धविशेषणभूते । विशिष्टमेवोपादानम्, उपादेयं च । येन केनचिद्रूपेण सालक्षण्यं तु, अन्ततः सत्त्वेन रूपेण सर्वत्र समानम् । सर्वांशे सालक्षण्यं तु कुत्रापि न संभवि । अपि च, तर्कातीते वस्तुनि, लौकिकस्तर्कः न स्पर्धेत । उष्णस्पर्शवतस्तेजसः शीतस्पर्शवदपः प्रत्युपादानत्वमङ्गीकुर्वतां सांख्यानामुपादानोपादेययोस्सालक्षण्यनिर्बन्धो हास्यास्पद एव । तद्वदेव मिथ्याभूतस्य जगत उपादानप्रश्न एव हास्यास्पदः । भ्रान्त्या दृश्यमानस्य सर्पस्योपादानापेक्षा का? तत्रापि ब्रह्मण उपादानत्वसमर्थनं तु विवर्तवादिनामत्यन्तहास्यास्पदम् । अधिकमन्यत्र ॥ 

अत्रेयं समस्या वेदान्तिनाम्- 'सदेव सौम्येदमग्र आसीदेकमेवाद्वितीयम्' (छां.6-2-1) इति श्रुतिः प्रलयकाले सच्छब्दवाच्यं ब्रह्मैकमेवासीदिति वदति । एकम्, एव, अद्वितीयम् इत्यादिपदैः किले- तरनिषेधकैः : तदा ब्रह्म सकलभेदरहितमत एव निर्विशेषमासीदिति गम्यते । तादृशाद्ब्रह्मणः विचित्रमिदं 



458 

बहुविधं जगत् कथं भवेत् ? इति । यद्यप्युत्तरश्रुतिः 'तदैक्षत बहुस्याम्' इति संकल्पमात्रेण जगत्सृष्टिं वदति । वेदान्तसूत्रमपि 'उपसंहारदर्शनान्नेति चेन्न क्षीरवद्धि' (2-1-24 ) 'विकरणत्वान्नेति चेतदुक्तम्' (2- 1-31 ) इति सामग्र्यन्तरं सर्वं निषेधति । परं त्विदं कथमित्येव हैतुकानां बौद्धानामाक्षेपः । ' हन्त ब्रह्मोपदेशोऽयं श्रद्दधानेषु शोभते । वयमश्रद्दधानाः स्मः ये युक्तिं प्रार्थयामहे ॥ ' इत्युपहसन्ति स्म ते वैदिकान् । अतः जगत्सर्वं केवलं कल्पितम्, अत एव भ्रमरूपमिति वक्तव्यम् । यद्यपि परिणामवादमाश्रित्य बीजवृक्षन्यायेन एकस्य बहुभावस्समर्थयितुं शक्यते; परं तु तदा ब्रह्मणो विकारित्वापत्तिः । अतो जग- न्मिथ्यात्वमन्तरा ब्रह्मण उपादानत्वं न निर्वोढुं शक्यमिति विवर्तवादिनः ॥ 

1 

सिद्धान्तिनस्तु - तदेतत्, शिरश्शूलपरिहाराय शिरश्छेदायत इति मन्यन्ते । तर्हि कथं निर्वाह इति चेत्, इदमत्र विचारयामो विस्तरात् । 'सदेव' इत्यादिश्रुतेः 'सदेवेदमग्रे एकमेवासीत्' इति, 'इदमग्रे सदेव एकमासीत्' इति द्वेधार्थोऽवर्णि (श्रीभा. – वे . सं ) । प्रथमेऽर्थे जगतस्सत्यत्वं स्पष्टमुक्तं भवति । द्वितीये तु कारणरूपेण सत्यत्वमुक्तं भवति । एवं जगद्ब्रह्मणोरुपादानोपादेयभावं नानाविधैरुपायैः वक्तुं प्रवृत्तेषु खण्डेषु कुत्रापि रज्जुसर्पो वा शुक्तिरजतं वा कुतो न दृष्टान्तीकृतमिति विना पूर्वग्रहं चिन्तनीयम् । न्यग्रोधबीजदृष्टान्तस्तु गाढमालोचनीयः । प्राचीनसंप्रदायोऽपि परिणामवादस्यैवानुकूलः । छान्दोग्यवाक्यकारः अत्रेयब्रह्मनन्दिसंज्ञकः मतद्वयाचार्याणामप्यादरविषयः । तदीयं वाक्यम् ' परिणामस्तु स्याद्दध्यादिवत्' इति मतद्वयेऽपि प्रमाणीक्रीयते । यद्यपि परिणामवादोऽपि विवर्तवादस्यानुकूल एवेति वदति सर्वज्ञात्ममुनिः 'व्यवस्थितेऽस्मिन् परिणामवादे स्वयं समायाति विवर्तवादः' (सं. शा. 2-61) इति । परं तु इदं स्वसिद्धान्ताभिमानादेवेति अग्रे व्यक्तीभवति । सूत्रप्रोक्ते क्षीरदृष्टान्ते विशेषश्च प्रादर्शि श्वेताश्वतरे 'सर्वव्यापिन- मात्मानं क्षीरे सर्पिरिवार्पितम् ' ( 1 - 16 ) इति । दध्नि कथञ्चित्प्रत्यभिज्ञायेत क्षीरम्, सर्पिषि तु तादृशी प्रत्यभिज्ञापि न स्वरसतो वर्तते । परं तु दध्यादिवत् स्वरूपपरिणामे विकारित्वापत्तेः कथं वारणम् ? 

इदमत्र द्रष्टव्यम् । तत्रैव ‘एकं बीजं बहुधा यः करोति' (श्वे. 6-12 ) इति एकस्य बहुधाभावे बीजदृष्टान्तो दत्तः । इदञ्च वचनं श्रीशङ्कराचार्यैरपि तदनन्यत्वाधिकरण एवोदाहारि । परिदृश्यमानं स्थूलं द्रव्यं न बीजपदस्यार्थः, यतो मूषिकाघातात्, भ्रष्टाद्वा तस्मान्नाङ्करमुद्भवति । किन्तु परिदृश्यमानस्थूल- द्रव्याधिष्ठानकम् अतीन्द्रियं सूक्ष्मचैतन्यमेव बीजपदार्थः । तस्मादेकस्मादेव शतशः सहस्रशश्च बीजानि कालान्तर आविर्भवन्ति । बीजपदार्थभूतचैतन्यविशेषः सावयवः, उत निरवयवः ? सावयवत्वे किं तदेक- देशावयवादेव बीजान्तरं प्रादुर्भवति, उत सर्वेभ्योऽप्यवयवेभ्यः ? आद्ये एकदेशाज्जातात् बीजाज्जातो वृक्षः कथं पूर्णरूपो भवेत् ? निरवयवत्वे तस्माज्जातेषु बहुषु बीजेषु तद्गतं चैतन्यं कथमेकैकस्मिन्नपि पूर्णं विभक्तं भवेत् । अपूर्णत्वे च तस्मात्पुनः समानं वृक्षान्तरं कथं भवेत् ? कृत्स्नप्रसक्त्यधिकरण- पूर्वपक्षस्यायमेव विषयः ॥ 

त्यर्थः 

सिद्धान्तस्तु 'श्रुतेस्तु शब्दमूलत्वात् ' ( ब्र.सू. 2-1-27 ) इति । धर्मिग्राहकप्रमाणसिद्धत्वादि- : । एवं तर्हि 'आत्मनि चैवं विचित्राश्च हि” (2-1-28) इत्यात्मैव दृष्टान्त उक्तः, न तु बीज- 

459 



दृष्टान्तः । कुतः ? इति शङ्का स्यात् । परं तु बीजमप्यतीन्द्रियमित्यनुपदमुक्तम् । एतदपेक्षया आत्मन एव दृष्टान्तत्वं स्वरसमिति तदेवोक्तम् । स्वात्मा हि सर्वेषां स्वप्रकाशप्रत्यक्षसिद्धः । आत्मा चात्यन्तं विचित्रः । 'आश्चर्यवत्पश्यति कश्चिदेनम् आश्चर्यवद्वदति तथैव चान्यः । आश्चर्यवच्चैनमन्यः शृणोति श्रुत्वाप्येनं वेद न चैव कश्चित् ।' (गी. 2-29) इति खलु वर्ण्यते सः । आत्मपदेन सस्यवृक्षाद्यात्मनामपि ग्रहणे निरोद्धा कः ? अतस्स दृष्टान्त एव युक्ततरः ॥ 

न केवलं युक्ततरः, युक्ततम इत्यपि वक्तव्यम् । यतो ब्रह्मण उपादानत्वे प्राप्ता आक्षेपा अनेन दृष्टान्तेनात्यन्तं सुपरिहराः । ब्रह्मण उपादानत्वे ब्रह्मणो विकारित्वप्रसङ्गः । पूर्वरूपोपमर्दपूर्वकोत्तरावस्थाया अभावान्न दोष इति कथञ्चित्तत्परिहारेऽपि ब्रह्मणोऽपुरुषार्थसंबन्धोऽनिवार्यः । हेयप्रत्यनीकत्वकल्याण- गुणाकरत्वरूपोभयलिङ्गत्वाद्ब्रह्मणः स दोषो न भवतीति प्रतिपादनेऽपि, कुतो न भवतीति प्रश्नः हृदयान्तराले स्यादेव, यावत् आत्मस्वरूपपरिचयो न भवति लेशतो वा । तदर्थमेवैतद्विषये आत्मैव दृष्टान्तीकृत- स्सूत्रकारेण । आत्मनि कीदृशं वैचित्र्यमिति पश्यामः ॥ 

‘आत्मकृतेः’ ‘परिणामात्’ (ब्र. सू. 1-4-26,27) इति सूत्राभ्यां हि परिणामवाद एव सूत्रकारस्य संमत इति स्पष्टम् । एवं सति तदनन्यत्वाधिकरणे स्वोक्तमेव स्वयं खण्डयतीति कथं विश्वसनीयम् ? एतदधिकरणानन्तरमपि उपरितनाधिकरणानि सर्वाण्यपि परिणामवादानुगुणान्येव । किं बहुना ? तदनन्यत्वाधि- करण एवोत्तरसूत्राण्यपि परिणामवादानुबन्धीन्येव । यदि प्रथमसूत्रे विवर्तवादस्सूत्रकारसंमतः, उत्तरग्रन्थस्सर्वोऽपि . विफल एव । सूत्रकारो यद्यपि सविशेषवादपक्षपाती, परन्तु उपनिषदो विवर्तवादपरा इति कथनमप्युप- हास्यम् । उपनिषदर्थविचारायैव हि प्रवृत्तमिदं शास्त्रम् । एवं सत्युपनिषदामर्थः कश्चित्तद्विरुद्धः कथं स्यात् ? एवमेव सगुणनिर्गुणवादेऽपि बहु वैपरीत्यं तटस्थानां संमतमेव । अत इदमत्र तत्त्वम् । 

1 

परिणामवादे ब्रह्मणोऽपुरुषार्थसंबन्धदोष आपादिते, तस्य निर्दिष्टमुत्तरम् 'असङ्गो ह्ययं पुरुषः " (बृ.6-3-18) इत्येव । कथमिदमङ्गीकर्तुं शक्यमित्यस्योत्तरम् 'आत्मनि चैवं विचित्राश्च हि' (ब्र. सू. 2-1- 28) इत्येव । किं तत्तादृशं वैचित्र्यमिति चेत्, इदमत्र गाढं चिन्तनीयम् - परिणामवादो हि सत्कार्यवादः उपादानोपादेययोरभेदवादः । अस्मिन् **वादेऽसत्कार्यवादिभिः** = उपादानोपादेययोरत्यन्तं भेदवादिभिः व्यासतीर्थादिभिः महानेको दोष आरोप्यते । यद्युपादानोपादेययोरभेदः, तर्हि ग्रामसारैस्संवर्धितकलमसस्यफलभूतस्य तण्डुलस्य ग्रामसारस्य चाभेदावश्यंभावात्, तादृशतण्डुलनिर्मितान्नभक्षणे पुरीषभक्षणदोषप्रसङ्ग इति । किमत्र प्रामाणिकं समाधानम्? अत्र तान् पृच्छामः - एतद्भीत्या यदि त्यज्यते परिणामवादसंज्ञा, तावतापि कथं दोषः परिहृतो भवेत् ? उभयोर्भेद इति कथनमात्रेण पदार्थानां वस्तुस्थितिः किं परिवर्तिता भवेत् ? 

अहो किलामी विद्वांसः कथं तृप्यन्ति शब्दतः । केवलम्, ह्यर्थदृष्टिर्हि कुतस्तेषां न विद्यते ॥ पूर्वग्रहः स्यात् किं कुर्मः, प्रकृतं स्मर्यतामिह । परिणामो हि विज्ञानसिद्धस्त्यक्तुं न शक्यते ॥ को वा स्यात्परिहारोऽत्र, कथ्यतां सर्वसंमतम् । अत्र वत्स ! न भेतव्यम्, त्वमप्येतद्विचिन्तय ॥ 



I 



460 

एक एव ग्रामसारो नानाविधेभ्यो वृक्षेभ्यः, सस्येभ्यः, लताभ्यश्च दीयते । फलं तु नैकरूपम् । आम्राय दत्तस्सः मधुरफलरूपेण परिणमते । तिक्तनारङ्गाय दत्तस्तु तिक्तफलरूपेण । जम्बीराय दत्तस्तु आम्लफलरूपेण । मल्लिकालतायै दत्तस्तु सुगन्धकुसुमरूपेण । एवमन्यदन्यदपि विचित्रम् । कथमेकमेवैवं बहुधा परिणमते ? प्रत्यभिज्ञा तु कुत्रापि न लेशतोऽपि । परिणामस्तु प्रत्यक्षविज्ञानादिसिद्धिः । इदमेवात्र प्रामाणिकमुत्तरम् - मृदो घटादिरूपेण यथा, न तथात्र ग्रामसारस्य परिणामः ऊहितुमपि शक्यः, तदेवेदमिति लेशतोऽपि प्रत्यभिज्ञायाः कस्याप्यदर्शनात् । अन्वयव्यतिरेकादिसिद्धः परिणामस्तु नापह्नोतुं शक्यः । इदमेवात्र रहस्यम् – एषूपादानोपादेययोर्मध्येऽन्तः विलक्षणाश्चेतना वर्तन्ते । मृद्घटादौ तु चेतनः कुलालः बहिर्वर्तते । अतस्स निमित्तमात्रम् । बीजवृक्षादौ तु स आन्तरः । स्थावरा अपि चेतनविशेषा एवेति वैदिकानां संमतमेव । तेषां चेतनानामेवायं महिमा, यत् स्वस्वस्वभावानुगुणमिन्द्रजालमेव ते कुर्वन्ति । अत एवायं न सामान्यः परिणामः, विलक्षणो विविधः विचित्रश्च परिणामः । अयमेव विवर्त इत्युच्यते वस्तुतः । विरुद्धः, विविधः, विलक्षणः, विचित्रो वा **वर्तः** = विवर्तः । विवर्तवादे हि कारणगता दोषाः गुणा वा कार्ये न संक्रामन्ति, कार्येषु दृश्यमाना विशेषा अपि कारणे न संबध्यन्ते; अथापि उपादानोपादेयभावो न त्यक्तः । एवञ्च यत्र कार्ये न कारणप्रत्यभिज्ञानं तत्र विवर्तः, यत्र च प्रत्यभिज्ञानं स परिणामः । ' समसत्ताकोऽ- न्यथाभावः परिणामः, विषमसत्ताकोऽन्यथाभावस्तु विवर्तः' इति लक्षणमप्येतदर्थकम्, किन्त्वचतुरश्रम् ॥ 

1 

" 

विवर्तवादस्यात्रैवावकाशो वस्तुतो भवेत् । परिणामो ज्ञानिदृष्ट्या विवर्तो लोकदृष्टितः ॥ सर्वं गतं पूर्वमेव विस्तरेण सयुक्तिकम् । मननं क्रियतां तत्त्वस्थितिं ज्ञात्वा मुहुर्मुहुः ॥ प्रायस्तु पण्डिता एतत् नाङ्गीकुर्युः, यतस्तु ते । बहुदूरं भिन्नमार्गे गताः शब्दपरायणाः ॥ अथापि सत्यमेतत्तु नापह्नोतुं तु शक्यते । प्रदर्शयामोऽत्र दृढं प्रमाणं दुरपह्नवम् ॥ 

श्रीशङ्कराचार्याः सांख्यसिद्धान्तानुवादावसरे 'त्रिगुणं प्रधानं स्वभावेनैव विचित्रेण विकारात्मना विवर्तते' (ब्र.सू. 2-2-1- शं) इति परिणामपदस्थाने विवर्तपदं प्रयुञ्जते । वाचस्पतिमिश्रोऽप्येतदनुमनुते । एतत्पूर्वतनः भर्तृहरिः - ' अनादिनिधनं ब्रह्म शब्दतत्त्वं यदक्षरम् । विवर्ततेऽर्थभावेन' ( वा.प. 1-1) इति, 'शब्दस्य परिणामोऽयमिति न्यायविदो विदुः' (वा. प.ब्र. 121 ) इति च विवर्तपरिणामशब्दौ समानार्थी बहुधा प्रयुक्तवान् । भवभूतिः 'एको रसः करुण एव निमित्तभेदात् भिन्नः पृथक्पृथगिवाश्रयते विवर्तान् । आवर्तबुद्बुदतरङ्गमयान् विकारान्' (उ.रा.च. 3-47 ) इति एकस्मिन्नेव श्लोके एकस्मिन्नेव दृष्टान्ते विकारविवर्तपदे प्रयुङ्क्ते । एवं संप्रतिपन्नाः प्राचीना महाविद्वांसः कथं विवर्तपरिणामपदे पर्यायवत्प्रयुञ्जत इति दिङ्मूढा इव पृच्छन्ति विद्वांसः । 'प्राचीनानां तत्पदयोर्विभिन्नार्थकत्वज्ञानं नासीदिति भाति' इत्यपि कश्चित्साहसिको वदेत् ॥ 

परिणामवादे हि उपादानस्यान्यथाभाव आवश्यकः । अस्तु नामान्यथाभावः का हानिः ? इति धैर्येण स्वीकरोति कुमारिल एव (श्लो. वा. आत्म.) । श्रीमद्रामानुजाचार्या अपि अन्यथाभावे भेदोऽस्तीति प्रदर्श्य ब्रह्मणि दोषप्रसङ्गं वारयन्ति ( ब्र. सू. 2-3-18)। विवर्तवादोऽध्यासवादः, मिथ्यात्व वाद इति नवीनानामेव भ्रमः, न तु प्राचीनानाम् । प्राचीनानां तु स परिणामवाद एव । अत एव श्रुतिसूत्रादिषु कुत्रापि अध्यासवादो 

विवर्तपरिणाम विचारः 

461 



लेशतोऽपि न दृश्यते । श्रीशङ्करानन्तरकालिकस्तु सर्वज्ञात्ममुनिः 'विवर्तवादस्य तु पूर्वभूमिः वेदान्तवादे परिणामवादः । (सं.शा.2-61) इत्युभयोरर्थभेदमाह । एतत्सर्वपरिशीलने पदद्वयमिदं अनुपदमस्मदुक्त एवार्थे आसीत् । श्रीशङ्कराचार्यैः तत्कालदृष्ट्या बौद्धोपच्छन्दनायोक्तस्याशयानभिज्ञैरितरैः विरुद्धार्थकं गृहीतं पूर्ववासनयेति प्रतीयते ॥ 

युक्तं चैतत् । ‘अग्नेरापः’ इत्युक्तमपां अग्न्युपादानकत्वं विस्मृतैतद्वाक्यः को वा विश्वसेत् ? कारणस्याग्नेः कार्येष्वप्सु न हि लेशतोऽपि प्रत्यभिज्ञा संभवति । अत एतादृशस्थले परिणामविशेषवाची विवर्तशब्दः प्रयुज्यते । यत्र प्रत्यभिज्ञा दृश्यते तत्र परिणाम इति कथनात्, ये एकमेव तत्त्वमेतावद्रूपेण परिणमत इति जानन्ति, तेषां दृष्ट्या परिणामः । अत एव सर्वज्ञः बादरायणोऽपि 'परिणामात् ' ( ब्र. सू. 1- 4-27) इत्येवासूत्रयत् । तावन्मात्रमपर्याप्तं मन्यमानः 'आत्मकृतेः' (ब्र.सू. 1-4-26) इति सूत्रं योजन् उक्तमर्थं पोषयति । 

अतश्च ज्ञानिनां दृष्ट्या परिणामः, अज्ञानिनां दृष्ट्या तु विवर्तः । अत एव वाक्यपदीये एतत्पदयोः पर्यायतया प्रयोगः । एवं विवर्तपरिणामयोरतिसन्निहितत्वादेव 'विवर्तवादस्य हि पूर्वभूमिः वेदान्तवादे परिणामवादः । व्यवस्थितेऽस्मिन् परिणामवादे स्वयं समायाति विवर्तवादः' (सं. शा. 2-61) इति वक्तुं प्रारेभिरे । ब्रह्मपरिणामवादे सिद्धे, ब्रह्मणः निर्दोषत्वरक्षणार्थं जगन्मिथ्यावाद आश्रयणीय एवेत्येतेषा- मनन्तरकालिकानामाशयः । अतश्चोत्तमाधिकारिदृष्ट्या 'सर्वं खल्विदं ब्रह्म' (छां.3-14-1) इति सामानाधि- करण्यम् ‘मृदयं घटः” इतिवदुपादानोपादेयभावप्रयुक्तमवगन्तव्यम् । बाधायां सामानाधिकरण्यादिकं त्वनन्तर- कालिकं पूर्वग्रहमूलकमित्यादि अग्रे (बुद्धि. 94-100) विस्तरेण भविष्यति ॥ 

एवमङ्गीकार एव ग्रामसारफलभूततण्डुलनिर्मितान्ने, ग्रामसारस्य रूपरसगन्धादीनामत्यन्त विलक्षणत्वात्, प्रत्यभिज्ञातुमप्यशक्यत्वाच्च दोषाभाव इत्युत्तरं वक्तुं शक्यम् । एतादृशमद्भुतमिन्द्रजालं तत्रस्थजीवात्मनः प्रभावादेवेति आत्मशक्तेर्वैचित्र्यं मनसि कृत्वैव 'आत्मनि चैवं विचित्राश्च हि' इत्युक्तम् । एतादृशो विवर्तवाद एव 'विचित्राश्च हि' इत्यनेनोच्यते । सांख्यमतस्य वेदान्तिमतस्य च ह्ययमेव विशेषः । आद्यमानुमानिककारणता- वादि । द्वितीयं तु श्रौतकारणतावादि । जगत्कारणस्यानुमानिकत्वे मानवबुद्धेः प्राधान्यमागच्छति । तस्य श्रौतत्वे तु बुद्ध्यतीतदिव्यप्रज्ञामूलकत्वं जगतः सिद्ध्यति । बौद्धानां वैदिकानाञ्च मध्ये इयमेव मर्यादा । मानवबुद्धेस्सान्त्वनं बुद्ध्यव साध्यं मन्यन्ते बौद्धाः । सर्वथा तन्न संभवीति वैदिकाः । एतदपि मध्यकालिकबौद्धानां वैफल्यसूचकमव- गन्तव्यम्। बुद्धस्य नेदमभिमतमित्यादिकमन्यत्र संप्रदर्शयामः । वैदिका अपि सांख्या : आनुमानिकजगत्कारण- वादिनः । अत एवोत्तरमीमांसाशास्त्रस्य प्रधानपूर्वपक्षिण इति आमूलाग्रं ब्रह्मसूत्रपरिशीलने स्पष्टं ज्ञायेत ॥ 

वस्तुतस्तु – ‘दृश्यते तु' (ब्र.सू. 2-1-6) इत्यत्रैव विलक्षणयोरप्युपादानोपादेयभावं प्रदर्शयता सूत्रकारेण विवर्तवादोऽवतारितः । तर्हि प्रकारान्तरेणासत्कार्यवाद एवायमित्याक्षेपपरिहाराय ‘असदिति चेन्न' इति समनन्तरसूत्रम् । 'कथमसतस्सज्जायेत' इतिवत् 'सतो वा कथमसज्जायेत', कारणं कार्यं द्वयमपि सदेवेत्युत्तरम् । तर्हि कार्ये दृश्यमानविकारादिकं कारणं ब्रह्म स्पृशेदेवेत्याक्षेपः 'अपीतौ तद्वत्प्रसङ्गात् ' 



462 

इतिसूत्रेण कृतः न स्थूलपरिणामः, किन्तु शरीरशरीरिभावमूलको विलक्षणः परिणामः । अतः कारणं विकारा न स्पृशेयुरिति ' न तु दृष्टान्तभावात्' इतिसूत्रेण प्रादर्शि । कार्यकारणयोर्वैलक्षण्यस्य ' दृश्यते तु' इति दृष्टान्तेनैव समाहितत्वात्, पुनः 'दृष्टान्तभावात्' इति किं विवक्षितमिति शङ्का स्यात् । अतोऽत्र शरीरशरीरिभावदृष्टान्तात्, कार्यगतदोषाणां कारणास्पर्शित्वान्न दोष इति प्रादर्शि भगवद्रामानुजैः । अत एवोच्यतेऽसकृत् - शरीरशरीरिभावे महद्रहस्यं वर्तत इति ॥ 

इतरत् स्वयमेवात्र ज्ञेयं सूक्ष्मदृशा बुधैः । नो चेच्छारीरकस्येदं व्याख्यानं स्यादलं ततः ॥ अथवा समये सर्व स्पष्टं विवृणुमोऽखिलम् । यदि वाञ्छेदन्तरात्मा, तं विना किं भविष्यति । पुनरुक्तिरिवैतत्स्याज्जानीमः, विषयस्तथा । मुहुर्मुहुश्च वक्तव्यं मन्तव्यं च मुहुर्मुहुः ॥ 

किमधिकोक्त्या ? न विलक्षत्वाधिकरणादारभ्य भोक्त्रापत्त्यधिकरणपर्यन्तं प्रकरणं समयं परिणामवाद परमेव । ‘स्याल्लोकवत्' इति सूत्रखण्डः प्राचीनरीत्यैव फेनबुद्बुदतरङ्गन्यायेन श्रीशङ्कराचार्यैर्व्याख्यातः । पुनः ‘भावे चोपलब्धेः' इत्यारभ्य सर्वं सविशेषब्रह्मपरिणामपरमेव । मध्ये तदनन्यत्वसूत्रमेकमेव विवर्तपरं व्याख्यातं चेत्, कथमिदमित्यालोचने सर्वं स्फष्टं स्यात् । अत एव ' सर्वेपिता च ' ' सर्वधर्मोपपत्तेश्च' इत्यादिकं परिशीलयतां सर्वं स्पष्टतमं च स्यात् । किं बहुना ! 'यथा च कारणं ब्रह्म त्रिषु कालेषु न व्यभिचरति, एवं कार्यमपि जगत् त्रिषु कालेषु सत्त्वं न व्यभिचरति ' ( ब्र. सू. 2-1-16शं.) इत्यप्यत्र द्रष्टव्यम् । एवं गाढचिन्तनेन निर्विशेषाद्वैतवादस्य सविशेषाद्वैतवादस्य चान्तरं सुस्पष्टं ज्ञायेत । एवं वादद्वयनिष्ठैस्सर्वैरपि परिशीलने सर्वमपि रहस्यं करबदरायेत ॥ 

पूर्वग्रहस्तु सर्वेषां सहजोऽतीव दुस्त्यजः । परं तु सत्यदृष्ट्यर्थं सर्वं त्याज्यं विवेकिभिः ॥ 

श्रीशङ्कराचार्या अपि वस्तुतस्सविशेषाद्वैतिन एव । 'सर्वपिता च तद्दर्शनात्' (2-1-31) 'सर्वधर्मोप- पत्तेश्च' (2-1-36) इति सूत्रद्वयशाङ्करभाष्यं परिशीलनीयम् । विज्ञानविवर्तवादम्, शून्यविवर्तवादं च निरस्य ब्रह्मविवर्तवादं स्थापितवतां हि तेषां बौद्धप्रक्रिया कथं संमता स्यात् । 'वयं न प्रच्छन्नबौद्धाः, बौद्धा एव प्रच्छन्नवैदिकाः” इतिप्रकटणमात्रेण, प्रसक्तो दोषः कथं परिहृतो भवेत् । तेन भयोस्समानाशयत्वं किल दृढीकृतं भवति । एवं सति तद्वा, तादृग्वेति को विशेषः ? वस्तुतस्तु, श्रीशङ्कराचार्याः – परिणामपदस्थाने विवर्तपदं प्रयोज्य स्वाद्भुततपश्शक्त्या परिणामवादं दूषितवतां बौद्धानां बुद्धिं विमोह्य वैदिकमतं स्थापयामासुरित्येव तथ्यं वचः। परं तु बौद्धानामतिप्राबल्यात् स्पष्टं तत्त्वं प्रकटयितुं नाचीकशन्नित्येव परमं सत्यम् । अतश्च- 

आरब्धं श्रीशङ्कराचार्यैः तत्कालानुगुणं हि यत् । तत्पूरितं तु भगवद्रामानुजयतीश्वरैः ॥ इत्येव निर्णयस्साधुर्धीराणां सहजो हितः । अधीराणां तु विषये न किञ्चिद्वक्तुमिश्महे ॥ 

बौद्धाः किल जीवतत्त्वमङ्गीकृत्य ब्रह्मतत्त्वं निराचख्युः । श्रीशङ्कराचार्यास्तु ब्रह्मतत्त्वमङ्गीकृत्य जीवमतिरिक्तं निराचख्युस्तत्कालानुगुणं बौद्धानां कथञ्चित्सान्त्वनाय, ब्रह्मतत्त्वसंरक्षणाय च । एतदर्थमेव वेदे कर्मकाण्डज्ञानकाण्डविभागादिकमपि कृतम् । एवं भर्तृप्रपञ्चादिभिः प्रतिपादिते ब्रह्मपरिणामवादे बौद्धैर्दूषिते सति विवर्तवादप्रदर्शनेन माध्यस्थ्यमिव प्रादर्शयन्नाचार्याः । विवर्तवादे ह्यात्मतत्त्वस्य प्राधान्यमनिवार्यम् । 

463 



एवम् 'सर्वेपिता च' इत्यनेन सर्वशक्तियुक्तत्वाङ्गीकारेण 'आत्मनि चैवम्' इत्युक्तमद्भुतरूपत्वमात्मनः प्रदर्शितं भवति । तदेव ‘विचित्राश्च हि' इति सूत्रखण्डेन विवृतम् । एतच्च वैचित्र्यं सर्वेषां स्वविषयेऽपि सामान्यतोऽनुभवसिद्धम् । आत्मा किल प्रत्यगर्थः शरीरमप्यभिव्याप्याहंप्रत्ययहेतुर्भवतीत्यादिकं पूर्वं (गी. 3) प्रदर्शितम् । एतदेकं पर्याप्तमात्मनो विचित्रतमस्वरूपत्वे । स्थावरजीवात्मनां विषये तु विचित्रपरिणामकारित्वम्, एकरूपस्यैव ग्रामसारस्य विरुद्धविविधविचित्रपरिणामकारित्वात्सर्वैरप्यङ्गीकर्तव्यम् । अतो विवर्तवादस्य लौकिको दृष्टान्तः आत्मैव ॥ 

यद्यप्यत्र ग्रामसारस्यैव हि परिणामः, नात्मनः इत्याशंक्येत, परं त्वियमाशङ्का सर्वत्र समाना । मानवकृतान्यथाभावस्थले स्थूलः परिणामः । सृष्टिसहजपरिणामस्थले तु मध्ये चेतनान्तरस्य सत्त्वात् विवर्त एव । एवं सत्यपि सर्वत्र सर्वशरीरिण एव कार्यत्वं कारणत्वं चेति 'अनेन जीवेनात्मनानुप्रविश्य' इत्युक्तः **परिणामः** =विवर्तः परमात्मपर्यवसाय्येवेति पूर्वमेव (जड. 16) समर्थितम् । ज्ञानिदृष्ट्या विवर्तः परिणाम एवेति ‘परिणामात्' इति सूत्रितम् ॥ 

अतश्च प्रकृत्यधिकरणस्थापितः परिणामो विवर्तरूप एव । अत एव भोक्त्रापत्त्यधिकरणे 'लोकवत्' इति सूत्रखण्डेन श्रीशङ्कराचार्याः प्राचीनक्रमेण समुद्रस्य फेनबुद्बुदतरङ्गपरिणामं प्रदर्श्य सामान्यपरिणाम- वादं प्रदर्श्य, तदनन्यत्वाधिकरणे परिणामविशेषं विवर्तं स्थापयामासुः । भगवद्रामानुजाशयस्त्वनुपद- मेवोक्तः । यतः साक्षात्परिणामवादः ब्रह्मणो विकारित्वापत्त्यादिभिर्बोद्धैर्दूषितः, तेषां सान्त्वनाय परिणाम- वादमाच्छाद्य विवर्तवादप्रदर्शनेन न केवलं तान् सान्त्वयामासुः, दैवबलेन प्रलोभयामासुरपि वैदिक ब्रह्मो- पादानतासिद्धान्तसंरक्षणदृष्ट्या । 

एवं विलक्षणपरिणामरूपविवर्तवादप्रदर्शनेन प्राचीनानां वाक्यकारणां वाक्यस्य 'परिणामस्तु स्याद्द- ध्यादिवत्' इत्यस्य समन्वयाय क्लेशोऽपि न भवति । अयञ्च वाक्यकारः मतद्वयेऽप्यादरपात्रभूतः । तेन परिणामवाद एवाङ्गीकृतः इति उक्तेन वाक्यखण्डेन ज्ञायते । तत्र च ' क्षीरवद्धि' इति स्थाने 'दध्यादिवत्' इति दधिदृष्टान्तः प्रादर्शि । एतेन प्राचीना अपि महान्तः परिणामवादिन एवेत्यादिकं श्रीभाष्यगूढार्थसंग्रहे साधितं श्रीमत्परकालमहादेशिकैः । एवं परिणामविशेष एव विवर्त इत्यङ्गीकारे बह्वयः समस्याः परिहृता भवेयुः । प्राचीनविदुषामाशयमजानद्भिः श्रीशङ्कराचार्यानन्तरकालिकैर्व्याख्यातृभिस्तु पूर्ववासनयैव जगतो मिथ्यात्वसाधन- सौकर्याय विवर्तवादः जगन्मिथ्यात्वसाधक इति भ्रान्त्याऽवाणि । प्राचीनानां भर्तृहरिभवभूतिप्रभृतीनां श्रीशङ्करा- चार्याणां च विवर्तवादः न जगन्मिथ्यात्वसाधकोऽभिप्रेतः । अथवा मिथ्यापदं ब्रह्मविलक्षणमिश्रितसत्यपरं वा स्यात्; यतो मिथ्यापदं गंभीरार्थकं प्रदर्शितं पूर्वमेव (जीव ) । भगवद्रामानुजाचार्याणामपि 'प्राणा वै सत्यं तेषा - मेष सत्यम्' (बृ.4-1-20 &4-3-3) इति सत्ये तारतम्यस्य श्रुत्यैव प्रतिपादनात् ब्रह्मतुल्यं सत्यत्वं जगतो न... संमतमित्यपि प्रदर्शितं पूर्वमेव । अतश्च ब्रह्मोपादनतावादे बौद्धैर्दूषिते, तेषां मुखपिधानार्थमेव विवर्तवादोऽदर्शि श्रीशङ्कराचार्यैः । तथैव निर्गुणसगुणभेदसमर्थनादिकमपि । अयमपि विचारः पूर्वसर एव मुक्तौ तारतम्याभावसाधनेन प्रदर्शितः । आहत्य ब्रह्म जगतो विवर्तोपादानमपां वह्निरिवेत्येव युक्ततमः पन्थाः ॥तत्त्वमुक्ताकलापः 

I 

464 

ब्रह्मण उपादानत्वे एवं विवर्तवादप्रतिपादनेनैका समस्या पर्यहारि । एवमन्यापि काचित्समस्याप्यनेन परिहृता भवति । ब्रह्मणो विकाराभावेऽपि निर्विशेषस्य तस्य जगत्सृष्टौ वा तस्य प्रेरकं किम् ? इति प्रश्ने नास्त्येव ब्रह्म साक्षादुपादानम्, किन्तु साक्षिमात्रं तदिति नव्यविवर्तवादिनः । नैतावता समाधानमुक्तं भवति । निर्विशेषस्य तस्य तदपि न सङ्गच्छत एव । असङ्गोदासीनस्वभावं ब्रह्म साक्षित्वं वा कथं स्वीकुर्यात् ? सान्निध्यमात्रेणैव सर्वं स्वयं प्रचलतीत्यादिसांख्यप्रक्रिया तु सांख्यनिराकरणाधिकरणे बहुधा निरस्तैव । बहुदूर- गमनेऽप्यत्र निर्विशेषवादोऽन्ततो निरुत्तर एव ॥ 

1 

सविशेषवादे तु 'हन्ताहमिमाः' इत्यत्रत्यं हन्तेति पदमेवोत्तरं ददाति । 'हन्त हर्षेऽनुकंपायाम्' इति कोशः । मत्तोन्मत्तादीनां नर्तनादिवत् हर्षविशेषात् सृष्टौ प्रवर्तते ब्रह्मेति नवीनाः । अनुकंपयेति श्रीमद्रा- मानुजाचार्याः । अनुकंपामूलकसंकल्पेनेत्यर्थः । अविद्ययेति जगन्मिथ्यात्ववादिनः । न प्रश्नः, नोत्तरमिति भावः । अत एव स्वाप्नपदार्थसृष्टवत् माययैव जगत्सृष्टिरित्येते वदन्ति । ' ऐक्षत' 'अकामयत' 'ईक्षांचक्रे' इति संकल्पविशेषवाचिपदस्य श्रुतिषु बहुलं सत्त्वेऽपि अविद्यापर्यायमायैव प्रवृत्तिकारणमिति एते वदन्ति । 'इन्द्रो मायाभिः पुरुरूप ईयते' (बृ.4-5-19) इत्यत्राचार्यैरपि **'मायाभिः** = प्रज्ञाभिः' इत्येव व्याख्यातम्, न त्वविद्ययेति । अथापि मायापदस्य मिथ्यार्थकत्वमङ्गीकृत्य तस्य ब्रह्मभिन्नत्वम्, अत एव मिथ्यात्वमित्यादि वर्ण्यते व्याख्यातृभिः । इदमपि बौद्धसंमतसंवृतिपदपरिचयजन्यवासनामूलकमेवेति कुमारिलादयः । वैदिकानां तु जगत् 'आराममस्य पश्यति न तं पश्यति कश्चन' (बृ. 6-3-14 ) इति श्रुत्या भगवदारामरूपम्। **आरामः** = उद्यानम्, अद्भुतकलाकृतिः, भगवद्विभूतिरूपं जगदिति भावः । एतादृशज्ञानं च भक्तिवर्धकमिति 'एतां विभूतिं योगं च मम यो वेत्ति तत्त्वतः । सोऽविकम्प्येन योगेन युज्यते नात्र संशयः । ' ( गी. 10-7) इति स्पष्टमुक्तम् । **(विभूतिः** = वैभवम्) निर्विशेषवादमाश्रित्य एतत्सर्वस्याप्यपलापे प्रकारान्तरेण शून्यवाद एव स्थापितो भवति । अत एव भास्करभाष्योपक्रमे - 'सूत्राभिप्रायसंवृत्त्या स्वाभिप्राय- निवेदनात् । व्याख्यातं यैरिदं सूत्रं व्याख्येयं तन्निवृत्तये ॥' इत्युद्घोषितम् । अनन्तरमपि तत्र तत्र ' स एष माहायानिकः पक्षः' इति बहुषु स्थलेषु निर्दिशति सः ॥ 

एवं जगत् भगवदारामरूपमिति ज्ञानमन्तरा साधकानां द्वंद्वातीतता कथं भवेत् ? हानोपादानादिविभागः वैराग्याभ्यासाय । जगन्मिथ्यात्वज्ञानमप्यत्रोपयुज्येत । पक्वे मनसि अयं विभागः स्वयमेव विगलेत् । अन्यथा हि द्वंद्वातीतता न स्यात् । अत एवानिर्मोक्षप्रसङ्गश्च । अत एव गीतायाम् ' तपस्विभ्योऽधिको योगी ज्ञानिभ्योऽपि मतोऽधिकः । कर्मिभ्यश्चाधिको योगी तस्माद्योगी भवार्जुन ॥ ' ( गी. 6-46) इति **योगी** = भक्तियोगी प्रशस्यते अत एवाचार्यैरपि 'मुक्तिसाधनसामग्र्यां भक्तिरेव गरीयसी' (वि. चू. 6 ) इत्युक्तम् । ज्ञानमार्गस्तु ब्रह्मभावना- वताम् आधिकारिकाणामेव, इतरेषां तु ज्ञानमार्गः कैवल्यपर्यवसायी, न ब्रह्मभावपर्यवसायी । अतो भक्तिरेवु पूर्णमोक्ष हेतुरित्यर्थः । अतश्चैतन्मत एव सर्वश्रुतीनां समन्वयः, सर्वजनानां हितसाधनं च ॥ 

ज्ञानमार्गादपि श्रेयान् भक्तिमार्ग इतीत्यपि । समये सप्रमाणं च सविज्ञानं निरूप्यते ॥ 

अतश्च शङ्कराचार्यैरारब्धो विषयस्तु यः । श्रीमद्रामानुजाचार्यैस्समापित इति स्थितम् ॥ 

465 

[दृश्यत्वहेतुकानुमाननिरासः ] 

190. दृश्यत्वात् विश्वमिथ्यावचसि विहतयोऽसिद्धयश्चात्र बह्वयः 

पक्षादेः सिद्ध्यसिद्ध्योर्न हि गतिरितरा, नापि वादाङ्गमीदृक् । मर्यादां लोकसिद्धां विजहत इह ते नापरा सा प्रसिद्ध्येत् 

निर्मर्यादोक्तिमात्रात् जगदपलपतः किं न सत्यं ततस्तत् ॥45॥ 



385 

इतरत्सर्वमेवात्र व्याख्यातॄणां विजृंभणम् । शब्दानां वर्धनं नूनमिति सारस्तु गृह्यताम् ॥ भाषाशास्त्रस्य दृष्ट्या च लोके चानुभवादपि । मिथ्यापदं भवेन्नूनं मिश्रितार्थस्य वाचकम् ॥ भ्रान्तिस्सर्वापि सर्वस्य धर्मिण्यभ्रान्तिरेव हि । सत्येऽस्ति तारतम्यं च तद्दृष्ट्या कथ्यतां तथा ॥ सर्वेषामपि मर्त्यानां दुस्त्याज्या पूर्ववासना । तस्या एव परित्यागात् मर्त्योऽमर्त्यो भवेद्दृढम् ॥ माया न सुलभा जेतुं ऋते विष्णोः समाश्रयात् । यतस्सा वैष्णवीत्येव स्वशब्देनैव गीयते ॥ ४४ ॥
</details>
