+++
title = "005 निस्साधारण्यनारायणपदविषये निश्चयम्"

+++
<details><summary>मूलम्</summary>

निस्साधारण्यनारायणपदविषये निश्चयं यान्त्यबाधे सद्ब्रह्माद्यास्समानप्रकरणपठिताश्शङ्कितान्यार्थशब्दाः ।  
अन्तर्यन्ता च नारायण इकि कथितः कारणं चान्तरात्मेत्यस्मादप्यैककण्ठ्यं भवति निरुपधिस्तत्र शम्भ्वादिशब्दः ॥ ५ ॥
</details>

<details><summary>सर्वाङ्कषटीका - ५</summary>

I 



एवं ब्रह्मपदार्थविचारं परिसमाप्य, साधनभूतोपासनोपयोगितया ब्रह्मपदस्य साकारब्रह्मणि पर्यवसानं प्रदर्शयति – निस्साधारण्येत्यादि । 'समानप्रकरणपठिताः सद्ब्रह्माद्याः शङ्कितान्यार्थशब्दाः अबाधे निस्साधारण्यनारायणपदविषये निश्चयं यान्ति' – इत्यन्वयः । विचारस्यावश्यकताप्रदर्शनाय 'शङ्कितान्यार्थाः ' इति शब्दविशेषणम् । समानप्रकरणं नाम प्रकृते जगत्कारणत्वप्रतिपादकवेदान्तशास्त्रप्रकरणं सर्वं 'सदेव सौम्येदमग्र आसीदेकमेव ' (छां. 6-2-1 ) 'ब्रह्म वा इदमग्र आसीदेकमेव' (बृ. 3-4-11 ) इत्यादिकं विवक्षितम् । आद्यपदेन 'आत्मा वा इदमग्र आसीदेकमेव ' (बृ. 3-4-17) 'एको ह वै नारायण आसीत् ' (अथर्व . ) 'एको हि रुद्रो न द्वितीयाय तस्थे' (अथर्व. 4) 'न सन्न चासच्छिव एव केवलः' (श्वे. 4-1) 'हिरण्यगर्भस्समवर्तताग्रे' (ऋ. सं. 10-121- 1) इत्यादिप्रकरणगताः आत्मरुद्रशिवहिरण्यगर्भनारायणादिशब्दा विवक्षिताः । न च सृष्टिवाक्यानामैककण्ठं मास्तु । कल्पादिभेदेनास्तु भिन्नोपादानकत्वं जगत इति वाच्यम् ; अत्यन्तालौकिकस्य परब्रह्मणः प्रतिपत्तेरसंभवमाशङ्क्य, सूत्रकारैः 'जन्माद्यस्य यतः' ( ब्र. सू. 1-1-2) इति जगज्जन्मस्थितिलयकारणत्वरूपलक्षणद्वारा ब्रह्मप्रतिपत्तेस्संभवाभिधानात् । असाधारणधर्मो हि लक्षणम् । परस्परमतिव्याप्त्या जगतोऽनेककारणकत्वे जगत्कारणत्वस्य कथं लक्षणत्वं स्यात् ? न च कालभेदेनैव भिन्नकारणकत्वस्याभिधानात्, तत्तत्कालेऽन्यस्य कारणत्वाभावान्नातिप्रसक्तिरिति वाच्यम्, ब्रह्मशब्दवाच्यस्य हि जगत्कारणत्वं लक्षणमुच्यते । 'यतो वा इमानि भूतानि जायन्ते । येन जातानि जीवन्ति । यत्प्रयन्त्यभि- संविशन्ति । तद्विजिज्ञासस्व । तद्ब्रह्मेति' ( तै. भृगु. 1) इति ह्युपनिषत् । यदि ब्रह्मशब्दार्थ एव कल्पभेदेन भिद्येत, तदा कथमेकत्र शक्तिग्रहणसंभवः ? किञ्च 'धाता यथापूर्वमकल्पयत्' ( तै. 2-1) इति सष्टेरेकरूपता सर्वसंमता । अतः कारणवाक्यानामैककण्ठ्यमत्यन्तमावश्यकम् ॥ 

यत्र तु चतुर्मुखादयश्शब्दाः श्रुताः, तत्रावान्तरस्रष्टृत्वविवक्षया तेषां योजनेन, सर्वजगत्कारणत्व- व्यावर्तनात्, ‘शास्त्रदृष्ट्या तु' (ब्र.सू. 1-1-31) इत्याद्युक्तक्रमेण वान्तर्यामिविवक्षया वा समन्वयः । तथा- चैवमर्थः – **समानप्रकरणपठिताः** = जगत्कारणत्वरूपार्थप्रतिपादकेषु प्रकरणेषु, एकशाखायां भिन्नशाखासु वा पठिताः शङ्कितः अन्यार्थो येषामिति रुद्रचतुर्मुखादिशङ्काविषयभूताः सद्ब्रह्माद्याः शब्दाः सद्ब्रह्माद्या इत्यस्य शब्दपदार्थेन मुख्यविशेष्येण साकमन्वये विरोधाभावादेकदेशान्वयदोषप्रसक्तेर्नावकाशः । 'पुष्टा एते राजमातङ्गाः' इति प्रयोगस्य साधुत्वात् । पुष्टपदं हि मातङ्गान्वयि, अथवा राजमातङ्गान्वयि, न तु राजान्वयि । अथापि नात्रैकदेशान्वयदोषः कस्यापि संमतः । तथाच शङ्कितान्यार्थाः सह्माद्याः शब्दाःतत्त्वमुक्ताकलापः 

364 

अन्तर्यन्ता च नारायण इति कथितः कारणं चान्तरात्मे- 

त्यस्मादप्यैककण्ठ्यं भवति निरुपधिस्तत्र शम्भवादिशब्दः ॥5॥ 

**निस्साधारण्यस्य** =असाधारणस्यान्यथा नेतुमशक्यत्वात् **अबाधे** = बाधकलेशरहिते **नारायणपदविषये** = नारायणपदवाच्ये **निश्चयम्** = निर्णयम् **यान्ति** = प्राप्नुवन्ति इत्यर्थः ॥ 

एवं साक्षाज्जगत्कारणत्वद्वारा व्यक्तिविशेषनिर्णयमभिधाय जगत्कारणत्वव्याप्तलिङ्गेनापि तन्निर्णयं प्रतिपादयति - अन्तर्यन्ता चेति । **च** = अपि च **अन्तर्यन्ता** = अन्तर्यामी नारायण इति कथितः । एष सर्वभूतान्तरात्मापहतपाप्मा दिव्यो देव एको नारायणः' (सु. 7 ) इति । सुबालोपनिषदः सर्वसंप्रतिपन्नत्वाभावात्कथं तदनुसारेणार्थनिर्णय इति चेत् ; अन्तर्यामिब्राह्मणस्य नारायणपरतायाः श्रीशङ्कराचार्यैरिवाभिधानात् सुबालोप- निषदो भवतानङ्गीकारेऽपि भवदिष्टसिद्धेरसंभवः । जगत्कारणत्वविचारे नारायणस्यान्तर्यामित्वप्रतिपादनं 'आम्रान् पृष्टः कोविदारानाचष्टे' इतिवदुपहास्यमित्यत्राह — कारणं चेत्यादि । कारणं **च** = कारणभूतं वस्तु च **अन्तरात्मा** =अन्तर्याम्येव । 'तत्सृष्ट्वा तदेवानुप्राविशत्' ( तै. आन. 6) इति स्रष्टुरेव तत्तद्वस्त्वन्तः प्रवेशस्य श्रवणात् अन्तर्यामित्वं कारणत्वव्याप्यं लिङ्गम् । **तस्मादपि** = जगत्कारणान्तर्यामिणोरेकत्वादपि **ऐककण्ठ्यम्** = एकाभिप्रायकत्वम् भवति । श्रीशङ्कराचार्यैरपि अन्तर्यामिब्राह्मणे (बृ. 5-7-3) 'य ईदृगीश्वरो नारायणाख्यः' इत्येव व्याख्यानादन्तर्यामी नारायण एव स्रष्टा, अनुप्रविष्टश्च ॥ 

I 

ननु अथर्वशिखायाम् ‘कारणं तु ध्येयः' इत्युपक्रम्य, ‘शंभुराकाशमध्ये ध्येयः' इति शंभुपद- वाच्यस्यैव कारणत्वम्, तत्प्रयुक्तदहराकाशमध्यध्येयत्वञ्च कण्ठत एवोच्यत इति, एतदनुरोधेनैवैतरेषां नयनमस्त्वित्यत्राह - भवतीत्यादि । भवतीत्येतत्काकाक्षिन्यायेनोभयत्रापि संबध्यते । तत्र नारायणपदवाच्ये **शंभ्वादिशब्दः** = शंभुप्रभृतिशब्दः **निरुपधिः** = सहजः भवति । नारायणपदस्य संज्ञात्वादन्यत्र सर्वथा न प्रयोगार्हता । शंभ्वादिशब्दास्तु न तथा संज्ञारूपाः । प्रवृत्तिनिमित्तं तु सुखहेतुत्वम् । निरुपाधिकं सुखं तु मोक्ष एव । मोक्षश्च नारायणाधीन इति 'मोक्षमिच्छेज्जनार्दनात्' इत्यादिवचनैः घण्टाकर्णोपाख्यानादिभिश्च सर्ववैदिकसंप्रतिपन्नम् । ‘स्वयंभूः शंभुः' इति च सहस्रनामसु शंभुशब्दः पठ्यते । अन्ततस्तु - 

'ये यथा मां प्रपद्यन्ते तांस्तथैव भजाम्यहम् ॥' इत्यादिभगवद्वाक्यं स्मर्तव्यं हितमिच्छुभिः ॥ 'आलोड्य सर्वशास्त्राणि विचार्य च पुनः पुनः । इदमेकं सुनिष्पन्नं ध्येयो नारायणस्सदा ॥ ' इत्यादिवचनैरार्षैर्नामभाष्यादिकेऽपि च । व्यक्तं श्रीशङ्कराचार्यैरुक्तमप्यवधीयताम् ॥ 

अतो नारायणमारम्यमेव सर्वविप्रकुलसंमतमवधेयम् ॥ 

यद्यपि श्रीभाष्ये मङ्गलपद्य एव ब्रह्मशब्दः भगवच्छब्दवत् श्रियः पतिपर्यायः प्रयुक्तः; अथापि ब्रह्मशब्दः अन्यत्रापि बहुलं प्रयुज्यत एव । अन्यथा हि 'स्याच्चैकस्य ब्रह्मशब्दवत्' (ब्र. सू. 1-3-4) इति सूत्रं निर्विषयं स्यात् । ब्रह्मशब्दस्यानेकेष्वर्थेषु प्रयोगादेव हि तस्य दृष्टान्तीकरणम् । अधिकं तत्रैव ॥ 

365 



अतो नारायणपदव्यतिरिक्तानि सदादिपदानि सावकाशान्येव । लौकिकस्य प्रयोगस्यास्माभिर्वारयितु- मशक्यत्वात् । नारायणपदं तु संज्ञायामेव णत्वविधानात्, असाधारणम् । अतश्च नारायणपदमन्यत्र प्रयोक्तमप्य- शक्यम्, दृष्टप्रयोगं वा । अत एव 'अबाधे' इति विशेषणम् । ननु रुद्रादिपदानां देवतान्तर एव रूढत्वात् कथं नारायणपरत्वसंभव इति चेत्; 'रुद्रो बहुशिराः ' ' सर्वः शर्वश्शिवः स्थाणुः ' 'हिरण्यगर्भो भूगर्भः ' ‘शंभुरादित्यः' इत्यादिपदानां विष्णुसहस्रनामसु पाठेन देवतान्तरासाधारणत्वाभावत्तेषां पदानाम् ॥ 

ननु प्रसिद्धे वेदभागे प्रसिद्धासूपनिषत्सु च नारायणपदस्यादर्शनात्, तदनुरोधेन कथं ब्रह्मादिपदानां नारायणपरत्वनिर्णयो युज्यते? न च तैत्तिरीयोपनिषदः द्वितीयप्रश्ने सहस्रशीर्षानुवाके नारायणपारम्यस्य स्पष्टं दर्शनात्, कथमेवमिति वाच्यम् ; तत्प्रश्नस्य तैत्तरीयद्वितीयप्रश्नत्वेन परिगणनस्य श्रीवैष्णवसंप्रदायमात्र- संमतत्वेन, श्रीशङ्कराचार्यादिभिरव्याख्यानेनेतरैः खिलत्वेनैवाङ्गीकारात् । न च खिलत्वेऽपि सायणमाधवादि- भिर्व्याख्यातत्वेन प्रामाण्यानपायात् नारायणपारम्यसिद्धिर्निष्प्रत्यूहैवेति वाच्यम्ः भो वैदिकंमन्य! मूलभूतप्रश्न एव नावधृतस्त्वया । न वयं सहस्रशीर्षानुवाक्यस्य प्रामाण्यं पर्यनुयुञ्ज्महे । विप्रतिपन्नार्वाचीनोपनिषदनुरोधेन संप्रतिपन्नचिरन्तनवेदगिरामर्थनिर्णयो युक्तो वा? इत्येव प्रश्नः ॥ 

ननु ब्रह्मविष्णुनारायणपदानां पर्यायत्वेन ब्रह्मणः पारम्ये नारायणस्यापि पारम्यं सिद्धमेवेति कं दोष पश्यति भवानिति चेत्- 

कथं प्रबोधयेयं त्वां श्रद्धाजाड्येन पीडितम् ? प्राचीने वेदभागे तु नारायणपदं न हि ॥ दृश्यते कुत एवैतत् चिन्त्यतां सप्रमाणकम् । कथं वाऽपौरुषेयेऽस्मिन् प्राच्यनव्यादिकल्पना? ॥ अज्ञानमेव परममैश्वर्यं ये हि मन्वते । न तैस्साकं विचारादि युक्तं नूनं विवेकिनाम् ॥ ब्राह्मणान् विदुषो ब्रूमः संमर्शकुशलांस्तथा । नित्यत्वेऽपौरुषेयत्वेऽप्यागमानां हि संमतौ आविर्भावतिरोभावौ न वार्यौ गीष्पतेरपि । अतः पूर्वापरीभावोऽप्यनिवार्यस्त्रयीगिराम् । पाठक्रमादिन्यायानामन्यथा का गतिर्भवेत् । संहिताब्राह्मणादीनां क्रमोऽप्यावश्यकस्तथा ॥ नित्यत्वेऽपौरुषेयत्वेऽप्यतः प्राच्यादि युज्यते । आविर्भावदृशा, तस्मादाक्षेपो युज्यतेऽज्ञ्जसा ॥ न दोषो विष्णुपर्यायपदानामविशेषतः । इत्यादिवादोऽविदुषामज्ञानं ज्ञापयेद्ध्रुवम् ॥ तदा हि नाम्नां साहस्रमेकमेव भवेन्ननु । भेदोऽवर्ज्यः प्रवृत्तेस्तु निमित्तानां प्रभेदतः । एतत्प्रकरणं सर्वमधीत्यान्ते यथामति । पृच्छ्यतामुत्तरं ब्रूमः तावान् कालस्तु सह्यताम् ॥ सद्यस्तु स्मर्यतां स्पष्टः शङ्कराचार्यनिर्णयः । नारायणोऽन्तर्यार्माति बृहदारण्यके दृढः ॥ 

प 

अपि च विष्णुपारम्यप्रतिपादनायैव प्रोक्ते विष्णुपुराणेऽपि - सृष्टिस्थित्यन्तकरणी ब्रह्मविष्णुशिव- त्मिकाम् । स संज्ञां याति भगवान् एक एव जनार्दनः ॥ (वि.पु. 1-2-67) इति एकसैव नामरूपभेदस्वीकारेण सृष्टिस्थितिप्रलयनिर्वाहो वर्ण्यते । पाञ्चरात्रप्रक्रियायामपि एक एव वासुदेवः संकर्षणानिरुद्धप्रद्युम्नरूपैः लयसृष्टिस्थितीः करोतीति वर्ण्यते । अतश्च सदात्मब्रह्मविष्णुपुरुषवासुदेवनारायणशब्दाः पर्यायाः ॥ ५ ॥
</details>
