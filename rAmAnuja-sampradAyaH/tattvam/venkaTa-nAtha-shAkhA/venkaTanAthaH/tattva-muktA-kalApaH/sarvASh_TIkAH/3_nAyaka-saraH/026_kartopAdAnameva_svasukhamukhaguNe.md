+++
title = "026 कर्तोपादानमेव स्वसुखमुखगुणे"

+++
<details><summary>मूलम्</summary>

कर्तोपादानमेव स्वसुखमुखगुणे स्वप्रयत्नप्रसूते संयोगं स्वस्य मूर्तैस्स्वयमुपजनयन्नीश्वरोऽप्येवमिष्टः ।  
सर्वोपादानभावस्स्वत इह घटते सर्वकर्तर्यमुष्मिन् सर्वश्रुत्यैकरस्यप्रणयिभिरुचितं द्वारमत्राभ्युपेतम् ॥ २६ ॥
</details>

<details><summary>सर्वाङ्कषटीका - २६</summary>

नन्वेकमेव वस्तूपादानं निमित्तं च कथं भवेत् ? तयोर्विरोधात् । दृश्यते किल दण्डादिर्घटं प्रति निमित्तमपि, स्वगतरूपादिकं प्रत्युपादानमपीति चेत्, भोस्तार्किक ! आशयानभिज्ञस्त्वम् । एकवस्तुनिरूपितमुपा- दानम्, निमित्तं चैकमेव कथं भवेदित्येव प्रश्न इत्यत्रोत्तरमाह - कर्तेत्यादि । चेतनः कश्चित् **स्वप्रयत्नप्रसूते** = स्वीयप्रयत्नेनैव साधिते **स्वसुखमुखगुणे** = स्वीयसुखादिरूपगुणे **उपादानमेव** = उपादानकारणं भवत्येव । यद्यपि शास्त्रं वक्ति 'अप्रार्थितानि दुःखानि यथैवायान्ति देहिनाम् । सुखान्यपि तथा मन्ये, दैन्यमत्रातिरिच्यते॥' इति, अथाप्यत्यन्ततः भोजनादिजन्ये सुखे भोजनादेः प्रयत्नाधीनत्वात् चेतनस्य तत्र निमित्तत्वमस्ति । एत- दर्थमेव 'स्वप्रयत्नप्रसूते' इति सुखादेर्विशेषणम् । तथा च सुखादिकं प्रत्यात्मन एवोपादानत्वं निमित्तत्वं चैकस्यैव भवतीति न विरोधः । ननु इदं तु जीवस्य । परमात्मनः स्रष्टृत्वस्य संकल्पमात्राधीनत्वेन प्रयत्ना- धीनत्वाभावादीश्वरस्य कथमुभयसंभव इत्यत्राह - संयोगमित्यादि । **ईश्वरोऽपि** = परमात्मापि **मूर्तेः** = मूर्तपदार्थे- स्साकम्; नैय्यायिकैर्विभुद्वयसंयोगानङ्गीकारात् 'मूर्तेः' इत्युक्तम् + संयोगम् **स्वयमुपजनयन्** = स्वयमेव स्वसंकल्पेनोत्पादयन् **एवम्** = एकस्मिन्नेव कार्ये उपादानं निमित्तं च **इष्टः** = तेषामपि संमतः । घटादिकार्यं यदा नूतनतयोत्पद्यते, तदा तेन घटेन सहेश्वरस्य संयोगोऽनिवार्यः, ईश्वरस्य विभुत्वात्, सर्वमूर्तद्रव्यसंयोगस्यैव विभुत्वात् । तत्रेश्वरस्य संयोगं प्रति उपादानत्वमस्ति । एवं कार्यसामान्यं प्रतीश्वरस्य निमित्तकारणत्वमप्यस्तीति न विरोधः । परमात्मन आनन्दादेर्नित्यत्वेन जन्यत्वाभावात् तत्परित्यज्य संयोगग्रहणम् ॥ 

1 

ननु जीवस्य सुखादिकं तदीयधर्मभूतज्ञानस्यावस्थाविशेषः । धर्मभूतज्ञानं तु नित्यमेव । एवञ्च - ‘स्वप्रयत्नप्रसूते' इति सुखादेः कथं विशेषणम् ? न चावस्थाविशेषावेव जीवधर्मभूतज्ञानस्योत्पत्तिविनाशाविति वाच्यम्; एवमपि तद्धर्मभूतस्य स्वरूपतो नित्यत्वाङ्गीकारेणोत्पत्तिविनाशव्यवहारस्य गौणत्वावश्यंभावात् । यदि च कालदेशविषयादिभेदविशिष्टरूपेणोत्पत्तिविनाशौ समर्थ्येताम्, तर्हि ईश्वरज्ञानादेरपि तादृशव्यवहार आवश्यकः । स्वभक्तस्य दुःखं दृष्ट्वा भगवानप्यनुतपति । 'व्यसनेषु मनुष्याणां भृशं भवति दुःखितः " इत्यादिवचनात् । न च तद्वचनमन्यथा व्याख्यातं पूर्वं भवतैवेति वाच्यम्; भावानभिज्ञो भवान् । जीवदुः खजातीयं दुःखं परमात्मनो नास्तीत्येतावन्मात्रं तत्र न्यरूपि, न तु दयाख्यगुण एव निराकारि । एवञ्चैतादृशदयाया 

**तंतः** = निमित‌कारणस्य उपादानामभत्वाला 

तत 

421 

सर्वोपादानभावः स्वत इह घटते सर्वकर्तर्यमुष्मिन् 

सर्वश्रुत्यैकरस्यप्रणयिभिरुचितं द्वारमत्राभ्युपेतम् ॥26॥ 



नूतनतयैवोत्पत्त्या विशिष्टवेषेणोत्पत्त्यादिकं परमात्मगुणानामप्यावश्यकम् । एवमेव 'उत्सवेषु च सर्वेषु पितेव परितुष्यति' इत्यादिना सन्तोषादेरप्युत्पत्तिरावश्यकीति को विशेषः ? अयि भोः ! पुराणप्रक्रियेयम् । वयं तु शास्त्रचर्चामत्र कुर्म इति चेत्; भोः शास्त्रज्ञवर्य ! कमेवं वञ्चयसि ? परब्रह्मणोऽपि हि निग्रहानुग्रह- सङ्कल्पानामुत्पत्तिविनाशावावश्यकौ । अतो विशिष्टरूपेणोत्पत्तिविनाशौ परमात्मधर्मभूतज्ञानस्यापि वर्तेते इति को विशेषः ? एवं सति संयोगपर्यन्तानुधावनकेशः कुत इति चेत्; सत्यम् । अथापि जीवधर्मभूतज्ञानस्य सुषुप्तिमरणादिष्वसत्कल्पत्वाङ्गीकारात्, अनन्तरं नूतनतया विषयिणो ज्ञानस्यैव विकासाच्च, जीवधर्मभूतज्ञान- नित्यत्वस्य शास्त्रैकगम्यत्वात्तस्योत्पत्तिविनाशौ लोकतस्सिद्धौ । परमात्मनस्तु सर्वं शास्त्रैकगम्यमिति अत्यन्तवैलक्षण्यसत्त्वात्, कस्याञ्चिदप्यवस्थायां तद्धर्मभूतज्ञानस्यासत्कल्पत्वाभावात्, सदा तदीयं ज्ञानं संकोचविकासरहितमेव । विषयसंबन्धस्तु तस्य तदा तदाऽऽगन्तुकः । अतः तत्परित्यज्य लौकिकयुक्तिसिद्धं तार्किकसंमतं संयोगमादायोपपादनं कृतमित्यवगन्तव्यम् ॥ 

नन्वेवं संयोगादिरूपकार्ये परमात्मनो निमित्तोपादानत्वेऽपि संयोगस्याद्रव्यत्वेन तत्संभवेऽपि, द्रव्यरूपजगन्निरूपितं तत् कथमित्यत्राह - सर्वेत्यादि । **इह** = एतद्विचारे **सर्वकर्तरि** = सर्वजगत्कारणे **अमुष्मिन्** = परमात्मनि **सर्वोपादानभावः** = सर्वजगन्निरूपितमुपादानत्वमपि ततः सर्वजगत्कारणत्वादेव **घटते** = युज्यते । 'यतो वा इमानि भूतानि जायन्ते .... यत्प्रयन्त्यभिसंविशन्ति' इति जगत्सृष्टिस्थितिलया- धारत्वश्रुत्या निमित्तत्वेन सहोपादानत्वमपि सिद्ध्यति; उपादानत्वमन्तरा लयाधारत्वस्यासंभवात् । अत एव ‘आत्मकृतेः' ‘परिणामात्' (ब्र.सू. 1-2-26, 27 ) इति सूत्रे अपि संगच्छेते । आत्मन एव जगद्रूपेण करणस्य चाभिधानात् । नन्वेवं तर्हि अचिद्वदेव स्वरूपपरिणामे ततश्चाचिद्वदेव सावद्यत्वापत्तिरित्यत्राह - सर्वेत्यादि । एवं ब्रह्मण उपादानत्वेऽपि **सर्वश्रुत्यैकरस्यप्रणयिभिः** = सर्वविधश्रुतीनामैककण्ठ्यप्रतिपादन- परैरस्माभिः **अत्र** =अस्मिन्नुपादानत्वे **द्वारम्** = मध्यवर्ति किञ्चिद्वस्तु चेतनाचेतनरूपम् **अभ्युपेतम्** = अङ्गी- कृतम् । अन्यथा ब्रह्मणस्साक्षाज्जगद्रूपत्वे जडत्वादिप्रसङ्गः । अत एते स्थूलपरिणामाः परमात्मशरीरभूत- चेतनाचेतनद्वारकाः । परमात्मनस्तु अन्तर्यामित्वेन परिणाम इति 'परिणामात्' इत्यादिसूत्रसङ्गतिः । अत्रैव विवर्तवादस्यावसर इति पूर्वमेव प्रदर्शितम् ॥ 

अत्रेयं समस्या वैदिकानाम् पूर्वं (जीव. 4) विस्तरेण प्रतिपादितापि विषयस्य गहनत्वात् पुनरपि प्रतिपाद्यते - एतज्जगत्स्वरूपम्, तन्मूलकारणम्, तत्रास्माकं स्थानसंबन्धादिकं च ज्ञातुं प्रवृत्ता ऋषयः तपः- प्रभावात् जगन्मूलमपश्यन्, यद्दर्शनेन सर्वमपि ज्ञातमभूत् । तदिदमुच्यते ' किं कारणं ब्रह्म कुतः स्म जाता जीवाम केन च संप्रतिष्ठा । अधिष्ठिताः केन सुखेतरेषु वर्तामहे ब्रह्मविदो व्यवस्थाम् ॥' (श्वे. 1-1) 'ते ध्यानयोगानुगता अपश्यन् देवात्मशक्तिं स्वगुणैर्निगूढाम्' (श्वे. 1-3) 'कस्मिन्नु भगवो विज्ञाते सर्वमिदं विज्ञातं भवति' (मुं. 1-1-1 ) ' तपःप्रभावाद्देवप्रसादाच्च ब्रह्म ह श्वेताश्वतरोऽथ विद्वान्' ( श्वे. 6-21 ) एवमेभि- 



422 

ब्रह्मर्षिभिराविष्कृता वेदा एवैतेषां तत्त्वं जिज्ञासमानानामितरेषाञ्च दिव्यं चक्षुरुच्यते । एवमेभिराविर्भाविता वेदा नैकविधा अभूवन्, तेषां प्रकृतिवैचित्र्यात् तपश्शक्त्यादिवैचित्र्याच्च । तेषु 'अहं ब्रह्मास्मि' (बृ. 3-4-10) 'अयमात्मा ब्रह्म' (बृ. 6-4-5) 'तत्त्वमसि' (छां. 6-8-7) 'सर्वंखल्विदं ब्रह्म' ( 1 - 14 -1 ) इत्यादीनि कानिचिद्वाक्यानि जगद्ब्रह्मणोरभेदं वदन्ति । कानिचन वाक्यानि 'द्वासुपर्णी सयुजा सखायौ' (मु. 3-1-1, श्वे. 4-6) 'ज्ञाज्ञौ द्वावजावीशानीशौ' (श्वे. 1 9) 'छायातपौ ब्रह्मविदो वदन्ति' (क. 1-3-1) 'यतो वा इमानि भूतानि जायन्ते' (तै.भृ.1)इत्यादीनि भेदं प्रतिपादयन्ति । एवं सर्वेषां वेदत्वे समानेऽपि, परस्परविरुद्धार्थकत्वात् कस्य ग्रहणम्? कस्य त्यागः ? उभयोरपि वेदत्वेऽन्यतरत्यागो वा कथम्? इत्येवात्र वैदिकानां समस्या । 

अन्यतरत्यागो नास्त्येव, वैदिकानां वेदवाक्यत्यागस्यायुक्तत्वात् । किन्तु जीवब्रह्मणोर्भेदस्य प्रसिद्ध- त्वात्, 'परमं साम्यमुपैति' इति श्रुतेश्च राजपुरोहितस्यैश्वर्यादिवैभवं दृष्ट्वा जनाः 'अयमेव राजा संवृत्तः" इति यथा व्यपदिशेयुः, एवमेव 'अयमात्मा ब्रह्म' इत्याद्यभेदव्यपदेशो वैभवाधिक्यसादृश्यादिमूलक इति तार्किकाः, तदनुयायिनो नव्यवेदान्तिनश्च । न च भेदस्य लोकत एव सिद्धत्वात्तदर्थं शास्त्रापेक्षा व्यर्थेति वाच्यम्; लोकसिद्धभेद औषधिकः स्यात्, अज्ञानकृतः स्याद्वा । तदपेक्षया विलक्षणस्य स्वरूपप्रयुक्तस्य भेदस्य ज्ञानं न हि लोकतो भवेत् । ज्ञानावस्थायामपि भेदो वर्तत एवेत्यतोऽस्त्येवावश्यकता शास्त्रस्येति केवलभेदवादिनो नव्यवेदान्तिनः । एवञ्चाभेदवाक्यान्यर्थवादतुल्यानीत्येषामाशयः ॥ 

एतत्पक्षेऽभेदवाक्यानामर्थवादतुल्यत्वेन स्वार्थे प्रामाण्याभावः स्पष्टः । अलौकिकस्य स्वरूपतो भेदस्य प्रतिपादनपराणि भेदवाक्यानीत्यपि न युक्तम्, 'यत्र हि द्वैतमिव भवति, तदितर इतरं पश्यति...... यत्र त्वस्य सर्वमात्मैवाभूत् तत्केन कं पश्येत्' (बृ.4-4-1) इति खल्वन्तिमस्थितिरुक्ता । इतरत्सर्वमवरमुक्ति- विषयम् । भेदोऽप्यवरमुक्तौ स्यात्कामम् । तद्दृष्ट्या भेदवाक्यानि प्रवृत्तानि सन्तु कामम् ! श्रुतीनां पर्यवसान- भूमिस्त्वभेद एव । भेदस्तु तावत्पर्यन्तं केवलं व्यावहारिकः । अत एव भेदवाक्यानि सर्वाणि व्यावहारिकार्थप्रतिपादनपराणि, अत एवाभेदवाक्यशेषभूतानि, न स्वतन्त्राणि । तस्मादभेद एव मुख्यः, भेदस्तु मायाकल्पितः । यद्यभेदस्तर्हि जीवगतेभ्यो दोषेभ्यो ब्रह्मणस्संरक्षणं कथमिति चेत्, अरे मुग्ध ! अत्यल्पोऽयं विषयः । दोषाणां मिथ्यात्वात् न किञ्चिद्भयमित्यभेदवादिनो ब्रह्मविवर्तवादिनश्शाङ्करा मन्वते ॥ 

1 

परं त्वस्मिन्नपि पक्षे भेदवाक्यानां स्वार्थे प्रामाण्यानङ्गीकारादस्वारस्यं दुर्वारमेव । अतो भेदाभेद- योरविरोधादुभयमपि समं प्रमाणमिति भेदाभेदवादिनः । किञ्च यदि भेदमात्रम्, तर्ह्यभेदश्रुतयो व्याकुप्येयुः । यद्यभेदमात्रम्, तर्हि जीवब्रह्मणोरभेदात् जीवगताः दोषास्तदभिन्ने ब्रह्मण्यपि प्रसज्येरन् । तेषां मिथ्यात्व - वादस्त्वनुभवविरुद्धः । भेदाभेदवादे तु भेदसत्त्वाद्दोषेभ्यो ब्रह्मणो रक्षणं सुलभम् । सर्वश्रुतिसमन्वयश्च । सन्ति किल बहवो गुणगुणिनोर्भेदाभेदवादिनः । अत एव भेदाभेदवादिनां समूह एव महान् दार्शनिकेषु ॥ 

। 

एवं किंकर्तव्यतामूढानां मुमुक्षूणामुपकारायैवैषां समन्वयप्रदर्शनाय विविधन्यायगर्भं वेदान्तशास्त्रं प्रणिनाय परमकारुणिको भगवान् बादरायणः - 'अथातो ब्रह्मजिज्ञासा' (ब्र. सू. 1-1-1 ) इत्यादिना । तत्र 

रामानुज सम्मतो वादः कः ? 

423 



'अहं ब्रह्मास्मि' (बृ. 3-4-10 ) इत्यादिव्यपदेशकारणानि विचार्यते । तत्रेन्द्रप्राणाधिकरणे इन्द्रः स्वदासे प्रतर्दने प्रसन्नः, ‘वरं वृणु, दास्यामि' इत्यपृच्छत् । प्रतर्दनस्तु 'नाहं मम हितं जानामि । मह्यं सर्वोत्तमं हितं यद्भवेत्, तत् त्वमेव ज्ञात्वा देहि' इत्यवदत् । तेन तुष्ट इन्द्रः ब्रह्मोपासनाया एव हिततमत्वात् 'ब्रह्मोपास्स्व' इति वक्तव्ये 'मामुपास्स्व' इत्यवदत् । कथं एवं वक्ति सः ? इति प्रश्नस्योत्तरमुच्यते 'शास्त्रदृष्ट्या तूपदेशो वामदेववत् ' ( ब्र.सू. 1-1-31 ) इति । अत्र शास्त्रदृष्टिर्नामात्मनो ब्रह्माभेददृष्टिः । आत्मनो ब्रह्मणश्चाभेदं पश्यन्तो महर्षयो वामदेवादय एवमेवावदन् 'अहं ब्रह्मास्मि' (बृ. 3-4-10 ) इति । अत इन्द्रोऽपि तादृशदृष्ट्यैव 'मामुपास्स्व' इत्यवददित्याहुः । एषु त्रिष्वेव पक्षेषु सर्वेऽपि वादा अन्त- र्भवन्ति । लेशलेशतः दृश्यमानं वैलक्षण्यमन्ततश्शब्दमात्रे पर्यवस्यतीत्यवगन्तव्यम् ॥ 

। 

भेदवादः, अभेदवादः, भेदाभेदवाद इति वादत्रयापेक्षयान्यः को वा वादो भवितुमर्हति - 'आवापोद्वापतः स्युः' (जड. 5 ) इत्युक्तन्यायेन ? सर्वश्रुतिसमन्वयवादिनः भगवद्रामानुजाचार्यास्तु त्रिष्वप्येषु पक्षेषु न्यूनतामेवं पर्यशीलयत् । भेदवादेऽभेदवाक्यानाम्, अभेदवादे भेदवाक्यानाञ्च स्वार्थे तात्पर्याभावस्तैस्तैरेवाङ्गीकृतः । भेदाभेदौ तु परस्परविरुद्धौ तेजस्तिमिरे इव । केवलाभेदवादे भेदवाक्यानां न स्वार्थत्यागः, किन्तु अभेदस्य भेदपूर्वकत्वावश्यकत्वात्तस्याप्यभेद एव पर्यवसानमित्यादिकं वाड्डातुर्यमात्रम्, भेदस्याप्यभेदपूर्वकत्वावश्यकत्वात् । उभयोः परस्परनिषेधात्मकत्वात् । 'अद्वैतं परमार्थो हि द्वैतं तद्भेद उच्यते ' ( मां. का. 3 - 18 ) इति तत्कूटस्थवचनम् । किञ्च इन्द्रस्य 'मामुपास्स्व' इत्युक्तिः कथमिति प्रश्ने, 'वेदान्ते जीवस्यैव ब्रह्मत्वाभिधानात्तथोक्ति' रित्युक्तिः, अन्धस्य जात्यन्धेन मार्गदर्शनायते । किञ्च जीवब्रह्मणो- रभेदेऽपि जीवस्योपास्यत्वं को वा विवेकी ब्रूयात् ? प्रत्युतास्मिन्नेव वेदान्तशास्त्रे पूर्वम् ' भेदव्यपदेशात्’ (ब्र.सू. 1-1-18 ) ' भेदव्यपदेशाच्चान्यः' (ब्र.सू. 1-1-22 ) इति सूत्राभ्यां भेदस्यैव प्रतिपादने सत्यप्यभेदेन 'मामुपास्स्व' इति व्यपदेशः कथमिति प्रश्ने, अभेदं निश्चयीकृत्य तथा व्यपदेशः कथं वा संगच्छेत ? वेदान्तशास्त्रं नामोपनिषदः, न तु ब्रह्मसूत्राणीत्यादिकमाग्रहमात्रम्; उपनिषदामर्थनिर्णयार्थं खलु प्रवृत्तं ब्रह्म- मीमांसाशास्त्रम् । ननु 'वेदशास्त्राविरोधिना' इत्यादौ वेदानामपि शास्त्रत्वात्, उपनिषदां वेदत्वानपायात्, ता एव शास्त्रपदवाच्या इति चेत्; उपनिषत्स्वेवमभेदव्यवहारः कथमिति प्रश्ने, शास्त्रपदस्योपनिषत्परत्ववर्णनेऽ- न्योन्याश्रयस्स्यात् । न च ' तदनन्यत्वम्' (ब्र.सू. 2-1-15) इत्यादिना जीवब्रह्मणोरभेदसमर्थनं दृश्यत एव वेदान्तशास्त्र इति वाच्यम्, समनन्तरस्मिन्नेवाधिकरणे 'अधिकं तु भेदनिर्देशात्' (ब्र.सू. 2-1-22) 'अश्मा- दिवच्च तदनुपपत्तिः' (ब्र.सू. 2-1-23 ) इति सूत्राभ्यां तद्विपरीतमभिधानात्, एतदधिकरणस्योत्तरत्वेन प्रबलत्वात्, तदनुगुणतयैव पूर्वाधिकरणस्य निर्णेयत्वाच्च । अधिकमन्यत्र भविष्यति । अतश्शास्त्रं नाम प्रकृते विज्ञानम् (पु. 74 ) । तद्दृष्ट्या विज्ञानदृष्ट्या जीववाचिशब्देन ब्रह्माभिधीयते । अतः 'माम्' इति इन्द्रवाचिशब्दः विज्ञानदृष्ट्या परमात्मवाचक इति 'ब्रह्मोपास्स्व' इति वक्तव्ये 'मामुपास्स्व' इत्यवददिन्द्रः ॥ 

का सा विज्ञानदृष्टि : ? इति चेत् ? सूत्रकार एव वक्ष्यत्यग्रे वाक्यान्वयाधिकरणे (ब्र.सू. 1-4- 19)। तत्र हि 'न वा अरे पत्युः कामाय पतिः प्रियो भवत्यात्मनस्तु कामाय पतिः प्रियो भवति' इत्युपक्रम्यवाक्यात्वयाधिकरणसा 



। 

424 

'आत्मा वा अरे द्रष्टव्यः श्रोतव्यो मन्तव्यो निदिध्यासितव्यः' (बृ.4-4-5 ) इत्यन्तेनात्मनोऽमृतत्वप्राप्ति- हेतुभूतोपासनाविषयत्वमुच्यते । तेनेदं प्रकरणं परमात्मपरं वक्तव्यम् । परन्तु 'विज्ञानघन एवैतेभ्यो भूतेभ्य- स्समुत्थाय तान्येवानुविनश्यति, न प्रेत्य संज्ञास्ति' (बृ. 4-4-12 ) इति जीववाक्यस्य का गतिः ? उत्पत्ति- विनाशयोः स्पष्टं वर्णनात् । शरीरसंबन्धकृतं हि जीवस्य ज्ञानसंकोचविकासादिकं दृष्टम्, शास्त्रसंमतञ्च । उत्पत्तिविनाशावपि ज्ञानकृताविति ज्ञाधिकरणसिद्धम् । अतो जीवस्य शरीरद्वारकमुत्पत्तिविनाशवचनं कथञ्चिन्नेतुं शक्यमौपचारिकतया । नैतत्संभवति, परमात्मनो नित्यासंकुचितज्ञानस्येति शङ्कायां मतभेदेनोत्तरं वदत्याचार्यः 'प्रतिज्ञासिद्धेर्लिङ्गमाश्मरथ्यः' (ब्र.सू. 1-4-20) 'उत्क्रमिष्यत एवं भावादित्यौडुलोमिः' (1-4-21) 'अवस्थितेरिति काशकृत्स्नः ' ( 1-4-22 ) इति । एवं महर्षीणामप्यभिप्रायभेदवर्णनेनास्य विषयस्य गहनता प्रदर्शिता । **प्रतिज्ञायाः** = 'आत्मनो वा अरे दर्शनेन श्रवणेन मत्या विज्ञानेनेदं सर्वं विदितम्' (बृ.4-4-5) इत्युक्ताया एकविज्ञानेन सर्वविज्ञानप्रतिज्ञायाः सिद्धेः इदं जीववाचिशब्देन परमात्माभिधानरूपं लिङ्गमित्या- श्मरथ्याचार्यो मन्यते । एकविज्ञानेन सर्वविज्ञानं ह्युपादानोपादेयत्वकृतमिति प्रकरणान्तरे 'यथा सौम्यैकेन मृत्पिण्डेन सर्वं मृण्मयं विज्ञातं स्यात्' (छां 6-1-4 ) इति दृष्टान्तेन ज्ञायते । एवञ्च जीवस्यापि ब्रह्मोपादेयत्वात्, उपादानोपादेययोरभेदस्य ‘मृदयं घटः' इत्यादौ दर्शनात् विज्ञानघनो जीवोऽपि ब्रह्मैवेत्ये- तत्सूचयतीदं प्रकरणमिति स्वरूपपरिणामवाद्याश्मरथ्याचार्यस्य मतम् ॥ 

न तु भेदाभेोदो 

I 

द्वितीयमौडुलोमिमतम् - **उत्क्रमिष्यतः** = ब्रह्मविद्यासिद्ध्या शरीरादुत्क्रमिष्यतो विज्ञानात्मनस्सं- सारिणः **एवंभावात्** = सर्वात्मकब्रह्मभावात् । तथा च आत्मनः पूर्वावस्थापेक्षया 'विज्ञानघन एव' इत्यादि- निर्देशः, भाविमुक्त्यवस्थादृष्ट्या त्वभेद इत्यवस्थाभेदेन न विरोध इति । ' तदाहुः - 'आमुक्तेरेव भेदः स्यान्मुक्तस्य च परस्य च । मुक्तस्य न तु भेदोऽस्ति भेदहेतोरभावतः ॥ इति पाञ्चरात्रिकाः' इति अत्र भाष्करीयं भाष्यम् । अतश्च भूतपूर्वगत्याश्रयणवत्, विज्ञानात्मन एव भाविगतिदृष्ट्या 'इदं सर्वं यदयमात्मा' (बृ. 6-5-7) इत्यादिना परमात्मत्वव्यपदेश इत्यौडुलोमिमतम् ॥ 

, 



तृतीयं तु काशकृत्स्नमतम् - 'अवस्थितेः' इति । जीवात्मन आत्मतया परमात्मनोऽवस्थितेः जीवात्मनः शरीरितया परमात्मनः आवस्थितेः, शरीरगतधर्मैः शरीरिणोऽपि व्यपदेश इति सूत्रार्थः । 'अयं बालः ' ' अयं युवा' 'अयं वृद्ध : ' 'अयं रुग्णः' इत्यादिव्यपदेशा हि बहुलं दृश्यन्ते विदुषामपि जीवशरीरभेदं जानताम् । न हि केवलस्य शरीरस्य, केवलस्य शरीरिणो वा बालत्वयुवत्ववृद्धत्वरुग्णत्वादीनां संभवः । अत एते व्यवहाराः सर्वदा विशिष्टविषयाः । एवमेव ' एतेभ्यो भूतेभ्यस्समुत्थाय तान्येवानुविनश्यति' इत्यादिव्यवहारा अपि परमात्मपर्यन्ता उपपद्यन्त इति काशकृत्स्नाचार्यस्य मतम् ॥ 

परमात्मन एव **जीवरूपेणावस्थितेः** = जीवब्रह्मणोरभेदाज्जीववाचिशब्दैरपि परमात्मैवाभिधीयत इति काशकृत्स्नः मन्यत इति अभेदवादिनां व्याख्या । ब्रह्मैव स्वाविद्यया संसरति, स्वविद्यया मुच्यत इति वादस्य जिज्ञासाधिकरण एव बहुधा निराकृतत्वात् नेयं व्याख्या स्वरसा । ननु चैतदनन्तरं प्रत्येकं बादरायणमतस्यानु- पन्यासात् काशकृत्स्नमतमेव सूत्रकारसंमतमिति ज्ञायत इति वक्तव्यम् । तत् कथं तस्यापि निरास इति चेत्- 

। 

425 



सत्यम् । एवं व्याख्या न युक्तेत्येवाभिहितम् । अतः अवस्थितेः जीवात्मनि परमात्मन आत्मतयाऽवस्थितेः, जीवात्मनः परमात्मशरीरत्वात् शरीरवाचिशब्दानां शरीरिपर्यन्तबोधनन्यायात्, 'विज्ञानघन एव' इत्यादिना तदन्तर्यामी तच्छरीरकपरमात्मा व्यपदिश्यते । यथा वा लोके 'चैत्रो युवा' 'मैत्रो बालः ' 'चैत्रो जात : ' 'मैत्रो मृतः' इत्यादिव्यवहारेषु युवत्वादीनां शरीरगतत्वेऽपि तद्विशिष्टे जीवे तानि व्यवह्रियन्ते, एवं जीवात्मनोऽपि परमात्मशरीरत्वात्, जीवरूपशरीरगतधर्मैः तच्छरीरी परमात्माभिधीयत इति न कश्चन विरोधः । न च ' अवस्थितेः' इत्यस्य परमात्मशरीरतयाऽवस्थितेरित्यर्थः कथं लभ्येताध्याहारमन्तरेति वाच्यम्; ‘जीवरूपेणावस्थितेः' इत्यत्रापि अध्याहारमन्तरा कथं व्याख्या? न च ' यश्चोभयोस्समो दोषः ' इति न्यायावतारात् विनिगमनाविरह इति वाच्यम्; अभेदेनावस्थाने जीवगतदोषाणां परमात्मनि प्रसङ्गेन, परमात्मनो हेयसंबन्धापत्तेः । न च दोषाणामविद्याकृतत्वेन मिथ्यात्वान्न दोष इति वाच्यम्, दोषाणां मिथ्या- त्वस्यासिद्धेः । अपि च, मिथ्यात्वेऽपि दोषत्वानपायात्, ब्रह्मव्यतिरिक्तसर्वमिथ्यात्ववादे सत्यदोषस्यैवाप्रसक्तेः, ब्रह्माज्ञानवादस्य बहुधा दूषितत्वात्, पुनर्दूषयिष्यमाणत्वाच्च स वादो न साधीयान् । सिद्धान्ते तु शरीर- गतदोषैश्शरीरिणो दोषाप्रसक्तेर्नेयमापादना संभवति ॥ 

1 

अपि च सूत्रशैलीदृष्ट्या अवस्थितिपदस्य शरीरशरीरिभावेनावस्थानपरत्वमेव स्वरसम् । तथा हि - प्रथमाध्यायः खलु समन्वयाध्याय इत्युच्यते । उपनिषद्वाक्यानां चिदचिद्विलक्षणे ब्रह्मणि समन्वयः प्रतिपाद्यतेऽत्र । अस्मिन्नेवाध्याये पूर्वम् 'अनवस्थितेरसंभवाच्च नेतरः' (ब्र.सू. 1-2-18) इत्यन्तर्याम्यधिकरणाव्यवहित- पूर्वान्तराधिकरणसूत्रम् । अन्तराधिकरणे ' यश्चक्षुषि तिष्ठन् ' इत्यादिवाक्यस्य प्रस्तुतत्वात्, तदर्थस्थापनायैव हि प्रवृत्तमन्तर्याम्यधिकरणम् । अन्तराधिकरणविषयवाक्यं च ' य एषोऽक्षिणि पुरुषों दृश्यते' (छां. 4-15-1) इत्याद्येव मतद्वयेऽपि । अत्र 'स्थानादिव्यपदेशाच्च' इति द्वितीयं सूत्रम् । अस्य विषयवाक्यमपि 'यश्चक्षुषि तिष्ठन्' (बृ.5-7-18) इत्याद्यन्तर्यामिब्राह्मणवाक्यमेव मतद्वयेऽपि समानम् । 'अनवस्थितेरसंभवाच्च नेतरः' इत्यन्तिमं सूत्रम् । एतेषां व्याख्यानान्यपि मतद्वयेऽपि समानानि ॥ 

प्रायः पक्षद्वयेऽप्यैक्यं व्याख्यानादिषु दृश्यते । ऋते निर्गुणसंस्तावम्, अत्यल्पं मन्महे त्विदम् ॥ यतो निर्गुणशब्देऽस्मिन् सविशेषैक्यवादिनाम् । न विद्वेषः श्रुतिगते, व्याख्यानं भिद्यते परम् ॥ तत्रापि कारणं स्पष्टं तत्कालचरितादिकम् । गाढं चिन्तयतां भायात् विदुषां सरलात्मनाम् ॥ शङ्करार्याल्लक्ष्मणार्यो नातिदूरेऽवतिष्ठते । मार्गोऽन्यश्शङ्करार्यस्य शाङ्करेभ्यो विलक्षणः ॥ कालानुगं शङ्करोक्तं लक्ष्मणार्यैः परिष्कृतम् । आविष्कुर्मोऽखिलं तत्त्वं समये सप्रमाणकम् ॥ 

प्रकृते, अवस्थितिपदप्रतिकोटिभूतमनवस्थितिपदम् । द्वितीयसूत्रोक्तस्यान्तर्यामितयावस्थितेः व्यतिरेकनिर्देशरूपमिदमनवस्थितिपदम् । यद्यपि द्वितीयसूत्रेऽपि अवस्थितिपदम्, अवस्थानपदं वा युक्तम्; अथापि विषयवाक्ये ‘तिष्ठन्' इति सत्त्वात् स्थानपदयोगः । स्थितिमात्रं न पर्याप्तम्, किन्तु स्थितिपूर्वकं नियमनमित्यभिप्रायेण द्वितीयसूत्रे 'आदि' पदम् । एवञ्चान्तर्यामिब्राह्मणे वर्तमानं 'तिष्ठन्' इति पदं न स्थितिमात्रपरम्, किन्तु तत्रैव श्रुतौ 'शरीर' पदसत्त्वात् शरीरितयावस्थानपरमिति मत्वा स्थानादीत्यादिपदस्यार्थमपि 

वाक्यायाधिकरण सारार्थः 



426 

कोडीकृत्य व्यतिरेकनिर्देशे ' अनवस्थान' पदं प्रयुक्तं सूत्रकारेण । एवञ्च स्थानादीत्यस्यापि मिलितार्थः 'अवस्थितिः' । अतश्चात्र वाक्यान्वयाधिकरणे 'अवस्थिति' पदम् 'अनवस्थिति' पदस्यान्तराधिकरणस्थस्य प्रतिकोटिभूतमिति अन्तर्यामितयावस्थितिरेव सूत्रकाराशयानुगुणा । तर्हि सूत्रकारैः बादरायणपदघटितम्, स्पष्टार्थकमेव सूत्रं कुतो न कृतम् ? अयमाक्षेपो यद्यप्युभयोस्समानः, तथापि - 

शब्दस्तु वक्त्रधीनः स्यान्न कोऽपि प्रष्टुमर्हति । बहुधा साधितो भेदो नाभेदः क्वापि साधितः ॥ तत्त्वतस्तु ब्रह्मभेदो मुक्तिभेदोऽथवा क्वचित् । निरूपितो नैव सूत्रकृता हि न्यायपूर्वकम् ॥ कार्यब्रह्मपरब्रह्मशब्दौ न ब्रह्मभेदकौ । इत्याद्यं विस्तरेणोक्तं भाष्यगूढार्थसंग्रहे ॥ तथा भेदाभिधानं चाप्याचार्याणां सुविस्तरम् । बौद्धानां सान्त्वनायैवेत्यादि पश्चात्प्रदर्श्यते ॥ प्रस्थानत्रयभेदादिकल्पनाचातुरी च या । दौर्बल्यसूचिका यस्मात्, त्रयमेकार्थकं मतम् ॥ अतश्चोपनिषद्गीता सूत्रं चेति त्रयं त्विदम् । एकप्रस्थानमेवेति, न प्रस्थानत्रयं भवेत् ॥ न्यायात्मकं मतं सूत्रं विषयौ च श्रुतिस्मृती । यत्र स्यात् स्वरसं सूत्रं तत्र स्थेयं मुमुक्षुभिः ॥ यथा सुप्तस्य वाग्जल्पः वन्ध्यापुत्रस्य वर्णना । अवेद्यावाच्यतावादों विरोधास्फूर्तिमूलकः ॥ वस्तुतस्त्वत्र गांभीर्यं ब्रह्मसूत्रेषु दृश्यते । उचिते समये तच्च प्रकटीक्रियते रहः ॥ 

वस्तुतस्तु - आश्मरथ्योक्तं एकविज्ञानेन सर्वविज्ञानसिद्धमुपादानत्वं सर्वसंमतम् । औडुलोमिसंमतः संसारदशायां भेदः, मुक्तावभेदश्च 'जीव ईशो विशुद्धा चित्तथा जीवेशयोर्भिदा । अविद्यातच्चितोर्योगः षडस्माकमनादयः ॥' इति वदतामपि संमतः । ' एवञ्च सत्यभेदो वा भेदो वा व्यात्मकता वा वेदान्तवेद्यः कोऽयमर्थः समर्थितो भवति ? सर्वस्य वेदवेद्यत्वात्सर्वं समर्थितम् । सर्वशरीरतया सर्वप्रकारं ब्रह्मैवावस्थितमित्य- भेदस्समर्थितः' (वे.सं.) इत्यत्र शरीरशरीरिभावेनाभेदवाक्यं समर्थितमिति न भगवद्रामानुजैरुच्यते, किन्त्वभेदः समर्थित इत्युच्यते । अतः शरीरशरीरिभावविषये महद्रहस्यं वर्तते । अतश्च त्रयं मिलित्वैव स्वमतमित्यत एव स्वमतं पृथङ् नोक्तं वेत्यप्यालोचनीयमेव । 'अहं ब्रह्मास्मि' इत्यनुभवः खलु शरीरशरीरिभावकृतोऽपि भवेत्, उपादानोपादेयभावकृतः कालभेदकृतो वा भवेदधिकारिभेदेन । ब्रह्मव्यतिरिक्तमिथ्वात्ववादे तु केश एव । तद्वादेऽहमर्थस्यैव वस्तुतोऽभावात् कस्य केनैक्यस्यायं वर्तमानकालिको निर्देशः ? एतत्सिद्धान्ते तु शरीर्यनुभवे शरीरं यथा बहिर्भवेत्, तद्वत् विशुद्धब्रह्मानुभवे जीवोऽपि तथा भवेत् । एवमेव 'अहं ब्रह्मास्मि' इत्यपि वामदेवस्यानुभवः । अतो वाक्यान्वयाधिकरणं गहनं चिन्तनीयं निर्मत्सरैः । अस्य विस्तरस्समयान्तरे ॥ 



अत्रैवं मन्यन्ते निर्विशेषवादिनः – सूत्रगीतोपनिषत्सु उपनिषद एव प्रधानभूताः, वेदत्वात् । अत एव सूत्राणां निर्विशेषवादविरुद्धत्वेऽपि, उपनिषदनुरोधेनैव सूत्राणि नेयानि । अत एवानन्दमयाधिकरणेऽन्ते सूत्राणि यथाकथञ्चिन्निर्विशेषपराणि नेयानीत्युक्तम् । भामत्यामपि 'गुणे त्वन्याय्यकल्पना' इति न्यायेन श्रुतिसूत्रयोर्विरोधे सूत्राण्येवान्यथा नेयानीति समर्थितम् । गीताविषये तु नाधिकं वक्तव्यम् । गीता हि भक्तिप्रधानेति सर्वप्रसिद्धम् । सापि यथाकथञ्चित् उपनिषदनुरोधेन नेया । एवञ्च उपनिषदः, ब्रह्मसूत्राणि, भगवद्गीता चेति भिन्नप्रस्थानानि । अथाप्युपनिषदामेव सर्वश्रेष्ठत्वेन इतरद्वयं तदनुगुणं नेयमिति ॥ 

सर्ववेदान्त सारार्थः 

427 



अत्रेदं चिन्तनीयम् - उपनिषदो ह्यत्यन्तं गंभीराः, न तावत्सुगमार्थाः । अत एव ' इतिहासपुराणाभ्यां वेदं समुपबृंहयेत् । बिभेत्यल्पश्रुताद्वेदो मामयं प्रतरिष्यति ॥' (म. भा. आ. 1 - 273 ) इति महर्षिवचनरूपोपबृंहण- सापेक्षत्वं वेदार्थावगमस्योक्तम् । 'नैको ऋषिर्यस्य मतं प्रमाणम्' (म. भा) इति न्यायेनात्राप्यवधारणासंभवं मन्वानैः 'आर्षं धर्मोपदेशं च वेदशास्त्राविरोधिना । यस्तर्केणानुसन्धत्ते स धर्मं वेद नेतरः ॥' (म. स्मृ. 12- 105) इति तर्कानुग्रहमप्याचख्युर्गम्भीरार्थनिर्णये । अयमर्थो निर्विशेषवादिनामपि संमतः (शं. भा. 2-1-11)। एवञ्चोपनिषदामर्थावधारणस्य ब्रह्मसूत्राधीनत्वे, उपनिषत्प्रस्थानमन्यत्, ब्रह्मसूत्रप्रस्थानमन्यदिति कथं घटताम् ? 

ननु 'निर्गुण' पदस्य गुणातीतपरत्वं वदद्भिर्भवद्भिरपि 'सत्यं ज्ञानम्' इत्यादिकं जगदुपादानत्व- प्रयुक्तविकारादिशंकापरिहारार्थं विशुद्धस्य ब्रह्मणो रूपमुच्यत इत्यङ्गीकृतम् । जगत्कारणत्वादिकं उपलक्षण- तयापि लक्षणमित्यप्यङ्गीकृतम् । एवञ्च गुणातीतस्य विशुद्धस्य ब्रह्मणो वेदान्तैकवेद्यस्य विचाराविषयत्वमपि सहजमेवेति, ब्रह्मसूत्राणाममुख्यत्वमेवेति निर्णये, 'गुणे त्वन्याय्यकल्पना' इति न्यायावतारे कं दोषं पश्यसि त्वम्? एवमेव साधनामार्गोऽपि अव्यक्तमार्गः, व्यक्तमार्गश्चेति द्विविधः । तयोरव्यक्तमार्गः गुणातीतविशुद्धात्म- विषयकः कष्टसाध्य इति, तदपेक्षया व्यक्तमार्गः साकारभगवद्विषयकस्सुलभ इत्यपि पक्षद्वयेऽपि समानम् । तत्राद्यो मार्ग एव निराकारमार्गः, ज्ञानमार्ग इत्युच्यते । द्वितीय एव साकारमार्ग, भक्तिमार्ग इति प्रोच्यते । गीता च भक्तिमार्गानुगामिनी, उपनिषदश्च ज्ञानमार्गानुगामिन्यः । लक्ष्यं तूभयोः ब्रह्मप्राप्तिरेव । निराकारमार्गः साक्षात्परब्रह्मप्रापकः, साकारमार्गस्तु सगुणब्रह्मप्राप्तिद्वारा निर्गुणब्रह्मप्रापकः । सगुणं ब्रह्म सृष्ट्यन्तर्गतत्वात् अपरं ब्रह्मेति, निर्गुणं तु ब्रह्म सर्वातीतत्वात्परं ब्रह्मेति च कथ्यते । आद्यमुपास्यं ब्रह्मेति, द्वितीयं ज्ञेयं ब्रह्मेति चाभिधीयते । उपासनं हि मानसी क्रिया । क्रियासाध्यं फलं ह्यनित्यमिति संप्रतिपन्नम् । अतश्च ब्रह्म त्रिगुणान्तर्गतम्, त्रिगुणातीतं चेति द्विविधं यतः, तत एवेतरत्सर्वं तदनुबन्ध्यनिवार्यमिति प्रस्थानत्रयकल्पना प्रामाणिक्येवेति ॥ 

1 

अत्र ब्रूमः - 'द्विरूपं ब्रह्मावगतम् ' ( ब्र.सू. 1-1-12. शं) 'किं द्वे ब्रह्मणी ? बाढम् ' ( ब्र. सू. 4-3- 14. शं) 'कथं पुनरेकस्मिन् शरीरे द्वौ द्रष्टारौ ' ( ब्र. सू. 1-2-20. शं) इत्यादिकं बहुधा विचारितम् । ब्रह्मणि परापरभेदादिकमप्रमाणिकमित्यादि जीवसर एव (श्लो. 31) गतम् ॥ 

पुनः पुनः किं वक्तव्यं को लाभः पिष्टपेषणे । गहनत्त्वाच्च तत्त्वस्य क्रियतां मननं सदा ॥ एकमेव परं तत्त्वं स्वमायावैभवात् स्वतः । स्वीकृत्य बहुरूपाणि क्रीडतीति विदुर्बुधाः ॥ 'एकत्वे सति नानात्वं नानात्वे सति चैकता । अचिन्त्यं ब्रह्मणो रूपं कस्तद्वेदितुमर्हति ॥' न द्विरूपं न त्रिरूपं नानारूपमनन्तकम् । इन्द्रो मायाभिरित्याद्यैः स्पष्टमेवाभ्यधायि तत् ॥ नान्तोऽस्ति विस्तरस्येति भगवान् स्वयमाह हि । नान्तं न मध्यमित्यादि तद्भक्तोऽप्याह विस्मितः ॥ संक्षेपतस्तु कथने पञ्चरूपं तदन्ततः । भूतात्मा चेत्यादिरूपं पूर्वमेवाभ्यधायि तत् ॥ 

'पुरुषे त्वेवाविस्तरामात्मा' इति संग्रहः । स वा अयमात्मा ब्रह्म विज्ञानमयो मनोमयः प्राणमयश्चक्षुर्मयः.... सर्वमयः' (बृ.6-4-5 ) इति किञ्चिद्विस्तरः । तथैव तैत्तिरीयपञ्चकोशोऽपि । 'अयमात्मेद- 

1 

माया 



428 

ममृतमिदं ब्रह्मेदं सर्वम्' (बृ. 4 - 5 - 1) इति वाक्यगर्भं मधुब्राह्मणं सर्वमस्य विस्तरः । अत्रैवान्ते 'इन्द्रो मायाभिः पुरुरूप ईयते' 'अयमात्मा ब्रह्म सर्वानुभूः' (बृ. 4-5-19) इति च पठ्यते । इदं सर्वं कथम् ? कथं विश्वसनीयम्? इत्यस्योत्तरम् - 'मायाभिः ' इति ॥ 

मायापदस्यार्थः ‘मायां तु प्रकृतिं विद्यात् (श्वे. 4-10) 'दैवी ह्येषा गुणमयी मम माया' (गी. 7-14) इति स्पष्टमवर्णि । विवादानां मूलकारणभूतान्येतादृशानि पदान्यधिकृत्य वक्तव्यं पूर्वमेवो(श्लो.५)क्तम् । विस्तरस्तु श्रीभाष्यगूढार्थसंग्रहादौ द्रष्टव्यः । ' उपसंहारदर्शनान्नेति चेन्न क्षीरवद्धि' (ब्र.सू. 2-1-24 ) ‘विकरणत्वान्नेति चेत्तदुक्तम्’ इत्यादौ ब्रह्मणो जगदुपादानत्वे बाह्यसाधननिरपेक्षत्वमुक्तम् । क्षीरं यथा स्वयं घनीभवति, एवं ब्रह्मापि इतरनिरपेक्षो जगत्सृजति । 'यथोर्णनाभिस्सृजते गृह्णते च' (मुं. 1-1-7 ) इति ऊर्णनाभिर्दृष्टान्तीक्रियते । अतिक्षुद्रः ऊर्णनाभिनामा क्रिमिः स्वाश्रयं गृहं स्वशरीरान्निस्सारितरसद्रव्यविशेष- परिणामभूतैः तन्तुभिः निर्माति, एवं ब्रह्मापि स्वान्तर्भूतवस्तुनैव स्वावासभूतं जगत्सृजति । न स्वातिरिक्तवस्तु- सापेक्षम् । ब्रह्मणः स्वरूपं यथा ज्ञानमयम्, तथैव ज्ञानविलक्षणवस्तुमयमपि । तदेव वस्तु 'माया' इत्युच्यते । सैव कक्ष्याभेदेनाविद्यादिपदैरप्युच्यते । 'यच्चास्येहास्ति यच्च नास्ति सर्वं तदस्मिन् समाहितम्' (छा. 8-1-3) इत्यादाविदं स्पष्टम् । अत एव सदा तत्सविशेषमेव । अत एवाविद्यापदं न विद्याविरो- ध्यर्थकम् । कुलालो घटादिकं यथा सृजति, न तथा ब्रह्म जगत्सृजति । कुलालो हि निमित्तमात्रम् । ब्रह्म तु निमित्तंमुपादानं च । अतो ब्रह्म स्वमायया स्वयम् आत्मानं बहुधा करोति । एकस्याखण्डस्य कथं बहुभावः ? ‘तदीयविचित्रशक्तियोगात्’- 'मायाप्रभावात्' इत्येवोत्तरम् । 'इन्द्रो मायाभिः पुरुरूप ईयते' (बृ. 4-5-19) इति हि श्रुतिः । या **मा** = **लक्ष्मीः** = विष्णोस्सहजशक्तिः सैव मायेत्यपि कैश्चिन्निरुच्यते । 'मत्स्थानि सर्वभूतानि न चाहं तेष्ववस्थितः । न च मत्स्थानि भूतानि पश्य में योगमैश्वरम् ॥' ( गी. 9 4,5 ) इत्युपबृंहणं द्रष्टव्यम् । एतावता विरोधात्सर्वं मिथ्येति नार्थः । किन्तु बुद्ध्यतीतं तत्त्वं बुद्ध्या निश्चेतुं सर्वथा न शक्यत इत्येवार्थः । अतस्सदैव सर्वविशेषयुक्तमेव ब्रह्म । तत्कदाचिद्विवेक्तुं शक्यते, सैव सृष्टिः । कदाचिन्न शक्यते स एव प्रलयः । वटबीजन्यायः छान्दोग्योक्तः ( 6-12) पुनः पुनः गाढं चिन्तनीयः । अतो माया न मिथ्यार्थकः ॥ 

अग्रे - प्रलये एकमेवाद्वितीयमखण्डमात्मतत्त्वम् मायापदवाच्यात् स्वीयाद्भुतदिव्यशक्तियोगात् 'तदैक्षत बहुस्याम्' इति संकल्प्य 'असत्' 'सत्' इति पदवाच्यावस्थाविशिष्टक्रमेण परिणममानं 'ब्रह्म' पदवाच्यावस्थामाप्नोतीति प्रथमो घट्टः । ब्रह्मपदं हि तदा सूक्ष्मावस्थापन्नचिदचिद्विशिष्टं उच्छूनबीजवद्वर्त- मानं वक्ति । ततस्तदनुगुणनानानामरूपस्वीकारानुगुणपुरुषपदवाच्यं भवति । ततः विराहिरण्यगर्भपदवाच्याव- स्थापन्नं सत्ततः ‘ब्रह्मा' इति पदवाच्यावस्थापन्नं भवति । तदेव 'जीवघन' पदवाच्यम्, यस्मादनन्ता जीवाः, 'सुदीप्तात्पावकाद्विस्फुलिङ्गा' इव निस्सरन्ति । एतदेव चतुर्मुखप्रजापत्त्यादिवाच्यं क्रमेण भवति । एतदारभ्य व्यष्टिसृष्टेः प्रारंभः । एकस्माद्बीजाद्यथानन्तानि बीजानि प्रादुर्भवन्ति, तद्दृष्ट्या कारणावस्थायामेकत्वम्, कार्यावस्थायाञ्चानेकत्वम्, एवमेव समष्टिसृष्टावात्मैक्यम्, व्यष्टौ चानेकत्वमिति, ऐकात्म्यवादनानात्म- 

429 



वादयोरविरोधः । अत एव समष्टौ नानात्मवादवत्, व्यष्टावैकात्म्यवादोऽपि विरुद्ध्येत । एवं जीवघन- पदवाच्याद्ब्रह्मणः विस्फुलिङ्गवत्, अङ्कोलबीजवच्च कोटिकोटिशो विशीर्णा जीवाणवः क्रमेण एकेन्द्रियद्वीन्द्रिया- दिक्रमेण, अन्ते पुरुषपदवाच्या मानवरूपा परिणमन्ते । तदात्वेऽभिधीयते - 'पुरुषे त्वेवाविस्तरामात्मा' ( ऐ. अ. 2-3-2 ) इति । तत्र 'भूतात्म' पदवाच्यावस्थैव 'शरीरम्' इत्युच्यते । अतो मुख्यश्शारीर आत्मा परमात्मैव, तत्परिणामरूपत्वादस्य । अथापि विवर्तवाददृष्ट्या जीवस्यैव शारीरत्वं ब्रह्मसूत्रेषु निर्दिश्यते । एवं भेदस्य, अभेदस्य चानिबार्यत्वात्, तयोः कालभेदेनाविरोधात्, भेदाभेदवादस्यापि कालभेदेनावश्यकत्वात् आत्मतत्त्वमत्यन्तविचित्रं सर्वविधव्यवहारस्याप्यवकाशं ददातीति मत्वा 'भेदो वाभेदो वा द्वयात्मकता वा ' इति प्रश्नस्य 'सर्वस्यापि वेदवेद्यत्वात् सर्वं समर्थितम्' इत्यनुग्राह्यमभूत् भगवद्भाष्यकारैः । तावता ‘क्षपणकपक्षनिक्षिप्त’मित्यस्यापि नास्त्यवसरः । अस्मबुद्धया जीर्णयितुमशक्यत्वमात्रात्सर्वमिथ्यात्वं न युक्तमित्येवाशयः । अत एव जिज्ञासाधिकरणे केवलभेदवादम्, निर्विशेषाभेदवादम्, भेदाभेदवादं च दूषयित्वा सविशेषाभेदवादः स्वसंमत इति स्पष्टमुक्तम् । भेदाभेदयोरुभयोरपि मुख्यत्वे भेदाभेदवाद्येव श्रीरामानुजोऽपि इति तु न भ्रमितव्यम्, यतो भास्करसंमतः, जैनसंमतो वा निरुपाधिकभेदाभेदवादः नाङ्गीकृत एव तैः । भेदाभेदवादस्य औपाधिकभेदाभेदयोरविरोधवादस्य चान्तरमजानता नेदं ज्ञातुं शक्यम् । परसंमत- भेदाभेदवादः खलु समन्वयाधिकरणे विस्तरेण दूषितः । केनचित्प्रकारेण भेदाभेदौ तु सर्वैरप्यङ्गीकृतावेव । जीवब्रह्मणोराविद्यकभैदस्य स्वरूपतोऽ भेदस्य चाभिधानात् । नवीनवेदान्तिनोऽपि भेदस्य स्वाभाविकताम- भेदस्यौपचारिकतां वदन्ति । अतः प्रमाणानाम्, व्यवहाराणां च समन्वयस्सर्वैरपि कर्तव्य एव । परन्तु कस्मिन् पक्षे वेदस्य युक्तेश्चानुकूल्यमित्येवात्र विचार्यम् । अत एव हि 'साविद्यं केऽपि (श्लो. 27) इत्यादि वक्ष्यत्यनु- पदम् । एतदुपर्यपि यदि संशयः, तर्हि समन्वयाधिकरणे तत्प्रकरणं सावधानमधीयताम् ॥ 

ननु 'मायामात्रं तु' इति स्वाप्नपदार्थानामेव मायामयत्वाभिधानात् तेषां मिथ्यात्वस्यानुभवसिद्ध- त्वाच्च, जगतोऽपि मायया यदि सृष्टिः, तर्हि मिथ्यात्वमनिवार्यमिति चेत्, सूत्रे ' मात्र' पदं नावहितं किल त्वया । को वा विवेकी स्वप्नजाग्रतोस्सर्वसमतां ब्रूयात् त्वदन्यः, यो हि 'जाग्रत्प्रत्ययो मिथ्या प्रत्यय वात्, स्वाप्नप्रत्ययवत्' इति पूर्ववासनया प्रयुङ्गे स्वगुरुविरुद्धतया (ब्र.सू. 2-2-29)। अधिकमन्यत्र ॥ 

अतो रामानुजप्रोक्तमिहामुत्र शुभावहम् । करणत्रयसारूप्यावहं संपूर्णदर्शनम् ॥ 

द्वैतं वाप्यथवाद्वैतमुत तत्त्वं द्वयात्मकम् । इत्यापृच्छ्य न किञ्चित्त उचुरत्र, विचिन्त्यताम् ॥ प्रथमं चिन्तयन्त्वेते रामानुजमतानुगाः । एकदेशमतं न स्याद्यथेदं चिन्त्यताम् तथा ॥ 

ननु भोः ! प्रशंसामहेऽत्र तवाचार्यनिष्ठाम् । परन्त्विदमत्रास्ति तव कण्ठे गडुः । ' इदं सर्वं यदयमात्मा' (बृ.6-5-7) इत्यस्य का गतिः ? का वाऽनुपपत्तिः ? 'सर्वं खल्विदं ब्रह्मः ' (छां. 3-4-11) इतिवद्भविष्यति । अये मुग्ध ! स्वीये जाले पतितमपि स्वं न जानासि किल! 'सर्वं खल्विदम्' इति हि प्रत्यक्षप्रतिपन्नवाचि । तद्वदत्रापि 'इदं सर्वं यत्' इति प्रत्यक्षप्रतिपन्नं जगदुच्यते, इदमः प्रत्यक्षप्रतिपन्न- 

I 



430 

वाचित्वात् । एवं समनन्तरं छान्दोग्ये 'ब्रह्म' इति वर्तते । अत्र तु तत्स्थाने - ' अयमात्मा' इति वर्तते । अत्रापि प्रत्यक्षप्रतिपन्नः आत्मा 'अयमात्मा' इत्यनेन वाच्यः । प्रत्यक्षप्रतिपन्नश्चात्मा जीवः । स एव छान्दोग्ये ब्रह्मपदेनोच्यत इति स्पष्टो वर्तते जीवब्रह्मणोरभेदः । किं बहुना ! 'अयमात्मा ब्रह्म' (बृ. 6-4-5) इति हि स्पष्टमस्यैवात्मनो ब्रह्मत्वं कण्ठत एवाभिहितमनुपदम् । अतः 'अवस्थितेः' इत्यस्यापि ब्रह्मण एव जीवरूपेणावस्थितेरित्यर्थ एव स्वरस इति चेत्, हन्त ! कियत्कष्टमनुभवस्यपहतपाप्मानं निरवद्यं निरस्तसमस्त- दोषगन्धमशेषकल्यागुणगणपूर्णं परमात्मानं दूषयितुम् ? हन्तैतदर्थं कियच्छिद्रान्वेषणपरता तव ? 

अत एव हि पश्यन्ति नव्यवेदान्तिनस्तु ये । निन्दन्त्यपि च दैत्यं त्वां ब्रह्मसर्वस्वहारिणम् ॥ अलंकृत्य शिरश्छेदं कृत्वैते ब्रह्मणो बत! कथं तृप्यन्ति वैरूप्यमुक्त्वापि स्वात्मसाक्षिकम् ॥ 

अयि भोः ! उत्तरमुच्यताम् । मा पूरय शेषं कोपेन, निन्दया वा । अयि महात्मन् ! तव वा कथमिदं संगच्छताम् - अयमिति प्रत्यक्षप्रतिपन्नः खल्वयं अशनायादिपीडितो जीवः । स कथं ब्रह्माभिन्नः स्यात् ? सर्वत्रैवं स्वाधिकाराधिकं वृथा जल्पतः कियद्वोत्तरदानेन को लाभः ? एतन्मैत्रेयीब्राह्मणसमनन्तरमधुब्राह्मणे ' तद्यथा रथनाभौ च रथनेमावरास्सर्वे समर्पिता एवमेवास्मिन्नात्मनि सर्वाणि भूतानि सर्वे देवास्सर्वे लोकास्सर्वे प्राणास्सर्व एत आत्मानस्समर्पिताः' (बृ. 4-5-15) इत्यत्र ' अस्मिन्नात्मनि ' इत्यत्र किं जीवो विवक्षितस्तव ? उत्तरत्र 'सर्व एत आत्मान' इति दर्शनात्, यदि परमात्मा, तस्य 'अस्मिन्' इति प्रत्यक्षवन्निर्देशः कथम्? तद्वदेव ‘अयमात्मा' इत्यत्रापि परमात्मविवक्षणे किं वा बाधकं पश्यसि त्वम्? ' दृश्यत इति वचनं शास्त्राद्यपेक्षं विद्वद्विषयम्' (ब्र. सू. 1-2-17. शं) इति हि भवदीयं भाष्यम् । तदस्माकं किं काकभक्षितम् ! अपि च 'सर्व एत आत्मानस्समर्पिताः' इति तस्मिन्नेव वाक्ये बहुवचनान्तेनात्मपदेन क उच्यन्ते ? 

अस्त्येव सर्वपक्षेष्वप्यन्तर्गडुरिहेदृशः । नीयतां तत् कथंचिच्चेत् कोऽपराधः परोक्तिषु ॥ तस्मादैक्यानुभवोऽपि भवेत्प्रामाणिको यथा । भेदानुभवोऽपि तथा प्रमारूपो यथा भवेत् ॥ भेदाभेदौ यथा न स्तः परस्परविरोधतः । तथा तत्त्वं वर्णनीयम्, तदैव स्यात्समन्वयः ॥ श्रुतीनामपि सर्वासाम्, सिद्धान्तेऽस्मिन्नेव वर्ण्यते । श्रीमद्रामानुजैरेव तथावर्णि समन्वयः ॥ श्रीमच्छठारिसूक्तीनां गाढाध्ययनवैभवात् । संपन्नस्सुलभस्सोऽयं सर्वश्रुतिसमन्वयः ॥ 

आः ! स्मृतं भोः ! महर्षीणां वचनानि शूद्रगाथानुरोधेन नयसि त्वम् ? अत एव सम्यगुक्तं कृष्णानन्देन 'शूद्रशिष्योऽयं रामानुजः' इत्यादि । भवन्मतरहस्यं भवतैवान्ते प्रकटितम् ॥ 

शोभते शूद्रशिष्याणां भवतामेव तन्मतम् । ग्राह्यंम् कदापि नास्माकं विप्राणां श्रेष्ठजन्मनाम् ॥ 

आः! शान्तं पापम्! शान्तं पापम् ! 'ब्रह्मवित्पापवर्गाणामनन्तानां महीयसाम् । विद्वेषिसंक्रमं जानन् त्रस्येत्तदपराधतः ॥' इति बोधनेऽपि मौर्व्यमेवावहन् त्वं सतामनुकम्पार्हः । यतः - ' आत्मद्रोहममर्यादं मूढमुज्झितसत्पथम् । सुतरामनुकम्पेत नरकार्चिष्मदिन्धनम् ॥' इत्युपदिशति धर्मशास्त्रम् । वेदान्तशास्त्रस्य परा काष्ठा ‘अहं ब्रह्मास्मि' इत्यनुभव एव । ब्रह्मर्षिषु वामदेवः, पौराणिकेषु प्रह्लादः, ऐतिहासिकेषु अयं 

172. 

431 

[ ब्रह्मणस्सविशेषत्वं सर्वसम्मतम् ] 

साविद्यं केऽपि सोपाधिकमथ कतिचित्, शक्तिभिर्जुष्टमन्ये 

स्वीकृत्यैकाद्वितीयश्रुतिमपि जगदुस्तद्विशिष्टैक्यनिष्ठाम् । 



श्रीशठकोपसूरिस्तादृशीं परां काष्ठामारूढा इति प्रथितमिदं तत्तदीयैर्वचनैः । 'न शूद्रा भगवद्भक्ता विप्रा 

भागवताः स्मृताः । सर्ववर्णेषु ते शूद्रा ये भक्ता जनार्दने ।' इत्यार्षं वचः । अतः 



त्यक्त्वा त्वां दूरतो दुष्टमसंभाष्यतमं सताम् । आह्वये शङ्कराचार्यभक्तानेवात्र निर्णये । 

अस्तु नाम परमं हितं वचो ब्रह्मर्षिवर्यस्य, 'प्राप्यं ज्ञानं ब्राह्मणात् क्षत्रियाद्वा' (आप.) इत्यादि । श्रीमन्महाभारतस्थं कौशिकोपाख्यानमपि विप्रवर्येण तेन नावलोकितम् । अन्ततः, किं स्मरन्ति भवन्तो भवदाचार्यचरितम्, वचनं वा - ' चण्डालोऽस्तु स तु द्विजोऽस्तु गुरुरित्येषा मनीषा मम' इत्यादिकम् ? ननु भोः ! नैतादृशान् विश्वसन्ति विमर्शकाः । आसन् किलाने के शङ्कराचार्येति नामानः । जानाम्यहं सर्वम् । अत एव शङ्करविजयचरितमपि मया साक्षीकृतम्। तत्कर्ता हि भवतां पूज्यतमः । पठ्यतां सावधानं तत् । अन्ते रक्षात्मानं महापातकात्। यच्चोक्तमुपासनं क्रिया । क्रियासाध्यं फलमनित्यमित्यादि, तत्र वक्तव्यं पूर्वसर एव विस्तरश उक्तम् ॥ 

अन्तत अस्यैकस्य वोत्तरं दीयताम् । उपासनं मानसी क्रिया । अतः तत्फलं सगुणप्राप्तिरूपं क्रियासाध्यत्वादनित्यमित्युच्यते भवता । एवं तर्ह्यनावृत्तिसूत्रस्य का गतिः ? सा तु क्रममुक्तिपरेत्युक्तमेवेति चेत्, क्रियासाध्यं फलमनित्यमुच्यते, क्रममुक्तिरप्युच्यते । किं विरोध एव न ज्ञायते ? पुनर्जन्मनापि तद्भवितुमर्हतीति चेत्, भवतु भवदनुग्रहेण । अपुनरावृत्तिः कथम्? तत्तु एवं भवेत् - भोः ! मास्तु तव सङ्कटम् ॥ जानामि भवतां तर्कपरतां सम्यगेव हि । प्रतिष्ठितो न भवति तर्को नूनं श्रुतेः पुरः ॥ कथञ्चित्किल बौद्धानां भङ्गायाचार्यदर्शिताम् । पुनर्मा गच्छ सरणि शून्यवादो भवेद्ध्रुवम् ॥ बहुधा प्रोक्तमेतद्धि पुनर्मा पिष्टपेषणम् । बौद्धमार्गं परित्यज्याऽऽगच्छ मार्गं तु वैदिकम् ॥ २६ ॥
</details>
