+++
title = "041 मायाविद्यादिशब्दैः प्रकृतिरभिमता"

+++
<details><summary>मूलम्</summary>

मायाविद्यादिशब्दैः प्रकृतिरभिम(हि)ता ज्ञानकर्मादयो वेत्येतत्तत्तत्प्रदेशे स्कुटविदितमतो न त्वदिष्टाऽस्त्यविद्या ।  
किंचाविद्यादिशून्यः पर इति विविधाम्नायकण्ठोक्तमर्थं क्षेप्तुं मायादिशब्दः क्षम इति वदतः स्यादविद्या तवैव ॥ ४१ ॥
</details>

<details><summary>सर्वाङ्कषटीका - ४१</summary>

मास्तु ब्रह्मपरवाक्यैः 'निरवद्यम्' इत्यादिभिरविद्यासिद्धिः । स्वप्रधानैरेव ' इन्द्रो मायाभिः पुरुरूप ईयते' (बृ. 4-5-19) ‘मायया सन्निरुद्धः' (वे. 4-9) इत्यादिश्रुतिभिरेव अविद्या सिद्ध्यतीति शङ्कां समाधत्ते - मायेत्यादि । **मायाविद्यादिशब्दैः** = माया अविद्या इत्यादिपदैः **प्रकृतिः** = त्रिगुणात्मिका प्रकृतिरेव **अभिहिता** = उपनिषदादिभिः प्रोक्ता । आदिपदेन 'अनृतेन प्रत्यूढाः' (छां. 8-3-12) इत्याद्युक्तानृतादिपद- ग्रहणम् । **वा** =अथवा **ज्ञानकर्मादयः** = ज्ञानम्, **कर्म** = पुण्यपापादिकम् अभिहिताः । तत्तत्स्थलानुरोधेन नेयत्वात् ‘वा’ इत्युक्तम् । 'इन्द्रो मायाभिः' इत्यत्र सङ्कल्पात्मकं ज्ञानम् अभिमतम् । 'माया वयुनं ज्ञानं ' इति याकः । विचित्रकार्यकारित्वात् माया इति परमात्मसङ्कल्प उच्यते । **'मायाभिः** = प्रज्ञाभिः' इति भवदाचार्योऽपि । अथवा 'मायां तु प्रकृतिं विद्यात् ' ( श्वे. 4-10) इति श्रुतिरेव विवृणोति मायापदम् । 'दैवी 

187. 

453 

किंचाविद्यादिशून्यः पर इति विविधाम्नायकण्ठोक्तमर्थं 

क्षेप्तुं मायादिशब्दः क्षम इति वदतः स्यादविद्या तवैव ॥41॥ 

[ मायाविद्याविभागवादपरीक्षा] 

निर्दोषश्रुत्यबाधप्रणयिभिरुदितो ब्रह्मजीवानुबन्धी 

मायाविद्याविभागोऽप्यफल इह; परोन्मोहनार्था हि माया । 



ह्येषा गुणमयी मम माया' (गी. 7-14 ) इति भगवद्वचनं च । प्रकृतिरपि विचित्रकार्यकारित्वात् माया- पदेनोच्यते । ऋतपदं परब्रह्मवाचि - 'ऋतं सत्यं परं ब्रह्म' ( म.ना.) इति श्रुतेः । तद्विलक्षणं तदन्यत् **अनृतम्** =माया । अविद्यया मृत्युं तीर्त्वा (ई) इत्यादावविद्या कर्म । 'अविद्या कर्मसंज्ञान्या' (वि.पु. 6-7- 61) इति विष्णुपुराणम् । इत्येतत् **तत्तत्प्रदेशे** = तत्तत्प्रकरणे **स्फुटविदितम्** = स्पष्टं ज्ञायत एव । अतः **त्वदिष्टा** = भवत्समता ब्रह्मणो बन्धहेतुः अविद्या **न** =न विवक्षिता ॥ 

। 

'ऋतं सत्यं परं ब्रह्म' इति श्रुतस्य ब्रह्मणः जगद्रूपेण परिणामे कारणतयाभिहितं स्वप्रकाशरूपस्या- पीतरेभ्य आवरणहेतुभूतं च वस्तु मायातमः प्रकृत्यनृतादिशब्दैरभिधीयते । 'अनृतेन प्रत्यूढाः', 'इन्द्रो मायाभिः पुरुरूप ईयते', 'अस्मान्मायी सृजते', 'अन्धेन तमसावृताः' इति । इतरेषां शरीरेन्द्रियापेक्षा, न तु ब्रह्मणः । एतत्सर्वस्थानेऽद्भुता दिव्या शक्तिरेव मायेत्युच्यते । अत एवास्याः योगमायेति 'नाहं प्रकाशस्सर्वस्य योगमायासमावृतः' इत्यादावुच्यते । 'दैवी ह्येषा गुणमयी मम माया' इत्यादिनानाविधैश्शब्दैरभिधीयते । यद्यपि परमात्मनो जगत्स्रष्टृत्वे इतरापेक्षाराहित्यमुच्यते 'न तस्य कार्यं करणं च विद्यते' (श्वे. 6-8 ) इति । कार्यं शरीरम् । करणं इन्द्रियाणि । एवञ्च ब्रह्मापि स्वस्मिन्नन्तर्गतमेव जगद्विकासयति, ऊर्णनाभिवत् । अत एवानृता- विद्यादिशब्दैस्तदभिधीयते । केवलस्वस्वरूपत एव ब्रह्म यदि जगत्सृजेत्, तर्हि स्वरूपस्य नित्यत्वात् सदैव जगत्सृजेत् । ततश्च स्थितिप्रलययोः प्रसक्तिरेव न स्यात्, ब्रह्मापि तन्न तदा भवेत्, त्रितयकारणत्वस्यैव ब्रह्म- लक्षणत्वात् । न चेच्छावशादेकस्यैव कालभेदेन त्रितयकारणत्वोपपत्तिरिति चेत्, इच्छायाः ब्रह्मणश्चाभेदे पूर्वोक्त- दोषापरिहारात्। भेदे, ब्रह्मभिन्नस्य कारणत्वापत्त्या, ब्रह्मणस्तदधीनत्वापत्तिः । भेदाभेदौ तु परस्परविरोधादेवैकत्र न सङ्गच्छतः । अतो ब्रह्मणस्त्रितयकारणत्वोपपत्त्यर्थमेव विलक्षणाया मायाया अङ्गीकारः । माया तु विचित्रकार्य- कारिणी काचिद्भावरूपा प्रश्नातीता ब्रह्मण्येव वर्तमाना सर्वं निर्वहति । मायायाः प्रश्नातीतत्वादेव भेदाभेदादि- विचारोऽपि न सङ्गच्छते । ऊर्णनाभिदृष्टान्तोऽत्रावधेयः । अत्र वक्तव्यमनन्तरश्लोक टिप्पण्यां वक्ष्यते ॥ 



अविद्याया आश्रयो ब्रह्मेत्येतदपि निराकरेति - किञ्चेति । अविद्यादिशून्यः **परः** = परमात्मा इति **विविधाम्नायकण्ठोक्तम्** = अनेकवेदवाक्यैः स्पष्टमभिहितम् अर्थम् **क्षेप्तुम्** = निरसितुम् मायादिशब्दः मायाविद्यादिशब्दः **क्षमः** = समर्थः इति वदतः तवैव **अविद्या** =अज्ञानम् स्यात्, इति हास्योक्तिः । एवञ्च मायाया अज्ञानरूपत्वं वा ब्रह्माश्रितत्वं वा सर्वथाऽऽसंबद्धमित्यर्थः ॥ ४१ ॥
</details>
