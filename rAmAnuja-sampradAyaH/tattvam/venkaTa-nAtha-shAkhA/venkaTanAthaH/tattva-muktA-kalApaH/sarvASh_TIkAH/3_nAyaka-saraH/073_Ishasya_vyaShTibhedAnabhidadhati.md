+++
title = "073 ईशस्य व्यष्टिभेदानभिदधति"

+++
<details><summary>मूलम्</summary>

ईशस्य व्यष्टिभेदानभिदधति मनोवाङ्मयादीन् यदन्ये तत्र त्रेधा यदीष्टा विकृतिरविषया निर्विकारागमाः स्युः ।  
नित्यत्रित्वे तु नैकेश्वरनियमगतिर्भ्रान्तिसिद्धे विभागे मायादायादपक्षः श्रुतिरपि नियतैरस्त्वधिष्ठानभेदैः ॥ ७३ ॥
</details>

<details><summary>सर्वाङ्कषटीका - ७३</summary>

। 

218. 

219. 

505 

[ पाञ्चरात्रवचनेषु विरोधपरिहारः ] ईशस्य व्यष्टिभेदान् अभिदधति मनोवाङ्मयादीन् यदन्ये 

तत्र त्रेधा यदीष्टा विकृतिरविषया निर्विकारागमाः स्युः । नित्यत्रित्वे तु नैकेश्वरनियमगतिः भ्रान्तिसिद्धे विभागे 

मायादायादपक्षः श्रुतिरपि नियतैरस्त्वधिष्ठानभेदैः ॥73॥ 

[ परमात्मरूपेषु विरोधपरिहारः ] 

युक्तिः प्रश्नोत्तरादेः न हि पुरुषभिदां बुद्धिभेदं च मुक्त्वा 

तस्मात् व्यूहादिभेदे कतिचन पुरुषाः स्युः परेणानुबद्धाः । 



पुनरपि विषयान्तरे पाञ्चरात्रसंहितासु विरोधमाशय परिहरति - ईशस्येत्यादि । **अन्ये** = केचन **मनोवाङ्मयादीन्** =मनोमयप्राणमयवाङ्मयाख्यान् **ईशस्य** =परमात्मनः **व्यष्टिभेदान्** = परिणामविशेषरूपान् **अभिदधति** = वदन्ति - इति पूर्वपक्षः । संकर्षणो जीवाभिमानी प्राणमयः । प्रद्युम्नो मनोऽभिमानी मनोमयः । अनिरुद्धोऽहंकाराभिमानी वाङ्मयः । फेनबुद्बुदतरङ्गन्यायेन समुद्रो यथा परिणमते, तथैव 'भोक्ता भोग्यं प्रेरितारं च मत्वा सर्वं प्रोक्तं त्रिविधं ब्रह्ममेतत्' (श्वे. 1-12 ) इति परब्रह्मणः परिणामरूपाश्चिदचिदीश्वरा इति प्राचीनाद्वैतिनः स्वरूपपरिणामवादिनो वदन्ति । तथैता अपि त्रिमूर्तयः वासुदेवपरिणामभूता इति वर्णयन्ति ॥ 

तदेतत्, वासुदेवपरिणामः किमचिद्वत् स्वरूपपरिणामः ? उत जीववत् स्वभावपरिणामः ? अथवा एकस्य सूर्यस्य जले प्रतिबिम्बवत् प्रतीतिमात्रम् ? इति विकल्प्य प्रतिवक्ति – तत्रेत्यादिना । **तत्र** = एवं परिणामे त्रेधा **विकृतिः** = त्रिरूपेण स्वरूपान्यथाभाव एव यदि **इष्टा** = संमता, तर्हि **निर्विकारागमाः** = 'निष्कलं निष्क्रियं शान्तं निरवद्यम् (श्वे. 6-19) इत्यादयः ब्रह्मणः सकलदोषरहितत्ववादिन्यः श्रुतयः **अविषयाः** = अर्थशून्याः स्युः । जीववत् स्वभावपरिणामे, नित्यत्रित्वे **तु** = स्वभावान्यथाभाववादे स्वरूपस्य त्रेधावस्थानस्य नित्यत्वे तु एकेश्वरनियमगतिः **न** = ' एको देवः', 'एकः शास्ता न द्वितीयोऽस्ति कश्चित्' इत्यादीनां परमात्मैकत्वप्रतिपादकश्रुतीनां क्रमः बाधितो भवेत् । बिम्बप्रतिबिम्बवादरूपतृतीयपक्षे - **विभागे** = एवं त्रेधा विभागे **भ्रान्तिसिद्धे** = केवलकल्पितत्वेन ब्रह्मविवर्तवाद इव भ्रमसिद्धे सति मायादायादपक्षः- मायावादसहोदरः सर्वमिथ्यात्वपक्षः प्रसजति । अतोऽयं पक्षो न समीचीनः । ननु तर्हि परमात्मन एव विकारप्रतिपादकानां ‘मनोमयः' इत्यादिश्रुतीनां कथं निर्वाह : ? इत्यत्र - **श्रुतिरपि** = मनोमयत्वादिश्रुतिरपि **नियतैः** =व्यवस्थितैः सत्यैः **अधिष्ठानभेदैः** = तत्तदधिष्ठानविशेषैः **अस्तु** = प्रवृत्ता भवतु । न तु ईश्वरस्वरूप एव समष्टिव्यष्टिकल्पना युज्यते । प्राचीनः स्वरूपपरिणामवादः भर्तृप्रपञ्चसंमतः, अर्वाचीनश्च स्वरूप- परिणामवादः यादवप्रकाशसंमतश्च पूर्वमेव बहुधा निरस्तः ॥ ७३ ॥
</details>
