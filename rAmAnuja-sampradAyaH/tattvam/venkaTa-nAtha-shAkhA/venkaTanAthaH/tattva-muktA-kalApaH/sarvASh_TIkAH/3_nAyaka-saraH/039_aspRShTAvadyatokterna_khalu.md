+++
title = "039 अस्पृष्टावद्यतोक्तेर्न खलु"

+++
<details><summary>मूलम्</summary>

अस्पृष्टावद्यतोक्तेर्न खलु विषयतामभ्युपेयादविद्या न क्षेत्रज्ञोऽपि तापत्रयपरितपनान्नापि तद्ब्रह्म मौग्ध्यात् ।  
मिथ्यात्वाद्दोषभावो न भवति यदि किं तन्निरासप्रयासैरुच्छेत्तव्या पुमर्थान्वयत इह परः कोऽभिलप्येत दोषः ॥ ३९ ॥
</details>

<details><summary>सर्वाङ्कषटीका - ३९</summary>

अनुमानं न भावरूपाज्ञाने प्रमाणमिति दर्शयित्वा, आगमोऽपि तत्र न प्रमाणमिति दर्शयति- अस्पृष्टेत्यादि । 'निरवद्यम् (श्वे. 6-19) इति श्रुतिः अविद्यायां प्रमाणमिति ते वदन्ति । किमस्याः श्रुतेरविद्यैव विषयः, उताविद्याकल्पितो जीवः, उताविद्याशबलितं ब्रह्म ? उताविद्यासाक्षिभूतं विशुद्धं ब्रह्म ? तत्राद्यः पक्षो निरस्यते - **अस्पृष्टावद्यतोक्तेः** = 'निरवद्यम्' इति श्रुतेः **विषयताम्** = प्रतिपाद्यमानताम् अविद्या न खलु **अभ्युपेयात्** =नैव प्राप्नुयात् । अवद्यमिति हि दोषसामान्यवाचि । वस्तुतो ब्रह्मैवास्याः श्रुतेर्विषयः, न त्वविद्या । अविद्याकार्यत्वात् जीवस्य स एवास्तु विषय इति द्वितीयकल्पे - **क्षेत्रज्ञः** = जीवोऽपि न विषयः । हेतुः **तापत्रयपरितपनात्** = तापत्रयैः सदा परितपन् जीवः कथं निरवद्यो भवेत् । तृतीयकल्पं निरस्यति – नापि **तत्** = अविद्याशबलितं गौणं ब्रह्म । कुतः ? **मौग्ध्यात्** = अविद्यातिरोहितत्वेन निरवद्यत्वा- भावात् । चतुर्थः कल्पस्समनन्तरश्लोके निरस्यते ॥ 



ननु ब्रह्मैव जगदुपादानमिति वेदान्ताः मृत्तत्कार्यादिदृष्टान्तेन घोषयन्ति । एवमेव 'निरवद्यं निरञ्जनम्' इत्यपि सकलदोषदूरमित्यपि । परस्परविरुद्धं द्वयमपि संगमनीयञ्चेत्, अन्यतरस्यौपाधिकत्व- मावश्यकम्। सैवोपाधिरविद्येत्युच्यते । विद्यामयस्य ब्रह्मणोऽविद्यासंबन्धोऽपि दोषावहः । 'असङ्गो ह्ययम्' इति श्रुतिश्च । अतोऽविद्याया मिथ्यात्वमन्तरा सर्वसमन्वयो न भवत्येव । ततश्चाविद्याविशिष्टं ब्रह्मोपादानम्, तद्रहितं च शुद्धमिति विरोधपरिहार इति शङ्कते - मिथ्यात्वादिति । अविद्याया मिथ्यात्वात् **दोषभावः** = दोषत्वं **नास्ति** = न भवति । अतश्च विशुद्धं निर्गुणं ब्रह्म न जगदुपादानम्, विकारित्वप्रसङ्गात् । अथापि अविद्योपहितम्, अत एवाविद्यासाक्षिभूतं नोपादानम्, किन्तु अविद्याविशिष्टम् । एतच्च मिथ्येति न दोषः इति यदि तर्हि – **तन्निरासप्रयासैः** = मिथ्याभूतत्वाद्दोषत्वाभावे तन्निरासार्थैः केशैः **किम्** = किं साधनीयम् ? किमर्थं तन्निरासार्थाः **प्रयासाः** = साधनचतुष्टयसंपत्तिप्रभृतयः श्रुतिषूपदिश्यन्ते ॥ 

I 

185. 

451 

[ भावरूपाज्ञानेऽर्थापत्तिरपि न प्रमाणम् ] 

शुद्धे ब्रह्मण्यविद्या न यदि, न घटते तस्य जीवैक्यवादः 

तस्मान्निर्दोषतोक्तिर्निरुपधिदशया निर्वहेदित्ययुक्तम् । 



ननु वस्तुदृष्ट्या मिथ्यात्वेऽपि, तथाज्ञानाभावात्, तादृशज्ञानसंपादनार्थमेव सर्वोऽपि प्रयासस्सार्थक इति चेत्, तत्राह - उच्छेत्तव्येत्यादि । **उच्छेत्तव्यः** = नानाविधप्रयासैर्निरसनीयः यः **अपुमर्थः** = अपुरुषार्थभूतः **तदन्वयतः** = तत्संबन्धापेक्षया **परः** = अतिरिक्तः **दोषः** = जगन्मिथ्यात्वज्ञानाभावरूपो दोषः **इह** = परस्मिन् ब्रह्मणि कः **अभिलप्येत** = अभिधीयेत? प्रयासेन निरसनीयः सत्यो वा मिथ्या वा कश्चनापुरुषार्थसंबन्धः जगद्भ्रमदर्शननिबन्धनदुःखदर्शनादिरूपोऽनिवार्यश्चेत् सावद्यत्वमेव ब्रह्मण इति निरवद्यश्रुतिः कथं संरक्षिता? किं कुर्मो गत्यभावादिति चेत्, उक्तमेव समाधानं पूर्वमेव ( श्लो. 27) ॥ 

ननु भवतामपि मते परमात्मनोऽविद्यासंबन्धोऽवर्जनीयः । 'अस्मान् मायी सृजते ' (श्वे. 4-9) इति हि स्रष्टुर्मायासंबन्ध उच्यते । 'दैवी ह्येषा गुणमयी मम माया' (गी. 7-4 ) इति हि श्रीकृष्णोऽपि वक्ति । मूर्खानां पतिः कश्चित्स्याच्चेत्. सोऽपि मूर्ख एव स्यादिति लोकनीतिरपि तथा । अतश्च मायिनः तस्य कथं निरवद्यत्वं भवन्मतेऽपि । अतः 'यश्चोभयोस्समो दोषः' इति मत्वा तूष्णीमातिष्ठेति चेत्; न जानीमो वयमेतादृशं मूर्ख त्वां कथं बोधयेमेति । अनुपदमुक्तां श्रुतिं पुनः पठ - 'अस्मान् मायी सृजते विश्वमेतत् तस्मिंश्चान्यो मायया सन्निरुद्धः' (श्वे.4-9) इति । तदीयया माययास्माकमेव बन्धः । न तु तत्प्रभोः । वयमेव खलु ब्रह्मेति चेत्, हन्त भोः ! 'ब्रह्मैव स्वाविद्यया संसरति, स्वविद्यया च मुच्यते' इति खलु भवन्तो वदन्ति, न वयम् ॥ 

1 

वाक्यानां योजना त्वन्या, तथान्या विषयस्थितिः । विषयानुगुणः शब्दः, नार्थश्शब्दानुगो भवेत् ॥ यत्कक्ष्यायां च यावत्तु वक्तव्यं तावदेव हि । वयमेव किल ब्रह्म त्वित्युक्तिः रोचते कथम् ॥ ३९ ॥
</details>
