+++
title = "080 त्रय्यन्तोदन्तचिन्तासहचरणसहैरेभिरस्मिन् परस्मिन्"

+++
<details><summary>मूलम्</summary>

त्रय्यन्तोदन्तचिन्तासहचरणसहैरेभिरस्मिन् परस्मिन् भक्तिश्रद्धास्तिकत्वप्रभृतिगुणसिरावेधिभिस्तर्कशस्त्रैः ।  
स्वार्थत्वस्वाश्रयत्वस्ववशयतनताद्यूहवर्गोपसर्गश्छिद्येताच्छेद्यपूर्वोत्तरसरयुगलस्यूततत्त्वस्थितीनाम् ॥ ८० ॥
</details>

<details><summary>सर्वाङ्कषटीका - ८०</summary>

अणीयस्यतर्फे परमात्मनि एवं बहुविधविचारसरण्या को वा लाभः स्यादिति शङ्कामन्ते परिहरति- त्रय्यन्तेत्यादिना । **त्रय्यन्ताः** = वेदान्ताः, तेषां यः **उदन्तः** = **संदेशः** = उपदेशः, तस्य **चिन्ता** = विचारः तस्य **सहचरणसहैः** =सहकारीभवनसमर्थैः, अस्मिन् **परस्मिन्** = परब्रह्मणि विषये भक्तिश्रद्धास्तिकत्वप्रभृतयः ये **गुणाः** = उपासकानामत्यन्तोपयुक्ताः, तेषाम् **सिराः** = मर्माणि तेषां **वेधिभिः** = प्रचोदकैः **तर्कशस्त्रैः** = 



512 

स्वार्थत्वस्वाश्रयत्वस्ववशयतनताद्यूहवर्गोपसर्गः 

छिद्येताच्छेद्यपूर्वोत्तरसरयुगलस्यूततत्त्वस्थितीनाम् ॥80॥ 

इति तत्त्वमुक्ताकलापे 



तर्करूपैः शस्त्रैः अच्छेद्यपूर्वोत्तरसरयुगलस्यूतत्तत्त्वस्थितीनाम् **अच्छेद्यः** = अप्रकम्प्यः छिद्येत - इत्यन्वयः । अच्छेद्याः तत्त्वस्थितयः येषामिति बहुव्रीहिः । **पूर्वसरः** = जडद्रव्यसरः, **उत्तरः** = जीवसरः । एतादृश- सरयुगलप्रतिपादितानां तत्त्वानां याः स्थितयः, तासाम् उपद्रवः कीदृशः ? स्वार्थत्वस्वाश्रयत्वस्ववश- यतनताद्यूहवर्गोपसर्गः **स्वार्थत्वम्** = स्वशेषत्वम्, न तु परमात्मशेषत्वम् स्वस्य । **स्वाश्रयत्वम्** = स्वतन्त्रत्वम्, न तु परमात्माश्रयत्वम् स्वरूपस्य । **स्ववशयतनता** = स्वाधीनप्रयत्नादिमत्त्वम् । स्वस्य स्वरूपम्, स्वभावश्च स्वहस्त एव वर्तत इत्याकारकविपरीतबुद्धयः, एतत्सबन्धिनः ये **ऊहाः** = तर्काः, तेषां **वर्गःः** = समूहः, एतद्रूपः **उपसर्गः** = उपद्रवः **छिद्येत** = नश्येत ॥ 

'भोक्ता भोग्यं प्रेरितारं च मत्वा सर्वं प्रोक्तं त्रिविधं ब्रह्ममेतत् ' 'पृथगात्मानं प्रेरितारं च मत्वा जुष्टस्ततस्तेनामृतत्वमेति' (श्वे. 1-12, 1-6 ) इत्यादौ हि चिदचिदीश्वरतत्त्वत्रयज्ञानममृतत्वप्राप्तिहेतुर्वर्णितम् । ग्रन्थादावेवेदं ‘शिष्टा जीवेशतत्त्वप्रमितियुतपरोपासना मुक्तिहेतुः' ( जड. 4) इत्युक्तम् । असंकीर्णं तत्त्व- त्रयज्ञानं च श्रवणमनननिदिध्यासनसाध्यमिति 'श्रोतव्यो मन्तव्यो निदिध्यासितव्यः' (बृ.4-4-5 & 6-5-6) इत्यादावुक्तम् । अतश्च बुद्धिजीविनो मनुष्यस्य देहात्मभ्रमः, स्वतन्त्रात्मभ्रमश्चेति भ्रमद्वयनिवृत्तिस्तत्त्वत्रय- ज्ञानादेवेति एवं त्रिभिस्सरैः त्रयं कूलंकषं विचारितम् । अतस्सार्थकोऽयं विचार इत्याशयः । 'उपयुक्तेषु वैशद्यं त्रिवर्गनिरपेक्षता । करणत्रयसारूप्यमिति सौख्यरसायनम् ॥' इति क्रुद्धोषयन्त्येत आचार्याः ॥ ८० ॥
</details>
