+++
title = "136 दृष्टेऽपह्नुत्यभावादनुमितिविषये लाघवस्यानुरोधाच्छास्त्रेणैवावसेये"

+++
<details><summary>मूलम्</summary>

दृष्टेऽपह्नुत्यभावादनुमितिविषये लाघवस्यानुरोधाच्छास्त्रेणैवावसेये विहतिविरहिते नास्तिकत्वप्रहाणात् ।  
नाथोपज्ञं प्रवृत्तं बहुभिरुपचितं यामुनेयप्रबन्धैस्त्रातं सम्यग्यतीन्द्रैरिदमखिलतमःकर्शनं दर्शनं नः ॥ १३६ ॥
</details>

<details><summary>सर्वाङ्कषटीका - १३६</summary>

एतद्दर्शनस्येतरदर्शनापेक्षया वैशिष्ट्यं प्रदर्शयति- दृष्ट इत्यादि । प्रमाणानां परस्पराविरोधेन विषयव्यवस्थापनमेतद्दर्शनस्यासाधारणो विषय इति प्रदर्शयति - **दृष्टे** = प्रत्यक्षप्रतिपन्ने विषये अपहृत्य - **भावात्** =अपलापाकरणात् **अनुमितिविषये** = अनुमानगम्ये विषये लाघवस्य **अनुरोधात्** =अनुसरणात्, प्रत्यक्षे, वेदे च न लाघवान्वेषणसंभवः । **शास्त्रेणैव** = वेदेनैव **अवसेये** = अवगन्तव्ये विषये **विहतिविरहिते** = 

497. 

815 

नाथोपज्ञं प्रवृत्तं बहुभिरुपचितं यामुनेयप्रबन्धैः 

त्रातं सम्यग्यतीन्द्रैरिदमखिलतमः कर्शनं दर्शनं नः ॥136॥ 

[ एतद्दर्शनं देवोपज्ञम् ] 

हृद्या हृत्पद्मसिंहासनरसिकहयग्रीवहेषोर्मिघोष- 

क्षिप्तप्रत्यर्थिदृप्तिर्जयति बहुगुणा पङ्किरस्मगुरूणाम् । दिक्सौधाबद्धजैत्रध्वजपटपवनस्फातिनिर्धूततत्त- 

त्सिद्धान्तस्तोमतूलस्तबकविगमनव्यक्तसद्वर्तनीका ॥137॥ 



प्रमाणान्तरप्रवृत्त्यवकाशाभाबेन विरोधरहिते **नास्तिकत्वप्रहाणात्** = यथोक्तस्यैवाङ्गीकाराच्च नः दर्शनम् निखिल- तमः कर्शनम् इत्यन्वयः । प्रत्यक्षमपि क्वचिद्व्यभिचरति ज्वालैक्यादौ । अनुमानं बहुप्रमादावकाशम् । शास्त्रमपि परस्परविरुद्धनानाव्याख्यानावकाशम् । एवं सति शब्दरूपं शास्त्रमेव बाधकम्, इतरे तु बाध्ये इति परोक्तिः कथम्? यत् सावकाशं तत् बाध्यम्, यच्च निरवकाशं तदेव बाधकम् इति निरपवादो बाध्यबाधकभावः प्रदर्श्यतेऽस्मिन् सिद्धान्ते । अनेन प्रमाणानां विषयव्यवस्थापनात्तेषां सौहार्दस्थापनात् एकेन नान्यस्यान्यथासिद्धिः, सांकर्यपरिहारश्चैतत्सिद्धान्ते । 'शब्देन' इति वक्तव्ये 'शास्त्रेण' इति कथनम्, निरवकाशत्वसूचनार्थम् । शास्त्रं हि विज्ञानरूपम् । एतत्सूचनायैव 'विहतिविरहिते' इत्यपि । एवं बाध्यबाधकभावस्य निष्कृष्टतया व्यवस्थापनात् एतद्दर्शनं निखिलतमः कर्शनक्षममित्यर्थः । संप्रदायवैशिष्ट्यप्रतिपादनाय - नाथोपज्ञं प्रवृत्त- मित्यादि । इतरवेदान्तिनां नैवं संप्रदायशुद्धिरिति निश्चप्रचम् । अथ च यामुनेयप्रबन्धैः - सिद्धित्रयादिभिः बहुभिः **उपचितम्** =पोषितम् । **यतीन्द्रैः** = भगवद्रामानुजैः सम्यक् **त्रातम्** = सूत्रभाष्यरचनादिभिः **रक्षितम्** = प्रापितनिष्कृष्टशरीरम् । नः दर्शनम् निखिलतमः **कर्शणम्** = सर्वविधान्धकारनिरसनक्षमम् । इदन्तु दर्शनम् सर्वश्रुतीनां प्रामाण्यरक्षणेन सर्वविधान्धकारनिवर्तकसहस्रकिरणसदृशम् । परस्परविरुद्धभेदाभेदवादमन्तरैव भेदाभेदश्रुतीनां स्वार्थे प्रामाण्यप्रतिपादनात् सर्वोत्तमत्त्वमित्यादि ज्ञेयम् । अनेन 'परस्परविरुद्धभेदाभेदपक्षत्रय- कक्षीकारेण क्षपणकपक्षनिक्षिप्तम्' इति कथनमज्ञानमूलकमवगन्तव्यमित्याशयः ॥ 

D 

I 

अनन्यप्रोक्ते गतिरत्र नास्तीत्येवं वदत्येव हि वेदमन्त्रे । 

बलेन तर्कस्य दुराग्रहादिमूलेन तत्त्वं प्रवदन्ति, हन्त ! ॥ १३६ ॥
</details>
