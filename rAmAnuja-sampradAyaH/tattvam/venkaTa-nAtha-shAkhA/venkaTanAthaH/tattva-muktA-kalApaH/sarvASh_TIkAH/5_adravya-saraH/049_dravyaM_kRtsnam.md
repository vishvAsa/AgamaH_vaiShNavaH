+++
title = "049 द्रव्यं कृत्स्नम्"

+++
<details><summary>मूलम्</summary>

द्रव्यं कृत्स्नं स्वभावात् परिमितिरहितं व्यापकैकत्वयुक्तेरौपाधिक्यंशकॢप्तिर्घटगगननयात्स्यादवस्था ह्युपाधिः ।  
स्वाभावैर्वेष्टितत्वं घटत इह घटाद्याकृतौ द्रव्यधर्मे पार्श्वोक्तिस्तावता स्यादिति न सदवधेरन्यथाऽप्यत्र सिद्धेः ॥ ४९ ॥
</details>

<details><summary>सर्वाङ्कषटीका - ४९</summary>

। 

परिमाणमधिकं वास्तु, अनधिकं वास्तु । अतिरिक्तानतिरिक्तत्वविचारोऽन्यः । परिमाणं तु वर्तत एवेत्याक्षिप्य समाधत्ते - द्रव्यमिति । **व्यापकैकत्वयुक्तेः** = व्यापके प्रकृतितत्त्वे एकस्मिन् एकत्वं विभुत्वं च वर्तते । **इतरत्** = कृत्स्नं द्रव्यं **स्वभावात्** = स्वत एव **परिमितिरहितम्** = इतरा संख्या वा, परिमाणं वा वस्तुतो नास्त्येव । व्यवहारस्तर्हि कथम्? इत्यत्र – **अंशक्लृप्तिः** = अल्पपरिमाणकल्पना औपाधिकी । उपाधिः कः? इत्यत्र **घटगगननयात्** =घटाकाशमहाकाशन्यायात् अवस्था **हि** = प्रकृतेरवस्था हि उपाधिः स्यात् । आकाशस्य घटमठाद्युपाधिवशात् घटाकाशः अल्पः, मठाकाशस्तु महानितिवत् अल्पत्वमहत्त्वादि- कमौपाधिकम्, स्वतः न किञ्चिदपि परिमाणं वर्तते । आकाशे अल्पत्वमहत्त्वव्यवहारयोः घटमठादिरूपोपाधिः कारणम् । घटे अल्पत्वम्, मठे महत्त्वं च कथमागतम् ? स्वतश्चेदात्माश्रयः । कथं तत्राल्पत्वमहत्त्वबुद्धिरित्यत्र- स्वाभावैरित्यादि । इह **द्रव्यधर्मे** = प्रकृतेरेकस्यैव द्रव्यस्य धर्मः घटत्वाद्याकृतिः, तादृशे घटत्वाद्याकृतौ स्वाभावैर्वेष्टितत्वं **घटते** = घटस्य बहिः घटाभावो वर्तते । एवञ्च घटस्य षदिक्ष्वपि घटाभावो वर्तते तेन वेष्टितो घटः । एवं मठोऽपि तदभावैः **वेष्टितः** = आवृतः । एवञ्च घटाभावव्याप्त्यपेक्षया मठाभावव्याप्तिः न्यूना, घटबाह्यदेशापेक्षया मठबाह्यदेशस्य न्यूनत्वात् । घटाभावदेशस्याधिक्यात् घटः अल्पः दृश्यते । तथा, 

410. 

I 

737 

[ अणुपरिमाणपरीक्षा] 

अव्यक्ते स्यादणुत्वप्रभृतिपरिणतिः स्तम्भकुम्भादिनीत्या 

नाणुत्वं पूर्वसिद्धं; नरमृगरचनाद्यप्यवस्थाक्रमेण । 

इत्युक्तं सांख्यशैवप्रभृतिसमयिभिः; तत् तथैवास्तु, मा वा 

नित्याणी जीवतत्त्वे न कथमपि भवेत् अण्ववस्थाप्रसूतिः ॥50॥ 



मठाभावदेशस्य तदपेक्षया न्यूनत्वात् मठः महान् दृश्यते, तथा उच्यते च । एवं घटाभावस्य मठाभावस्य च घटपटादिभ्यो बहिर्व्याप्यवर्तमानत्वात् घटस्य पूर्वपार्श्वः, पश्चिमपार्श्वः इति, मठेऽपि तथैव पार्श्वोक्तिः । अतः **तावता** =घटाभावदृष्ट्या **पार्श्वोक्तिः** = घटस्य बहिः पार्श्वे घटाभावात् तथोक्तिः स्यात् । इदमेवाल्पत्वं महत्त्वं वा । एवञ्च प्रकृतेरेकस्या एव नानावस्थाप्राप्त्या, तादृशावस्थौपाधिकः अल्पत्वमहत्त्वव्यवहार इति सर्व- मौपाधिकमेव । इति **यदि** =इति चेत्, न । कुतः ? **अन्यथापि** = प्रकारान्तरेणापि अत्र घटादौ **सदवधेः** = सद्रूपावधेः **सिद्धेः** = निश्चयात् । 'घटाद्बहिः' इति यदि वक्तव्यम्, तर्हि घटस्याकारदर्शनमावश्यकम् । तथा च प्रथमं घटाकारदर्शनम् । अनन्तरमेव तद्बहिः घटाभावदर्शनमिति घटदर्शनस्य प्रथमं सिद्धत्वात्, तत्र एकत्वसंख्याया, परिमाणस्य च दर्शनं सिद्धमेवेति सर्वमौपाधिकमिति न युक्तम्, तत्तत्कक्ष्यायां तत्तत् स्वाभाविकमेव ॥ ४९ ॥
</details>
