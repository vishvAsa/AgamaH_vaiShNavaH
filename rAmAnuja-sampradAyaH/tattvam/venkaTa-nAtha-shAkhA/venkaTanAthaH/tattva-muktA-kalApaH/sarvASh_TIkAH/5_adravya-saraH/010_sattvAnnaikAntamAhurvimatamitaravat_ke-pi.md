+++
title = "010 सत्त्वान्नैकान्तमाहुर्विमतमितरवत् केऽपि"

+++
<details><summary>मूलम्</summary>

सत्त्वान्नैकान्तमाहुर्विमतमितरवत् केऽपि तद्धीविरुद्धं न ह्यत्राकारभेदात् परिहृतिरनवस्थानदोषप्रसङ्गात् ।  
स्वव्यापारोक्तिचर्यासमयनियतयोऽप्येवमेवाकुलाः स्युर्दृष्टान्तेऽपि ह्युपाधिद्वयवति नियतस्थौल्यसौक्ष्म्यादियोगः ॥ १० ॥
</details>

<details><summary>सर्वाङ्कषटीका - १०</summary>

, 

ननु कोऽयं कलिर्भवतोः ? करिष्येऽहं सन्धानमुभयोः इति वादिनं जैनं प्रतिवक्ति - सत्त्वादित्यादि । **केऽपि** = जैनाः **विमतम्** = विवादविषयपुरोवर्तिपिण्डादिकम् **नैकान्तम्** = भिन्नमभिन्नं च सत्त्वात्, इतरवत् ‘घटाकाशमहाकाशवत्' इति दृष्टान्तः । अयमपि दृष्टान्तः स्थूलबुद्धीनां बुद्ध्यारोहार्थम् । घटाकाशः किलौपाधिकः । जैनास्तु द्वयम् अनौपाधिकं सहजम् आहुः । ' अनेकान्तं जगत्सर्वं हेरम्बनरसिंहवत्' इति तेषां गाथा । 'उत्पादव्ययधौव्ययुक्तं सत्' (त.सू. 5-36) इति तदीयं सूत्रम् । वस्तूनां स्वभाव एव परस्पर- विरुद्धानेकरूपः । अतो विरोध एव नास्ति जगति इति वादिनस्ते । तथा च ' विमतम्, अनेकान्तिकम्, सत्त्वात्, आकाशादिवत्' इत्यनुमानम् । इदं निराकरोति – **तत्** = अनेकान्तत्वम् **धीविरुद्धम्** = प्रत्यक्ष- विरुद्धम् । न हि प्रत्यक्षेण भिन्नत्वमभिन्नत्वं चेति द्वयमपि तदा गृह्यते । विविच्यते पश्चात्तत् । प्रत्यक्षेण 

1 



371. 

700 

स्वव्यापारोक्तिचर्यासमयनियतयोऽप्येवमेवाऽऽकुलाः स्युः 

दृष्टान्तेऽपि ह्युपाधिद्वयवति नियतः स्थौल्यसौक्ष्म्यादियोगः ॥10॥ 

[ अनेकान्तवादविमर्शः ] 

सिद्धे वस्तुन्यशेषैः स्वमतमुभयथा वर्ण्यते तत्र तत्र; 

स्यादर्थस्यैकरूप्ये कथमिदमिति चेत्, तन्न भिन्नाशयोक्तेः । मन्तव्या वैभवोक्तिः क्वचिदनभिमते; संशयोक्तिः क्वचिद्वा 

भागद्वैतान्नृसिंहप्रभृतिषु घटते चित्रसंस्थानयोगः ॥11॥ 

भिन्नाभिन्नत्वसिद्धिरनुभवविरुद्धा । अन्यतरस्योपाधिकत्वे तु उभयं न सहजमिति कथमनेकान्तं जगत् । हेरम्बनरसिंहदृष्टान्तस्तु पौराणिकः, न प्रात्यक्षिकः । अस्तु पौराणिकः, प्रामाणिकश्चेत् गृह्यतामिति चेत्, प्रत्यक्षेण भेदाभेदसिद्धिरिति मा वोचः । इतरत्परीक्षयामोऽनन्तरम् । ननु व्यक्त्यात्मना भेदः, जात्यात्मना चाभेद इति विरोधपरिहार इति चेत् - अत्र **आकारभेदात्** = व्यक्ति-जातिरूपात्मके वस्तुनि आकारभेदात् **परिहृतिः** =विरोधपरिहारः न हि । भेदाभेदयोर्निरुपाधिकत्वाभावेन उभयोस्सहजत्वाभावादुभयं नैकगतम् । ननु व्यक्तिजात्योः अभेदनिर्वाहार्थमुपाध्यन्तरमेव किञ्चिद्भूम इत्यत्र – **अनवस्थानदोषप्रसङ्गात्** = परिकल्प्य - मानोपाध्यन्तरस्य, आश्रययोश्च भेदो वा, अभेदो वा ? इति विकल्पे, अभेदे आरंभकालिकदोषो नातिवर्तते । भेदे चानवस्था । विरोध एव लोके कुत्रापि नास्तीत्यत्रानिष्टप्रसङ्गानाह – स्वव्यापारोक्तिचर्यासमयनियतयोऽपि एवमेव आकुला **ः** = संकीर्णमयाः स्युः । **स्वव्यापारः** = स्वव्यव्यहारः, **स्वोक्तिः** = स्ववचनम्, **चर्याः** = आचरणम्, समयः सिद्धान्तः, एष्वपि कुत्रापि **नियतिः** = व्यवस्थैव न स्यात्, सर्वमव्यवस्थितमयं स्यात् । दृष्टान्तोऽप्यसिद्ध इति प्रदर्शयति – दृष्टान्त इति । दृष्टान्तेऽपि **हि** = घटाकाशादौ हि **उपाधिद्वयवति** = घटा- काशगृहाकाशादिरूपोपाधिद्वयवति महाकाशे नियतस्थौल्यसौक्ष्म्यादियोग एव **दृश्यते** = गृहाकाशे स्थौल्यम्, घटाकाशे सौक्ष्म्यम्, महाकाशेऽतिमहत्त्वमित्यादिकमुपाधियोगाद्व्यवस्थितमेव दृश्यते, न त्वेकत्रैव महाकाशे सर्वं सहजतयान्वितं दृश्यत इति स्वभावत एव सर्वमनैकान्तिकमित्यत्यन्तविरुद्धम् ॥ १० ॥
</details>
