+++
title = "026 शब्दानित्यत्वतोऽपि श्रुतिषु"

+++
<details><summary>मूलम्</summary>

शब्दानित्यत्वतोऽपि श्रुतिषु न विलयः स्यात् क्रमव्यक्तिनीत्या तन्नित्यत्वे च काव्यादिकमपि न कथं नित्यमित्यभ्युपैषि ।  
तस्मान्नित्यैकरूपक्रमनियमवशान्नित्यभावः श्रुतीनामीशोऽप्यध्यापको नः पर(मि)मतिचकितैर्वर्णनित्यत्वमुक्तम् ॥ २६ ॥
</details>

<details><summary>सर्वाङ्कषटीका - २६</summary>

ननु वर्णा यद्यनित्याः, तर्हि वेदप्रामाण्यस्य का गतिः ? इति विह्वलं सान्त्वयति -- शब्देत्यादि । **शब्दानित्यत्वतोऽपि** = शब्दस्यानित्यत्वमात्रात् **क्रमव्यक्तिनीत्या** = वर्णानां क्रमवर्तित्वनियमात् श्रुतिषु **विलयः** = हानिः काचित् न स्यात् । वर्णानां नित्यत्वमात्रान्न कोऽपि विशेषः । तन्नित्यत्वे च **काव्यादिकमपि** = कालिदासकृतरघुवंशादिकमपि नित्यमिति **कथम्** = कुतः नाभ्युपैषि । ननु रघुवंशकाव्यघटकवर्णा यद्यपि नित्याः, परन्तु वर्णानां क्रमयोजनरूपपदानि, पदानां क्रमयोजनरूपवाक्यानि च कालिदासेन योजितानीति तान्यनित्यानीति यदि, तर्हि वेदेऽपि आनुपूर्वी नियता, न केनापि योजितेत्यङ्गीकारमात्रेणेष्टसिद्धौ वर्णनित्यत्वं मास्तु नाम । तदिदमाह – **तस्मात्** = वर्णानामनित्यत्वेऽपि दोषाभावात् श्रुतीनाम् **नित्यैकरूपक्रमनियमवशात्** = नित्यः एकरूपश्च यः क्रमनियमः, तद्वशात् श्रुतीनाम् **नित्यभावः** = नित्यत्वम् ॥ 



ननु किमिदमुच्यते 'तण्डुलेऽप्याशा, बन्धुष्वपि प्रीतिः' इतिवद्वदति भवान् । वर्णास्त्वनित्याः, आनुपूर्वी तु नित्या, इति कथं संभवि ? आनुपूर्व्याः प्रत्येकवर्णानतिरिक्तत्वेन, वर्णानामनित्यत्वे, तदभिन्नानुपूर्वी परं कथं नित्या? इति चेत्, कथं भवान्निरीक्षसेऽस्मन्मुखात् आत्मान्यनित्यत्वम् ? ये वयम् परमात्मा हि जगतः कारणम्, वेदाश्च जगदन्तर्गता इति वदामः 'यतो वा इमानि भूतानि जायन्ते' इत्यादिश्रुत्या । ' प्रतिमन्वन्तरं चैषा श्रुतिरन्या विधीयते' इति स्मृत्या च जानीमः । **ईशोऽपि** = जगत्स्रष्टा परमेश्वरोऽपि नः अस्माकम् केवलम् अध्यापकः । सोऽपि पूर्वकल्पस्थं वेदं समानानुपूर्वीकं स्मृत्वा स्मृत्वा तत्तथैवाद्योपदिशति । ननु भोः ! किमुक्तम् ' स्मृत्वा स्मृत्वा' इति ? तस्य स्मरणमप्यस्ति, यो वेत्ति निखिलं प्रत्यक्षेण सदा? न, न, 'दृष्ट्वा दृष्ट्वा' इति पठ्यतां तर्हि । किं 'दृष्ट्वा' इति, नष्टं वेदं कथमपश्यत् सः ? 

नास्तिकस्त्वं भवान्मूर्खो ह्यसंभाष्यस्तु मादृशाम् । कोपेन पूरितं सर्वम् अस्तु तत्तु यथा तथा 

7 



387. 

718 

[ वायुपृथिव्योः स्पर्शनिरूपणम् ] 

नैवोष्णौ नापि शीतौ क्षितिसततगती तत्र तोयादियोगात् 

शीतत्वादिप्रतितीस्तदुपधिकतया तत्र तत्रैव दृष्टेः । 

आयुर्वेदे तुषारो मरुदिति कथनं त्वद्भिराप्यायिकाभिः 

वृद्धिहासौ समाद्यैर्भवत इति परं तच्चिकित्सानियत्यै ॥27॥ 

11 

महतां वचनं नैवोपहसामि कदाचन । तात्पर्यस्यापरिज्ञाने सर्वं हास्यास्पदं भवेत् ॥ सारतस्त्वत्र वक्तव्यं वेदा नः परमं धनम् । तस्य संरक्षणायैव ह्याचार्याः क्लेशमावहन् ॥ प्रवाहतस्तु नित्यत्वं वेदानां संमतं सताम् । व्याख्यातं तावतैवात्र सकलम्, विरमामहे ॥ 

अत एव - **परम्** = परं तु **अतिचकितैः** = वेदप्रामाण्यरक्षणसंरंभशंकितैः, भीतैश्च वैदिकैः **वर्णनित्यत्वम्** =वर्णानां नित्यत्वमुक्तम् । वर्णनित्यत्वमन्तरापि सुप्रतिष्ठितं वेदप्रामाण्यम् । इतरच पूर्व- श्लोकान्त एवोक्तम् ॥ 

वेदान्तिनां किलास्माकं ब्रह्मान्यन्निखिलं जगत् । ब्रह्मजन्यत्वतोऽनित्यं न किञ्चिन्नित्यमिष्यते ॥ 

1 

नित्यानित्यव्यवहृतिः तथापि स्यात्कथंचन । स्थिरत्वक्षणिकत्वाभ्यां स्वतो वाथ प्रवाहतः ॥ औपाधिकी व्यवहृतिः सा स्यान्नूनं न चान्यथा । अधिकन्यूनकालेषु वर्तनाद्वा भवेत्तथा ॥ २६ ॥
</details>
