+++
title = "013 भेदे वस्तुस्वरूपे"

+++
<details><summary>मूलम्</summary>

भेदे वस्तुस्वरूपे भ्रम इह न भवेद्धर्मपक्षेऽनवस्था स्याद्वाऽन्योन्याश्रयादिस्तदयमनृत इत्युक्तिबाधादिदुःस्थम् ।  
धर्मः क्वापि स्वरूपं क्वचिदिति च यथादृष्टि नोक्तप्रसङ्गौ यद्दृष्ट्या यत्र यस्याध्यसनपरिहृतिस्सोऽस्य तस्मात्तु भेदः ॥ १३ ॥
</details>

<details><summary>सर्वाङ्कषटीका - १३</summary>

एवं भेदाभेदवादे निरस्ते, भेदोऽप्येवमेव दुर्निरूप इत्याग्रहिणोऽभेदवादिन आक्षेपमनूद्य परिहरति- 

भेद इत्यादि । भेदे वस्तुस्वरूपे सति **इह** = लोके कुत्रापि भ्रमः न भवेत् । **धर्मपक्षे** =न वस्तुस्वरूपम्, 

**।** = 

। 

किन्तु अतिरिक्तो धर्मः इति पक्षे अनवस्था स्यात् । **वा** = अथवा अन्योन्याश्रयादिः, आदिना चक्रक- ग्रहणम् । **तत्** =तस्मात् **अयम्** = भेदः **अनृतः** = मिथ्या इति पूर्वपक्षस्य संग्रहः ॥ 

इत्याक्षेपे उत्तरमाह - **इति** = इत्येतत् उक्तिबाधादिदुः **स्थम्** = स्ववचनविरोधस्वानुभवविरोधादिभिः दुरवस्थं भवति । किमेवं भोः मद्दूषणेनैवात्मानं रिरक्षिषसि त्वम् । प्रश्नस्योत्तरमुच्यतामित्यत्राह - धर्म इत्यादि । भेदः **क्वापि** = कुत्रचित् धर्मः । क्वचित् स्वरूपम् इति **यथादृष्टि** = यथादर्शनम् अङ्गीकारात् **उक्तप्रसङ्गौ** = भ्रमानुपपत्तिः, अन्योन्याश्रयादिर्वेत्यापादनञ्च न न भवतः । कुत्र भेदः स्वरूपम्, कुत्र धर्मः ? 

i कथं वा व्यवस्था इत्यत्राह— **यत्र** = यस्मिन् शुक्त्यादौ वस्तुनि **यद्दृष्ट्या** = यस्य शुक्तित्वादेः पुरोवर्तिनि दर्शनेन यस्य **अध्यासनपरिहृतिः** = रजतत्वादेरध्यासस्य परिहारः - **सः** = शुक्तित्वादिः **अस्य** = शुक्त्यादेः **तस्मात्तु** = रजतादेस्तु भेदः । शुक्तौ विद्यमानः रजतभेदः, शुक्तित्वरूपः, शुक्तौ विद्यमानः शुक्तित्वभेदस्तु शुक्तिस्वरूप एवेत्यनवस्थादीनां न प्रसक्तिः ॥ 

अयं भावः - ' स्वरूपं धर्मो वा' इति विकल्पद्वयं प्रदर्शयता, किं तृतीयमपि कल्पमङ्गीकृत्य एवं विकल्प्यते, उतानङ्गीकृत्य ? आद्ये, तृतीयकल्पमङ्गीकृत्यापि विकल्पद्वयमात्रप्रदर्शने न्यूनं नाम निग्रहस्थानम्, सर्वविकल्पानामप्रदर्शनात् । तृतीयविकल्पाभावादेव न प्रदर्श्यत इति चेत्, अज्ञानमिति निग्रहः स्यात्, तृतीयविकल्पस्य सत्त्वात् । गवि अश्वभेदः स्वरूपं धर्मो वेति विकल्पमात्रे कृते, गजादिभेदस्यापलापे गौर्ग- जादिः स्यात् । अतो गजा. दभेदस्य सत्त्वात्तद्विकल्पाज्ञानादज्ञानमिति निग्रह एव । अयि भो मेधाविन्! अश्वेत्युप- 

703 



लक्षणं गोव्यतिरिक्तानामपीति चेत्, तावतां प्रतियोगिनामनन्तानां कथमनुगमः ? यदि गवेतरत्वेन तर्ह्यन्योन्या- श्रयः । किञ्चापोहवादोऽयम्, तच निराक्रियतेऽग्रे ( श्लो. 115 ) । ननु भवतामपि गवेतरसमस्तभेदः गव्यङ्गी- क्रियत एवेति, कथं तावतामनुगम इति चेत्, अस्माभिरपोहातिरिक्तस्य गोत्वस्याङ्गीकारात्, गोत्वेन गवाम्, तद्भिन्नत्वेनैव तद्भिन्नानां सर्वेषामनुगमः संभवत्येव । भवता तु गोत्वस्यानङ्गीकारान्न तथा वक्तुं शक्यम् ॥ 

अथ यया कयाचन बुद्ध्या कोडीकारसंभवात्, तृतीयः कल्पो नास्त्येवेति चेत्, अभ्युपगम्य पृच्छामः । स्वरूपं धर्मो वेति विकल्पयोर्द्वयोर्भेदोऽस्ति, न वा । यदि भेदो नास्ति, तर्हि विकल्पद्वयप्रदर्शनं स्ववचनविरुद्धम् । यद्यस्ति तयोर्भेदः, तर्हि स भेदः स्वरूपं धर्मो वा ? स्वरूपपक्षे भेदानुपपत्त्यादिः । धर्मपक्षेऽनवस्था । अतो विकल्प एव दुःस्थ इति स्ववचनविरोधादिभिर्दूष्यम् ॥ 

T 

अथैवमपि – गवि विद्यमानः अश्वादिभेदः किं गोस्वरूप एव, उतातिरिक्तः ? स्वरूपपक्षे, गोस्वरूपे गृहीते, अश्वादिभेदस्यापि गृहीतत्वात्, कदाचिद्दूराद्गां पश्यतः, तदानीमेवाश्वादिभेदस्यापि गृहीतत्वात् 'अयमश्वः' इति भ्रमः, 'अयं गौः, उताश्वः ?' इति संशयो वा न स्यात् । स्वरूपे गृहीते तद्गतासाधारणधर्मेऽ गृहीते च खलु भ्रमः, संशयो वा भवति लोके । अश्वभेदस्य गोस्वरूपरूपत्वे गोस्वरूपग्रहणकाल एवाश्वादि- भेदस्यापि गृहीतत्वात् कदाचिदपि अश्वादिभ्रमः, संशयो वा न स्यात् । किञ्च अश्वादिभेदो हि सप्रतियोगिकः पदार्थः । गवादिस्तु भावरूपत्वात् न सप्रतियोगिकः । अभावस्य भावान्तररूपत्वेऽपि अभावप्रतीतिं प्रति प्रतियोगिज्ञानस्यावश्यकत्वात्, अभावत्वेन रूपेणाभावः सप्रतियोगिक एव । गोस्वरूपज्ञानं तु प्रतियोगिस्मरण- मन्तरापि अनुभवसिद्धम् । अतः गोस्वरूपं न अश्वादिभेदमात्रम्, किन्तु अतिरिक्तमेव भवेत् । किञ्च अश्वादि- भेद एव यदि स्वरूपम्, तदा 'अश्वादिभेदः गौः' इत्येव प्रतीतिः स्यात्, न तु 'अश्वादिभिन्नो गौः ' इति । अतो भेदो न स्वरूपम् ॥ 

अस्तु तर्हि अश्वादिभेदः गोस्वरूपातिरिक्त इति चेत्, तदपि न संभवति । तदा हि अश्वादिभेदः गोनिष्ठः गवादिभिन्नः, उताभिन्नः? अभिन्न इति पक्षे 'गौः अश्वादिभेदः' इत्येव प्रतीतिः स्यात्, न तु 'अश्वादिभिन्नः ' इति । तदर्थमश्वादिभेदस्य गोश्च आश्रयाश्रयिभावकृतः भेदोऽङ्गीकर्तव्यः । 'गौः नाश्वः' इति प्रथमप्रतीतिः । अनन्तरम् 'गौः नाश्वभेदः, किन्तु अश्वभिन्नः' इति प्रतीतिः । अत्र गवि अश्वभेदः किं स्वयमेव सिद्ध्यति, उत भेदात् सिद्ध्यति? स्वयं सिद्ध्यति चेत्, आत्माश्रयः । तयोर्भेदात् सिद्ध्यतीति चेत्, अन्योन्याश्रयः । अश्व - भेदस्य भेदः गवि वर्तमानः, पुनः कथं सिद्ध्यतीति प्रश्ने, भेदान्तराङ्गीकारे चक्रकम् । अतश्च भेदस्यातिरिक्तत्वे आत्माश्रयः, अन्योन्याश्रयः, चक्रकम्, अन्तेऽनवस्था वा । अतो भेदस्य दुर्निरूपत्वात् भेदो मिथ्या इति ॥ 

किञ्च गवि अश्वभेदः स्वतन्त्रतया गृह्यते, उत धर्मिप्रतियोगिग्रहणसापेक्षो गृह्यते? आद्ये, स भेद एव न स्यात्, भेदस्याभावविशेषरूपत्वेन अनुयोगिनः प्रतियोगिनश्च ग्रहणमन्तरा ग्रहणासंभवात्, अनुयोगिप्रति- योगिनिरूप्यो ह्यभावः । अस्तु तथैव, अनुयोगी गौः, प्रतियोगी अश्वः । 'गौः अश्वो न' इत्येव प्रतीतेः इति चेत्, तर्हि पूर्वम् अनुयोगिप्रतियोगिनोः परस्परं, ततो भेदस्य च परस्परं भेदग्रहणमावश्यकम् । यद्येतेषां परस्परं भेदो न गृहीतः, तर्हि परस्परं भेदाग्रहणेऽपि भेदप्रतीतिर्यदि स्यात्, तदा घटस्य स्वस्माद्भेदस्यतत्त्वमुक्ताकलापः 

704 

ग्रहणाभावात् ‘घटभिन्नो घटः’ इत्यप्यनुभवप्रसङ्गः । अनुयोगिप्रतियोगिनोर्भेदाग्रहणेऽपि भेदप्रतीतेरङ्गीकारात्। तथा च अनुयोगिप्रतियोगिनोरुभयोरप्यैक्येऽपि भेदप्रतीतिस्संभवेदित्यङ्गीकृतं भवति । एवञ्च स्वस्यैवानुयोगित्वे, प्रतियोगित्वेऽपि भेदप्रतीतिरुक्ता भवतीति 'घटभिन्नो घटः' इति प्रतीत्यापत्तिः । अतः अनुयोगिप्रतियोगिनोः प्रथमं भेदग्रहणमावश्यकम् । तथाचान्योन्याश्रयः, तयोर्भेदग्रहणे गवि अश्वभेदग्रहणम्, अश्वभेदग्रहणे तयोर्भेदग्रहः इति । अथवा वस्तुत आत्माश्रयो वा । गवि अश्वभेदग्रहण एव 'गौः अश्वो न' इति प्रतीतेस्संभवेन, उभयोरेकत्वात् । न च तयोर्युगपदेव ग्रहणमस्त्विति शङ्खयम्, अभावबुद्धिं प्रति प्रतियोगिज्ञानस्य कारण- त्वात् । घटमेवाज्ञातवतः घटाभावप्रतीतेरसंभवात्, प्रतियोगिनिरूप्यो ह्यभावः । एवमनुयोगिग्रहणमप्यभाव- ग्रहणस्यावश्यकम् – ‘घटः पटो न' इत्येव किल प्रतीतिः । अतश्च भेदग्रहणं कदापि न संभवति, भेदस्य दुर्निरूपत्वात्, दुर्ग्रहत्वाच्च । अत एव मिथ्येति चेत्- 

। 

अत्रोच्यते - शुक्तौ शुक्तित्वाग्रहणादेव रजतभ्रमो भवतीति संप्रतिपन्नम् । तथैव शुक्तित्वे गृहीते रजतभ्रमो न भवेदित्यपि । तथा च शुक्तौ विद्यमानो रजतभेदः शुक्तित्वरूप एव, अतिरिक्तत्वे प्रमाणा- भावात् । भेदस्यातिरिक्तत्ववादिभिरपि हि रजते विद्यमानो रजतभेदाभावः भेदप्रतियोगितावच्छेदकरूप इत्युच्यते । रजते रजतभेदो न वर्तते । अतो रजतभेदाभावः रजतत्वरूपः, रजतत्वरजतभेदाभावयोस्सम- नियतत्वात् । एवमेव शुक्तौ वर्तमानः रजतभेदः शुक्तित्वरूपः । ननु रजतत्वरजतभेदाभावयोस्सम- नियतत्वात्तयोरैक्यमुच्यते । शुक्तित्वरजतभेदयोस्तु न तथा समनियतत्वमस्ति । यत्र शुक्तित्वम्, तत्र रजतभेदः । यत्र रजतभेदः तत्र शुक्तित्वं नास्ति, रजतभिन्ने घटादौ शुक्तित्वाभावादिति शुक्तित्वव्यापकत्वस्य रजतभेदे सत्यपि, रजतभेदव्यापकत्वं तु शुक्तित्वे नास्त्येव, रजतभेदस्य रजतव्यतिरिक्ते सर्वत्र रङ्गादावपि सत्त्वेन, तत्र शुक्तित्वस्याभावादिति चेत्, 'शुक्तिः रजतं न' इतिप्रतीतिसिद्धस्य शुक्त्यनुयोगिकरजतभेदस्यैवात्र रजतभेदपदेन विवक्षणात् । शुक्त्यनुयोगिकरजतभेदस्य शुक्तिव्यतिरिक्तेऽसत्त्वेन, शुक्तावेव सत्त्वेन, तत्र शुक्तित्वस्य सत्त्वेन समनियतत्वसिद्धेः । न चाधिकरणभेदेनाभावभेदः कथम्? प्रतियोगिभेदः खल्वभावभेद- प्रयोजक इति रजतभेदः कथं शुक्तिमात्रे स्यादिति वाच्यम्, अभावस्यातिरिक्तत्वपक्ष एव तथा वक्तुं शक्यत्वात् । अभावस्याधिकरणात्मकत्वपक्षे तथा निर्बन्धाभावात् । नन्वेवं तर्हि रजतभेदः शुक्तिरूप एवास्त्विति चेत्, तर्हि 'शुक्तिः रजतभिन्ना' इति व्यवहारो न स्यात् । 'शुक्तिः रजतभेदः' इत्येव स्यात्, न तु 'भिन्ना' इति । अभावाभावस्य प्रथमाभावस्वरूपत्वेऽपि भेदाभावस्य भेदप्रतियोगितावच्छेदकरूपत्ववत्, अनुभवानुरोधेनैव विषयव्यवस्थापनात् । अथवा शुक्त्यनुयोगिकत्वविशिष्टरजतभेदस्य विशिष्टवेषेण भिन्नत्वात्समनियतत्वाविरोधात् । अतो रजतभेदः शुक्तित्वरूपः । शुक्तौ विद्यमानस्तु शुक्तित्वभेदः नातिरिक्तः, तद्व्यक्तिरूपः । अतश्च भेदः कुत्रचिद्धर्मरूपः, कुत्रचित्तु स्वरूपात्मकः । कुत्रचित्स्वरूपरूपत्वे, स्वरूपस्य सप्रतियोगिकत्वाभावात्, कथं भेदरूपत्वम्? भेदस्य नियमेन सप्रतियोगिकत्वादित्यादिकं तु, अभावस्य कुत्रचिदनतिरिक्तवादिनां मत इव प्रतीतिभेदेन निर्वाह्यम् । जातिव्यक्त्योस्तु भेदे एतादृशापादनादीनामभावात् तयोर्भेद एव । अतो भेदो न दुर्निरूपः । भेदग्रहणानुपपत्तिस्तु समनन्तरश्लोके समाधीयते ॥ 

374. 

705 

[भेदग्रहणानुपपत्तिपरिहारः 

भेदो गृह्येत बुद्धाऽधिकरणमवधिं चेति न ह्यक्रमोऽस्मिन् 

प्रत्यक्षस्य क्रमोऽपि क्षणभिदुरतया नेति तुल्यं भ्रमेऽपि । 



अत्रेदमवधेयम् - इक्षुक्षीरगुडादिमाधुर्यवत् सर्वेषामपि वस्तूनां कस्याञ्चिदवस्थायां दुर्निरूपत्वं स्यादेव । तावता तद्विषयकोऽनुभवः, व्यवहारश्च आबालवृद्धं सिद्धः केन वारयितुं शक्यः ? दुर्ज्ञेयत्वमन्यत्, दुर्निरूपत्वमन्यत् । सर्वत्र संविदेव हि भगवती प्रमाणम् । सुखदुःखादयोऽपि हि स्वानुभवमात्रसिद्धाः कथं परस्मै निरूपयितुं शक्याः? दुर्निरूपत्वमात्रात् मिथ्यात्वमिति त्वाग्रहमूलकम्, बुद्धिदौर्बल्यमूलकं वा ॥ 

किमधिकोक्त्या? कारणदोषबाधकप्रत्यययोरभावेऽपि मिथ्यात्वं यदि स्यात्, तर्हि लोकशास्त्र- व्यवहारस्सर्वोऽप्युच्छृङ्खलः स्यात् । अविचारितरमणीयोऽयं लोकव्यवहार इति चेत्, पुरतः प्रोक्तमपि नावहितमायुष्मता । लोकव्यवहारस्तथा स्यात्, न शास्त्रव्यवहारः । शास्त्रव्यवहारोऽपि तादृश एव कश्चित् इति चेत्, शोभते किलेदमर्थकामव्यतिरिक्तमिथ्यात्ववादिनाम् । लौकिकाः, परीक्षकाश्चेति द्वयोरपि प्रामाणिकत्वं तु परीक्षकजनसंमतम् । तत्राप्युभयोर्मध्ये परीक्षका उपादेयतराः । यत एते शास्त्रनिष्णाताः । शास्त्रं हि विज्ञानरूपम्, न केवलशब्दराशिरूपम् । वैज्ञानिकानामपि विषयाणां मिथ्यात्वे पुनरुल्लोलकल्लोलतैव सर्वत्र ॥ 

अयि भोः! ब्रह्मभिन्नत्वात् भेदस्य मिथ्यात्वमनिवार्यमिति चेत्, हन्त घट्टकुट्यां प्रभातम् । ब्रह्मभिन्नत्वमिति वदतः स्ववचनमपि नावधृतम् । तत्रैव किल भेदोऽङ्गीकृतः । भेदो दुर्निरूप इति वदतैव कथमेवं भेदो हेतूकृतः । किं बहुना ! भेदस्यापलापे हि- 

स्वभार्यापरभार्यादिभेदज्ञानं कथं तव ? नास्त्येव भेद इति चेत् विटानामग्रणीर्भवान् ॥ 

न केवलं हि वादेषु विटा नाधिकृता मताः । असंभाष्याश्च साधूनां समाजात्ते बहिष्कृताः ॥ अग्रासनं वा ताम्बूलद्वयं वा गृह्यतां मुदा । स्त्रियो वापि यथैवेच्छा, यतो मिथ्याखिलं हि ते ॥ धर्ममोक्षौ हि मिथ्या ते त्वर्थकामौ परं त्वृतम् । नैवं नाशय तत्त्वस्य क्षेत्रं साधुभिरादृतम् ॥ किञ्च भेदापलापो हि न शक्यो ब्रह्मणापि हि । यन्न वेत्ति गजाश्वादिभेदं तान् स कथं सृजेत् ? नामरूपादिभेदो हि सृष्टिरित्यभिधीयते । यो न जनाति जीवेशभेदं तं खण्डयेत् कथम् ? सर्वं मिथ्येति वदतां ब्रह्मापि स्यात्तथा बत । मनस्साक्ष्यादिहीनैस्तु विचारो व्यर्थ एव हि ॥ यावद्बुद्धिः प्रसरति शब्दो यावत्प्रवर्तते । तावत्स्याद्यद्यसांकर्यं तावत्सर्वं तु वर्तते ॥ ब्रह्मविद्यापि नैका स्यात् भेदस्यैव तु रक्षणात् । सत्यमिथ्याविभागादिसिद्धिरप्यत एव हि ॥ शिष्टं पृथक्त्वे द्रष्टव्यं भेदसिद्धिस्ततो भवेत् । व्यावहारिकमेतत्स्यादित्याद्यं बहुधा गतम् ॥ १३ ॥
</details>
