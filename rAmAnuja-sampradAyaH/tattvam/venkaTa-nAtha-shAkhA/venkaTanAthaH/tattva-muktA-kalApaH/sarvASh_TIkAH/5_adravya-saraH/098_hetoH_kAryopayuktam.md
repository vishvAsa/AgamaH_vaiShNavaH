+++
title = "098 हेतोः कार्योपयुक्तम्"

+++
<details><summary>मूलम्</summary>

हेतोः कार्योपयुक्तं यदिह भवति तच्छक्तिशब्दाभिलप्यं तच्चामुष्य स्वधर्मस्तदितरदपि वाऽपेक्षितत्वाविशेषात् ।  
विश्वं तद्विष्णुशक्तिर्मुनिभिरभिदधे तत्रतत्रोपयोगादन्या सर्वाद्भुतैकोदधिरगणि न सा तत्स्वरूपादिमात्रम् ॥ ९८ ॥
</details>

<details><summary>सर्वाङ्कषटीका - ९८</summary>

'ज्ञानशक्ती' इति शक्तेः प्रसङ्गात् शक्तिः परीक्ष्यते - हेतोरित्यादि । **हेतोः** = किञ्चित्कारणस्य **कार्योपयुक्तम्** = तत्संबन्धिकिञ्चित्कार्योपयुक्तम् यत् **इह** = कारणे भवति, तत् **शक्तिशब्दाभिलप्यम्** = शक्तिपदवाच्यं भवति 'कार्योपयोग्यपृथक्सिद्धविशेषणं शक्तिः' इति संक्षिप्तं लक्षणम् । एतच तत्तद्वस्तुस्वरूपयोग्यतारूपमिति वैशेषिकाः । अतिरिक्तो गुण इति सिद्धान्तिनः । **तच्च** = शक्तिपदवाच्यं च 

**अमुष्य** =कारणस्य **स्वधर्मः** =तदसाधारणधर्मरूपः । **वा** =अथवा **तदितरदपि** =वस्तुस्वरूपरूपं वा, चिचिप 

**अपेक्षितत्वाविशेषात्** =कार्यजननं प्रत्यपेक्षितत्वरूपधर्मस्य, वस्तुनश्च समानत्वात् । **तत्** = प्रमाणप्रतिपन्नम् **विश्वम्** = चेतनाचेतनात्मकं **विष्णुशक्तिः** = विष्णोश्शक्तिरूपम् तत्र **तत्रोपयोगात्** = तत्तद्विलक्षणकार्यं प्रत्युप- योगात् **मुनिभिः** =पराशरादिभिः अभिदधे । 'विष्णुशक्तिः परा प्रोक्ता क्षेत्रज्ञाख्या तथाऽपरा । अविद्याकर्म- संज्ञाऽन्या तृतीया शक्तिरिष्यते ॥ ' (वि.पु. - 6-7-61) इति । एतादृशानां श्लोकानां व्याख्यानानि नानाविधानि दृश्यन्ते । सारतस्तु - 

अत एव हि देवानां शक्तिद्वयमुदीर्यते । एका सहजशक्तिः स्यादपरा सहकारिणी ॥ सर्वस्यापि च कार्यस्य कारणं द्विविधं मतम् । एकं प्रधानमपरं सहकारीति कथ्यते ॥ शक्तिरप्यत एव स्यात् द्विविधा संमता बुधैः । आद्या श्रीरुच्यते देवी द्वितीया भूमिरुच्यते ॥ नाम्नैवैतच्च व्याख्यातम् नाधिकं चर्चितुं क्षमम् । ऋषयस्तूग्रतपसः बहुकालेन साधितात् ॥ 

459. 

777 

[शक्तिदूषणोद्धारः ] 

यद्धंशान्मन्त्ररुद्धो न दहति दहनः; शक्तिरेषाऽस्तु; सोऽयं 

हेतुर्मन्त्राद्यभावः; स च गत इति तद्धेत्वभावाद्दाहः । शक्तेर्नाशे किमस्याः पुनरिह जनकं ? वृत्तिरोधस्तु युक्तो 

वह्नेरित्यादिघोषो विरमति विदिते शब्दतः शक्तितत्वे ॥99॥ 



तपोबलात्तु ददृशुर्नानातत्त्वान्यनेकशः । नानारूपकरूपेण लोकानुग्रहकारणात् ॥ तत्तत्कालानुरूपेणाब्रुवन् तान्यनेकधा । व्याख्यानमपि चैतेषां दृश्यन्तेऽनेकधा तथा ॥ विज्ञानं यदि सिद्धं स्यात् ज्ञातं सर्वं तदा भवेत् । विज्ञानाभावतः क्लेशः सर्वत्र सहजो भवेत् ॥ एतादृशप्रमेयेषु वृथा स्यात्तु विचारणा । श्रद्धा वा क्रियतां तत्र त्यक्त्वा वा गम्यतां ततः ॥ 



एवं विष्णुशक्तिषु जगत्सृष्ट्याद्युपयोगित्वाचेतनाचेतने अपि शक्तिपदवाच्ये । परं तु नैते अद्रव्ये, किन्तु द्रव्ये । अन्या तु सहजाशक्तिः सर्वाद्भुतैकोदधिः सकलविधाश्चर्यकार्यकारिणी मायादिपदवाच्यापि । **सा** = सेयं शक्तिः न **तत्स्वरूपादिमात्रम्** = तस्य परमात्मनः स्वरूपमात्रमपि न, कल्पितमपि न, यथाश्रुतं तत्तथैव ग्राह्यम्, अतिगहनत्वात् ॥ 

अस्त्विदं सर्वं यथा तथैव । शक्तिः द्रव्यम्, उताद्रव्यम् ? तन्निर्धार्यताम् । जानामि केशम् । किञ्चिदिव सह्यताम् । अग्रे(श्लो. 100) भविष्यत्येतन्निर्धारः ॥ ९८ ॥
</details>
