+++
title = "006 आहुर्द्रव्येषु धर्मान्"

+++
<details><summary>मूलम्</summary>

आहुर्द्रव्येषु धर्मान् कतिचन गुणपर्यायवैषम्यभिन्नान् पर्यायाणां गुणत्वे स्थितवति सहजागन्तुतामात्रमेतत् ।  
मिथ्याभूतान् विकारानभिदधति परे सत्यरूपान् स्वभावान् तानेकद्व्यादिरूपानभिदधतु कथं निर्गुणानां क्षणानाम् ॥ ६ ॥
</details>

<details><summary>सर्वाङ्कषटीका - ६</summary>

द्रव्याश्रितानां धर्माणां विषये जैनोक्तं विमृशति - आहुरित्यादि । द्रव्येषु **धर्मान्** = द्रव्यगतान् धर्मान् **गुणपर्यायवैषम्यभिन्नान्** = गुणरूप-पर्यायरूपवैषम्येन भिन्नान् **कतिचन** = **केचित्** = जैनाः आहुः । सहजा धर्माः गुणाः, आगन्तवो धर्माः पर्याया इति तेषामभिप्रायः । **पर्यायाणाम्** = आगन्तुधर्माणाम् अवस्था- रूपाणामपि गुणत्वे **स्थितवति** = द्रव्याश्रितत्वे समाने सति **एतत्** = एवं विभज्य संकेतनम्, सहजागन्तुता- **मात्रम्** = कस्यचित् सहजत्वम्, कस्यचिदागन्तुकत्वमिति स्वरूपे न कश्चन विशेष उक्तो भवति । इतरत् संकेतमात्रमित्यल्पमेतत् ॥ 

I 

**परे** = केचन विज्ञानवादिनः बौद्धास्तु विकारान् मिथ्याभूतान् अभिदधति । तेष्वेव वैभाषिकाः विकारान् सत्यरूपान् **स्वभावान्** = वस्तुस्वभावरूपानतिरिक्तान् अभिदधति । क्षणिकविज्ञानरूपत्वं सर्वेषा- मङ्गीकुर्वद्भिः योगाचारैः बाह्यार्थस्यैवापलापात्, तत्र विकाराणां मिथ्यात्वप्रतिपादनेन को विशेष उक्तो भवतीत्युपहास्यत्वं स्पष्टमेव । वैभाषिकमते बाह्यार्थसत्यत्वाङ्गीकारात्, सत्यानाम् अथापि निर्गुणानाम् **क्षणानाम्** =पदार्थानाम् स्वरूपे एवं रूपे सति **तान्** = विकारान् एकव्यादिरूपान् कथम् अभिदधतु ? रूपरसगन्धस्पर्शस्वभावा पृथिवी रूपरसस्पर्शस्वभावं जलम् रूपस्पर्शस्वभावं तेजः, स्पर्शस्वभावो वायुरिति ते वदन्ति । गुणगुणिभेदस्यैवाभावे एवमभिधानं कथं घटते? एषां संघातरूपत्वादिक- मपि प्रागेव ( जड. 8) विस्तरेण परीक्षितम् । सर्वेऽप्येतादृशा वादाः प्रायो गतार्था इति विस्तरे नासक्ति - राचार्याणां सूच्यते ॥ ६ ॥
</details>
