+++
title = "108 कर्मत्वान्नाक्षयोग्यं विमतमिति"

+++
<details><summary>मूलम्</summary>

कर्मत्वान्नाक्षयोग्यं विमतमिति यदि व्याप्तिशून्यं तदेतद्योग्यत्वेऽपि ह्यदृष्टिस्सहकृदपगमादर्यमादिक्रियाणाम् ।  
नो चेत्कर्मैव न स्यात् फलमपि हि भवेत्कर्महेतोस्त्वदिष्टात् द्विष्ठत्वाद्वा फलस्य द्वितयमपि भवेत्कर्मवत्सर्वदा वः ॥ १०८ ॥
</details>

<details><summary>सर्वाङ्कषटीका - १०८</summary>

तत्राह 

भीताः केचित् कर्मसामान्यमनुमेयमेवेत्याहुः । तदनूद्य निराकरोति - कर्मत्वादित्यादि । विमतं कर्म न **अक्षयोग्यम्** = इन्द्रियगम्यम्, कर्मत्वात्, परमाणुकर्मवत्, इति **यदि** = इति चेत्, **तदेतत्** = अनुमानम् **व्याप्तिशून्यम्** = अनुपसंहारिरूपत्वात्, कर्मणां सर्वेषामपि पक्षत्वेन, सपक्षस्यासंभवेन व्याप्तिग्रहणस्थला- भावात् व्याप्तिशून्यम् । ननु यदि कर्म प्रत्यक्षगम्यम्, तर्हि सूर्यगतिरपि प्रत्यक्षेण गृह्येत । तथा चाप - सिद्धान्तः । प्रातर्दृष्टदेशाद्भिन्ने देशे सायं सूर्यस्य दर्शनाद्धि सूर्यस्य गतिरनुमीयते सर्वैरिति चेत्, **योग्यत्वेऽपि** = चक्षुरिन्द्रियग्रहणयोग्यत्वेऽपि **अर्यमादिक्रियाणाम्** = सूर्याचन्द्रमसोः क्रियाणाम् **अदृष्टिः** = अग्रहणम् सहकृदपगमात् **हि** = सहकार्यभावादपि उपलभ्यते । तत्तदिन्द्रियग्रहणयोग्यानामपि अग्रहणे हेतवः खलु संगृहीताः - 'अतिदूरात्सामीप्यादिन्द्रियघातान्मनोऽनवस्थानात् । सौक्ष्म्यात् व्यवधानादभिभवात्समानाभि- घाराच्च ॥' (सां. का. 7 ) इति । प्रकृते चातिदूरत्वात्सूर्यगतिर्न दृश्यते । नो **चेत्** = एवमनङ्गीकारे **कर्मैव** = कर्माख्यः पदार्थ एव न स्यात् । देशभेददर्शनेन लोकेऽनुमानं दृश्यते किल, पूर्वं काश्यां दृष्टस्य देवदत्तस्यानन्तरं कदाचिदयोध्यायां दर्शनादाविति चेत्, सत्यम् । एतदपि घटपटादौ व्याप्तेर्ग्रहणादेव वक्तव्यम्, 'न हि दृष्टेऽनुपपन्नं नाम' इति न्यायात् । प्रत्यक्षतिरस्कारे तु फलमपि **हि** = उत्तरसंयोगादिरूपं 

: 



786 

असमवायिकारणनिराकरणम् ] 

469. केचित् कर्मादिरूपं जगदुरसमवाय्याह्वयं हेतुभेदं 

किं तैरेवं निमित्ताश्रयमिह जनकं नानिमित्तं विभक्तम् ? । 

फलमपि **त्वदिष्टात्** =त्वत्संमतात् **कर्महेतोः** = नोदनाख्यसंयोगादेः भवेत् । ततश्च 'तद्धेतोरेव तद्धेतुत्वे' इत्यादिन्यायेनातिरिक्तं कर्म माऽस्तु इति कर्मणः सिद्धिरेव न स्यात् । अतः सर्वमपि कर्म नातीन्द्रियम् । 'चलति' इति प्रत्यक्षतोऽपि चलनादिक्रियाया दर्शनात् । एवमनङ्गीकारेऽनिष्टमाह - द्विष्ठत्वाद्वेत्यादि । वैशेषिकमते किल संयोगः त्रिविधः - अन्यतरकर्मजन्यः, उभयकर्मजन्यः, संयोगजश्चेति । आद्यः श्येनकर्म- जन्यः श्येनपर्वतसंयोगः । द्वितीयः मेषयोर्युद्धे, उभयोरपि मेषयोः चलनात् । तृतीयस्तु अवयविनोऽवयवा- तिरिक्तत्वात् हस्तपुस्तकसंयोगात् शरीरपुस्तकसंयोगः इति । यदि संयोगातिरिक्तं कर्म न स्यात्, तर्हि श्येन- पर्वतसंयोगस्य श्येने, पर्वते च सत्त्वात् पर्वतेऽपि कर्मप्रतीतिः स्यात् । एवं कर्मणः **प्रत्यक्षत्वापलापे** = **फलस्य** =संयोगस्य **द्विष्ठत्वात्** = द्विनिष्ठत्वात् **द्वितयमपि** = श्येनः पर्वतश्चापि, सर्वदा संयोगस्य स्थिरत्वात् **वः** =कर्मानुमेयतावादिनाम् युष्माकम् **कर्मवत्** = कर्मविशिष्टं भवेत् । ततश्चान्यतरकर्मजः संयोगो न स्यात् । अतः पर्वते क्रियाव्यवहाराभावात् कर्म प्रत्यक्षसिद्धमेव, न सर्वत्रानुमेयमेवेत्येव युक्तम् ॥ 

एवं वदत्यप्याचार्ये कुतोऽनन्तरकालिकैः ? । निराकृतं तु कर्मादीत्यत्र सन्तस्तु साक्षिणः ॥ उक्तमेवात्र बहुशः न वृथा चर्चया फलम् । मध्यकाले त्वियं जाता दुःस्थितिर्भाग्यहानितः ॥ सर्वापि शास्त्रमर्यादाऽतिक्रान्ता शिष्यवत्सलैः । आचार्यैः शिष्यवर्गाणां श्रद्धारक्षणहेतवे ॥ हैतुकानां तु बौद्धानां खण्डने बद्धकङ्कणैः । आचार्यैः तस्य सरणिरादृता प्रौढिवादतः ॥ १०८ ॥
</details>
