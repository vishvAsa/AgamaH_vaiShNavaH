+++
title = "064 नित्याया एव"

+++
<details><summary>मूलम्</summary>

नित्याया एव बुद्धेस्स्वयमभिदधतः केचिदद्रव्यभावं संबन्धं धर्मतोऽस्याः कृतकमकथयन् भूषणन्यायसक्ताः ।  
स्वाभीष्टद्रव्यलक्ष्मस्मृतिविरहकृतं नूनमेषां तदेतत् सौत्रं तल्लक्षणं तैरनुमतमिह च स्याद्धि कार्याश्रयत्वम् ॥ ६४ ॥
</details>

<details><summary>सर्वाङ्कषटीका - ६४</summary>

**केचित्** = अस्मदेकदेशिनः नित्याया एव अस्याः **बुद्धेः** = स्वरूपतो नित्यस्यैव ज्ञानस्य **अद्रव्यत्वम्** = गुणत्वम् अभिदधतः **भूषणन्यायसक्ताः** = भूषणकारोक्तन्याये आसक्ताः संबन्धम् - विषय - संबन्धम् **धर्मतः** =**धर्मप्रभाववशात्** = अदृष्टविशेषवशात् **कृतकम्** = आगन्तुकम् अकथयन् । न्यायभाष्ये (1-1-22) 'नित्यं सुखमात्मनो महत्त्ववन्मोक्षेऽभिव्यज्यते । तेनाभिव्यक्तेनात्यन्तं विमुक्तः सुखी भवतीति केचिन्मन्यन्ते' इत्येकःपक्षः परीक्ष्य निराकृतः । अयं च पक्षः प्राचीनस्य भूषणकारस्येति व्याख्यातारः । तमिमं पक्षमनुसरन्तोऽस्मदीया एव केचन भूषणकारमतवत् ज्ञानं गुण इत्यङ्गीकृत्य पूर्वमविद्यमान एव आनन्दरूपविषयसंबन्धः सुकृतविशेषरूपभगवदनुग्रहवशान्नूतनो भवति, आनन्दाविर्भाववचनादित्यभ्युपा गच्छन् । परन्त्विदमयुक्तम् । यतः, **तदेतत्** = एवमेभिः कथनम् **एषाम्** = भूषणकारानुकारिणाम् नूनम् **स्वाभीष्टद्रव्यलक्ष्मस्मृतिविरहकृतम्** = भूषणकारेष्टत्वात् स्वाभीष्टं यत् द्रव्यलक्ष्म, तस्य स्मृति - **विरहः** = विस्मृतिः, तत्कृतम् । भूषणकारसंमतं द्रव्यलक्षणं यद्येते स्मरेयुः, तदा नैवं वदेयुः । **सौत्रम्** = 'क्रियावत् गुणवत् समवायिकारणं द्रव्यम्' (वै.सू.) इति सूत्रोक्तम् **तल्लक्षणम्** = द्रव्यलक्षणम् 

425. 

751 

[प्राकट्यनिराकरणम् ] 

प्राकट्यं नाम धर्मं कतिचन विषये बुद्धिसंबन्धजन्यं 

मन्यन्ते; तन्न दृष्टं; व्यवहरणविधावानुगुण्यं तु भानम् । वापि स्वाभाविकं स्यात् क्वचन भवति धीगोचरत्वात्मकं तत् 

भातीत्यादिप्रयोगः स्वदत इति नयात् तत्र कर्मत्वगर्भः ॥65॥ 



तैः अनुमतम्, भूषणकारानुयायित्वात् । इह **च** = ज्ञाने कार्याश्रयत्वं हि **स्यात्** = विषयविषयिभाव- रूपकार्यस्य आश्रयत्वं ज्ञाने वक्तव्यम् । एवं सति ज्ञानं विषयविषयिभावं प्रति समवायिकारणत्वात् ज्ञानं द्रव्यमेव स्यात्, न त्वद्रव्यम् । अत इदं सिद्धान्तभूषणकारमतयोस्सांकर्यकृतम् । अतः पूर्वोक्त एव सिद्धान्तो युक्तः ॥ ६४ ॥
</details>
