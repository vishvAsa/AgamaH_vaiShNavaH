+++
title = "007 बाह्येऽर्थे बौद्धतोकाः"

+++
<details><summary>मूलम्</summary>

बाह्येऽर्थे बौद्धतोकाः किल जननजराभङ्गरूपान् विकारानाद्यन्तौ चित्तचैत्तेष्वपि जगदुरमी तत्स्वरूपं न वा स्युः ।  
पूर्वस्मिन्नक्रमः स्यादुपरि तु न कथं तस्य धर्मास्त एते तन्मिथ्यात्वे तु नित्यं निखिलमपि भवेत्तुच्छमेवान्यदा स्यात् ॥ ७ ॥
</details>

<details><summary>सर्वाङ्कषटीका - ७</summary>

367. 

368. 

696 

बौद्धानामपि धर्मा आवश्यकाः ] 

बाह्यार्थे बौद्धतोकाः किल जननजराभङ्गरूपान् विकारान् 

आद्यन्तौ चित्तचैत्तेष्वपि जगदुरमी तत्स्वरूपं न वा स्युः । पूर्वस्मिन् न क्रमः स्यात्; उपरि तु न कथं तस्य धर्मास्त एते ? 

तन्मिथ्यात्वे तु नित्यं निखिलमपि भवेत्; तुच्छमेवान्यदा स्यात् ॥7॥ 

[प्रत्यक्षभेदाभेदवादविमर्शः ] 

आदावैक्येन बुद्धिर्द्वयमपि मिलितं गृह्णती व्यक्तिजात्योः 

भेदाभेदाविरोधं दिशति यदि, न तत्; तद्विशिष्टैक्यबुद्धेः । 

सधर्मवादो बौद्धानामावश्यक इति दर्शयति- बाह्यार्थ इत्यादि । बौद्धतोकाः- बौद्धाभासाः इति सर्वार्थसिद्धिः । तेषां मेधाप्रौढिमाभावसूचनाय बालपर्याय तोक' पदम् । बौद्धतोकाः किल भूतभौतिकरूपे बाह्यार्थे जननजराभङ्गरूपान् विकारान्, आन्तरेषु चित्तचैत्तेषु अपि **आद्यन्तौ** = जन्मभङ्गौ जगदुः । एतदपि न विचारसहम् । अमी विकाराः किं तत्स्वरूपं स्युः, न वा ? **पूर्वस्मिन्** = विकाराणां स्वरूपपक्षे क्रमः न **स्यात्** =जन्मजराभङ्ग इति क्रमो न स्यात्, स्वरूपस्यैकत्वात् त्रयाणामैक्यप्रसङ्गात् । **उपरि** = स्वरूपा- तिरेके तु, त **एते** = जन्मजराभङ्गविकाराः तस्य वस्तुनः धर्माः कथं न स्युः, स्वरूपातिरेके धर्मत्वावश्यं- भावात् । यद्यपि ते धर्माः स्युः व्यवहारदृष्ट्या, परं तु ते न सत्या इति न हानिरिति चेत्, तन्मिथ्यात्वे **तु** = जन्मजराभङ्गानां मिथ्यात्वे हि निखिलमपि नित्यम् भवेत्, जन्मादीनां मिथ्यात्वात् । अयि भोः ! कीदृशस्त्वं बालः ? सर्वे धर्मा यदि मिथ्या, तर्हि नित्यत्वमपि मिथ्यैवेति किं न जानीषे ? इत्यत्र - **अन्यदा** = सत्यत्वस्यापि मिथ्यात्वे निखिलमपि तुच्छमेव स्यात् । इदमपीष्टमेवेति मूढस्त्वं न जानासि किलेति चेत्, किमर्थं तर्हि, एतावत्केशेन त्वन्मतसमर्थनम् ? 

सुखं निद्राहि मेधाविन् भुक्त्वा सुप्त्वा दिनान् नय । यत् ते त एव सत्यं स्युः, मिथ्या तदितरत् किल ॥ एतादृशा हि वादाः स्युः कस्य वा हितदा वद । कति वा वञ्चिता हन्त ! मुग्धास्तर्कपरायणैः ॥ 

पुनः पुनः सत्यमिदं पुरोक्तम् मेधाविना वैदिकतल्लजेन । 

'आस्थानिवृत्त्यर्थमवादि बौद्धैः ग्राहं गतास्तत्र कथञ्चिदन्ये ॥' इति ॥ ७ ॥
</details>
