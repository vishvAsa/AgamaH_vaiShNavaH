+++
title = "088 प्रध्वस्तं कर्म"

+++
<details><summary>मूलम्</summary>

प्रध्वस्तं कर्म कालान्तरभवितृफलासाधकं तल्लिङादेर्वाच्योऽर्थः स्थायि कार्यं न यदि कथमिवान्वेतु कामी नियोज्यः ।  
तच्चापूर्वं प्रधानं फलजनकमपि स्यान्नियोज्यप्रसिद्ध्यै नित्ये नैष्फल्यमस्येत्यभिदधुरपरे तेऽपि निर्धूतकल्पाः ॥ ८८ ॥
</details>

<details><summary>सर्वाङ्कषटीका - ८८</summary>

यागस्वर्गयोर्मध्ये द्वारस्यावश्यकत्वेऽपि तद्द्वारमीश्वरप्रीतिकोपौ नेति वदतां निरीश्वरमीमांसकानां मतं विस्तरेण निराचिकीर्षुः प्रथमं जरन्मीमांसकमतं विमृशति - प्रध्वस्तमित्यादि । **प्रध्वस्तम्** = चिरध्वस्तम् **कर्म** = यागादिरूपं कर्म **कालान्तरभवितृफलासाधकम्** = कालान्तरभाविस्वर्गादिफलसाधकं न भवेत् । अतो मध्ये द्वारं किञ्चित् कल्पनीयमेव । **तत्** = तस्मात् **लिङादेः** = लिङ्लोट्लेट्तव्यप्रत्ययानांम् वाच्यः अर्थः **स्थायि** = स्थिरम् **कार्यम्** = कार्यं नाम अङ्गीकार्यम् । न यदि - न चेत् **नियोज्यः** = लिडर्थविध्यन्वयार्हः **कामी** =स्वर्गादिकामनावान् पुरुषः कथमिव कथं वा **अन्वेतु** = अन्वितो भवेत् ? 

लिङ्क्षवणे कञ्चित् कश्चित्प्रेरयतीति सर्वोऽपि जानाति । सा च प्रेरणा लोके प्रेरयितृपुरुषव्यापारः । वेदस्यापौरुषेयत्वेन तथा वक्तुमशक्यत्वात् शब्दनिष्ठोऽतिशयविशेष एव । स एव नियोग-कार्य- अपूर्व- भावनादिशब्दैः तत्तत्काले विद्वद्भिस्संकेतितः । नियोगश्चेदर्थः नियोजकः कश्चित्, नियोज्यः कश्चित्, नियोज्यस्य कार्यं किञ्चिच्च वक्तव्यम् । नियोगः कञ्चित्, कस्मिश्चित्कार्ये, कस्मैचित्फलाय प्रेरयति । 



449. 

770 

तच्चापूर्वं प्रधानं; फलजनकमपि स्यान्नियोज्यप्रसिद्ध्यै 

नित्ये नैष्फल्यमस्येत्यभिदधुरपरे; तेऽपि निर्धूतकल्पाः ॥88॥ 

लिडर्थस्य प्राधान्यं न युक्तम्] 

कृत्युद्देश्यं सुखादि स्वत इह; न परं स्यादनन्यार्थवेद्यं 

क्लृप्तिश्चास्यान्यहेतोरपि च परिहृतं तत्परत्वं श्रुतीनाम् । 

नित्ये चापूर्वतोऽन्यत् फलमनघगिरः सस्मरुर्दुस्त्यजं तत् 

नो चेत्, स्वस्मिन् नियोगायुतमपि निपुणान्नैव शक्तं नियोक्तम् ॥89॥ 

'स्वर्गकामनावान् अग्निहोत्रं कुर्यात्' इति वाक्यार्थः । स्वर्गकामनावान् नियोज्यः । कार्यस्य कस्यचिदभावे नियोज्यस्य कुत्रान्वयः स्यात् । अतः कार्यमेव लिडर्थः । तच कार्यत्वमतिरिक्तः स्वतन्त्रः कश्चन पदार्थ : ? न तु लोकदृष्ट्या प्रतीयमानः जन्यत्वादिरूपः । ततश्च यागादेर्नाशेऽपि तज्जन्यं कार्यमेव स्वर्गरूपं परिणमते । अतः यागस्वर्गयोः कार्यकारणभावः सिद्ध इत्याशयः ॥ 

**तच्च** = एतच अपूर्वम् स्वदृष्ट्या प्रधानमेव, 'कृतिसाध्यं प्रधानं यत्, तत्कार्यमभिधीयते' इति वार्तिकम् । नियोज्यप्रसिद्ध्यै - राज्ञा स्वभृत्यपोषणन्यायेन कस्यचिन्नियोज्यस्य स्वरूपसिद्धये फलजनकमपि स्यात् । नियोज्यस्यालाभे हि नियोगो व्यर्थ एव स्यात् । प्रजानामभावे राजा केषां कृते स्यात् ? ननु स्वर्गादि- कामनावतो लाभात् नियोगस्सार्थकश्चेत्, नित्यकर्मणां फलाभावात्, नियोज्यालाभात् नियोगो व्यर्थः स्यादिति **चेत्** = **नित्ये** = नित्यकर्मणि **अस्य** = नियोगस्य **नैष्फल्यम्** = स्वापेक्षयातिरिक्तफलाभाव इष्ट एव । तत्र हि काम्यकर्मापेक्षया स्वप्राधान्यं स्पष्टम् । इति ये **अपरे** = प्राभाकराः अभिदधुः, तेऽपि निर्धूतकल्पा :: निरस्तप्रायाः । ईश्वराज्ञारूपत्वाद्विधीनाम्, तस्यैव तत्तद्देवताद्वारा फलदातृत्वादिनिर्वाहात् कार्यनियोगादीनामा- वश्यकतैव निरस्तेत्यर्थः ॥ ८८ ॥
</details>
