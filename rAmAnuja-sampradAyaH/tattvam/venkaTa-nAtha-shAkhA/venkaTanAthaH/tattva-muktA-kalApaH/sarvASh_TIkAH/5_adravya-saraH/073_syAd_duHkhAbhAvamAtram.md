+++
title = "073 स्याद् दुःखाभावमात्रम्"

+++
<details><summary>मूलम्</summary>

स्याद् दुःखाभावमात्रं सुखमभिदधतो वैपरीत्यप्रसक्तिः स्वापादौ दुःखसिद्धिर्न यदि सुखमपि ह्यत्र नैवास्ति तादृक् ।  
शीतोष्णातीतनीतेर्द्वितयसमधिकावस्थितिर्दुस्त्यजाऽतस्तत्तच्छब्दप्रयोगेष्वनियतिरुचितैस्संघटेतोपचारैः ॥ ७३ ॥
</details>

<details><summary>सर्वाङ्कषटीका - ७३</summary>

ननु यदि जीवनयोनियत्नोऽदृष्टेनान्यथासिद्धः, तर्हि सुखमपि दुःखाभावेनान्यथासिद्धमित्याशङ्कय समाधत्ते - स्यादित्यादि । दुःखाभावमात्रमेव **सुखम्** = सुखरूपम् अभिदधतः **वैपरीत्यप्रसक्तिः** = सुखाभाव एव दुःखं किं न स्यात् ? स्वापादौ सुषुप्त्यादौ दुःखसिद्धिः न । सुखाभावस्य संगतत्वात्, सुखाभाव एव यदि दुःखम्, तर्हि सुषुप्तौ दुःखानुभवो वक्तव्यः । सर्वोऽपि 'सुखमहमस्वाप्सम्' इत्येवानुसन्धत्ते । अतः सुषुप्तौ दुःखाभावात् सुखाभाव एव दुःखं न स्यादिति यदि, तर्हि **अत्र** = सुषुप्तौ **तादृक्** = तत्तादृशम् सुखमपि नैवास्ति हि । अतः दुःखाभावमात्रं न सुखं भवेत् । 'सुखमहमस्वाप्सम्' इत्यपि आत्मस्वरूपविषयः । 



434. 

435. 

758 

शीतोष्णातीतनीतेर्द्वितयसमधिकावस्थितिर्दुस्त्यजाऽतः 

तत्तच्छब्दप्रयोगेष्वनियतिरुचितैः संघटेतोपचारैः ॥73॥ 

[मुक्तिर्नदुःखाभावरूपा] 

भेदस्त्रेधा मतीनां ह्युपधिनियमितैरानुकूल्यादिधर्मैः 

तस्यैवात्यन्तहानेर्निरुपधिक सुखस्तादृशो धीविकासः । निस्सीमब्रह्मतत्त्वानुभवभवमहाह्लाददुग्धार्णवेऽस्मिन् 

निश्शेषैश्वर्यजीवानुभवरसभरो बिन्दुभावोपलभ्यः ॥74॥ 

[ सांसारिक सुखस्वरूपम् ] 

संसारे नास्ति किञ्चित् सुखमिति कतिचित्; तद् घटेतोपचारात् नो चेत्, व्युत्पत्तिहीनं सुखपदमधिकं तत्सुखं नाभिदध्यात् । 

अतः शीतोष्णातीतनीतेः न शीतम्, नापि उष्णम्, उभयातिरिक्तं किञ्चित् अनुष्णाशीतमिति न्यायात् **द्वितयसमधिका** = सुखदुःखविलक्षणा उदासीनत्वरूपा **अवस्थितिः** = अवस्थाविशेषः दुस्त्यजः । एवं सति – **तत्तच्छब्दप्रयोगेषु** = दुःखाभावे सुखव्यवहारो वा सुखाभावे दुःखव्यवहारो वा **उचितैः** = तत्तत्पुरुष- समयाद्यनुगुणैः **उपचारैः** = उपचाररूपैः संघटेत । तादृशव्यवहारा औपचारिकाः । अतः सुखम्, दुःखम्, तटस्थतेति तिस्रोऽवस्था अनिवार्याः ॥ ७३ ॥
</details>
