+++
title = "140 गाथा ताथागतानाम्"

+++
<details><summary>मूलम्</summary>

गाथा ताथागतानां गलति गमनिका कापिली क्वापि लीना क्षीणा काणादवाणी द्रुहिणहरगिरस्सौरभं नारभन्ते ।  
क्षामा कौमारिलोक्तिर्जगति गुरुमतं गौरवाद् दूरवान्तं का शङ्का शङ्करादेर्भजति यतिपतौ भद्रवेदीं त्रिवेदीम् ॥ १४० ॥
</details>

<details><summary>सर्वाङ्कषटीका - १४०</summary>

, 

परमगुरोः स्मरणमङ्गलेन ग्रन्थमुपसंहरति - गाथेत्यादि । अत्रेदं तत्त्वम् - वेदान्तोदितब्रह्मापरोक्ष्यस्य पराकाष्ठा ‘यत्र हि द्वैतमिव भवति तदितर इतरं पश्यति..... यत्र त्वस्य सर्वमात्मैवाभूत् केन कं पश्येत्' इति श्रुत्या मौनमेवेति बहवो मन्यन्ते । इदमेव निर्विशेषाद्वैतम् । परं त्वितोऽप्यस्त्युत्तमा काष्ठा, या तु 'त एते भगवद्रूपं विश्वं सदसदात्मकम् । आत्मनोऽव्यतिरेकेण पश्यन्तो व्यचरन्महीम् ॥' (भाग 11-2-22) इत्यद्भुतं वर्ण्यते विलक्षणोऽनुभवः । इदमेव सविशेषाद्वैतम् । 'आत्मनोऽव्यतिरेकेण जगत्सर्वं पश्यन्तः महीं व्यचरन्' इत्युक्तमवधेयम् । ‘यच्चास्येहास्ति यच्च नास्ति सर्वं तदस्मिन् समाहितम्' (छा. 8-1-3) पादोऽस्य विश्वा भूतानि । त्रिपादस्यामृतं दिवि' इत्यदिश्रुतिसिद्धमिदम् । अतस्सविशेषाद्वैतमेव पूर्णदर्शनम् ॥ 

/ 

यद्यपि श्रीशङ्कराचार्याः वेदबाह्यनिरसनार्थमेव बहुधाऽयतन्त । तथापि माध्यमिकानां प्राबल्यात् स्पष्टं वैदिकपक्षं प्रकटयितुं नाचीकशन् । तच्छिष्यास्तु पूर्ववासनातः न सम्पूर्णमुक्ता अभूवन् । अतः बौद्धवैदिक- सांकर्यमेव अन्ववर्तत । एतत्परिहारार्थमेव भगवद्रामानुजाचार्याणामवतार इत्येव तटस्थसाधूनां निर्णयः ॥ 

आरब्धं शङ्कराचार्यैः यद्वैदिकमतावनम् । समापितं लक्ष्मणार्यैः तदित्येव तु साधवः ॥ पुनः खण्डनकारेण श्वपुच्छीकृतमाग्रहात् । ऋजूकृतं पुनस्सर्वमाचार्यैरभिरेव हि ॥ 

1 

तदेतत्सूचयत्याचार्योऽस्मिन् श्लोके - 'भ्रद्रवेदी त्रिवेदीम्' इत्युक्तवेदस्य तत्तादृशं महत्त्वं हृदि निधाय । वेदो हि ज्ञानविज्ञाननिधिः, तत्रानुपादेयांशो न कोऽपिति वैदिकाग्रेसराः । अत एव भगवद्रामानुजैः 'वैदार्थसंग्रहः ' व्यरचि, न वेदान्तार्थसंग्रहः । जगति **त्रिवेदीम्** = वेदत्रयरूपांम् **भद्रवेदीम्** = मङ्गलपीठम् वेदप्रामाण्यप्रतिष्ठापनपीठम् **यतिपतौ** = भगवद्रामानुजे वेदानां समग्राणामपि प्रामाण्यस्थापनाचार्ये **भजति** = अलंकुर्वति, ताथागतानां **गाथा** = बौद्धानां वादः **गलति** = स्वयमेव दूरं गता । कापिली **गमनिका** = सांख्यमार्ग :, क्वापि **लीना** = लयं गता । **काणादवाणी** = वैशेषिकस्य कणादस्य वाणी क्षीणा बभूव । 



818 

क्षामा कौमारिलोक्तिर्जगति गुरुमतं गौरवात् दूरवान्तं 

का शङ्का शङ्करादेर्भजति यतिपतौ भद्रवेदी त्रिवेदीम् ॥140॥ 

इति श्रीकवितार्किक सिंहस्य सर्वतन्त्र स्वतन्त्रस्य श्रीमद्वेङ्कटनाथस्य वेदान्ताचार्यस्य कृतिषु तत्त्वमुक्ताकलापे 

संम्पूर्णः 

तत्त्वमुक्ताकलापः सम्पूर्णः 

**द्रुहिणहरगिरः** = **द्रुहिणस्य** = हिरण्यगर्भस्य **हरस्य** = पशुपतेश्च **गिरः** = योगशास्त्रपाशुपततन्त्रे सौरभं **नारभन्ते** = स्वगन्धं न प्रसारयन्ति । **कौमारिलोक्तिः** = कुमारिलोक्तभट्टमतम् **क्षामा** =क्षीणाऽभूत् । **गुरुमतम्** = जन्मीमांसकमतम् **गौरवात्** =गुरुत्वादेव **दूरवान्तम्** = दूरं गतम् । एवं बौद्धैराकुलितस्य वेदप्रामाण्यस्य पुनःप्रतिष्ठापने प्रयतितवतां प्रयत्ना न संपूर्णफलेग्रहयोऽभूवन् । एवं सति **शङ्करादेः** = शङ्करः आदिः येषाम्, अतद्गुणसंविज्ञानो बहुव्रीहिः, शाङ्कराणां का शङ्का वेदप्रामाण्यरक्षणे ? यत एतेऽपि पूर्ववासनया तन्मार्ग- मेवान्वसरन् । अत एव खण्डनकारादयः वेदबौद्धागमयोस्समानतामप्युदघोषयन् ॥ १४० ॥
</details>
