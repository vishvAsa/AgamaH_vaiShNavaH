+++
title = "031 आरब्धं रूपभेदैरवयवनियतैश्चित्रमन्यत्तु"

+++
<details><summary>मूलम्</summary>

आरब्धं रूपभेदैरवयवनियतैश्चित्रमन्यत्तु रूपं काणादाः कल्पयन्तः क्व तदिति कथयन्त्वंशतस्तद्विकल्पे ।  
नांशेष्वेतत्तदिष्टं न च तदभिहितः कश्चिदंशीति तूक्तं स्वाधारव्यापकत्वं सुगममिह तथा स्पर्शगन्धादिचैत्र्यम् ॥ ३१ ॥
</details>

<details><summary>सर्वाङ्कषटीका - ३१</summary>

721 

[चित्ररूपपरीक्षा] 



391. 

आरब्धं रूपभेदैरवयवनियतैश्चित्रमन्यत्तु रूपं 

काणादाः कल्पयन्तः क्व तदिति कथयन्त्वंशतस्तद्विकल्पे । नांशेष्वेतत् तदिष्टं; न च तदभिहितः कश्चिदंशीति तूक्तं 

स्वाधारव्यापकत्वं सुगममिह; तथा स्पर्शगन्धादिचैत्र्यम् ॥31॥ 



चित्ररूपमतिरिक्तं वदन्ति वैशेषिकाः । तन्निराकरोति - आरब्धमित्यादि । अवयवनियतैःः **पटादेरवयवेषु** = तन्तुषु तत्र तत्र व्यवस्थितैः **रूपभेदैः** = नानारूपैः **आरब्धम्** = नूतनतया अवयविनि उत्पन्नम् अन्यत् **तु** = अतिरिक्तं तु चित्ररूपम् **कल्पयन्तः** = युक्त्या कल्पयन्तः **काणादाः** = वैशेषिका : अंशतः **तद्विकल्पे** = चित्रं रूपं किम् अवयवांशे, उतावयव्यंशे इति विकल्पे कृते, **तत्** = चित्ररूपम् **क्व** = कुत्रेति कथयन्तु । **एतत्** = चित्ररूपम् **अंशेषु** = प्रत्येकतन्तुषु न **तदिष्टम्** = तत्संमतम् । अवयविन्येव तदिष्टम् । **तदभिहितः** = तदुक्तः **कश्चित्** = अतिरिक्तः अंशी न **च** = अवयवी नैवास्ति इति तु **उक्तम्** = पूर्वमेव (जड.18-22)। ननु तर्हि पटे किंरूपं वर्तते ? इति प्रश्ने किमुत्तरं वक्तव्यम् । नीलपीतादिकं तु एकदेशेषु तन्तुषु । रूपं तु व्याप्यवृत्ति । अतः कथं पटप्रत्यक्षनिर्वाह इत्यत्र – स्वेत्यादि । **इह** = रूपे स्वाधार व्याप- **कत्वम्** = यत्र यत् रूपं दृश्यते, तत्र तत् व्याप्यैव वर्तते । अतो रूपस्य व्याप्यवृत्तित्वे न विरोध इति सुगमम् । तर्हि पटप्रत्यक्षं कथमिति चेत्, अतिरिक्तावयव्यनङ्गीकारमते, अतिरिक्तः पटो नास्त्येवेति न कश्चित् क्लेशः । ननु 'चित्रमिदं रूपम् ' 'चित्रोऽयं रसः' इत्यादिव्यवहारः कथमिति चेत्, तत्राह - स्पर्शगन्धादि- चैत्र्यम् **तथा** =चित्रस्पर्शः, चित्रो रसः, चित्रगन्धः इत्यादिकमपि सुगमम् । एवञ्च चित्ररूपवदेवावयवगत- गन्धादिविवक्षयोच्यते । तर्ह्यवयवी नीरूपः स्यादिति चेत्, उक्तं नास्त्यतिरिक्तः कश्चिदवयवीति ॥ 

1 

ननु तर्हि अनुष्णाशीतः स्पर्शः कथं पूर्व ( 27 )मुक्त इति चेत्, किं कुर्मः? अवयवेष्वेव कश्चन स्पर्शो दृश्यते, तस्य कथं निर्वाहः ? तदर्थं शीतोष्णविलक्षणः कश्चित् स्पर्श आवश्यकः । अतः स्पर्शस्तु त्रिविधः, रूपं तु षड्विधमेव ॥ 

व्यवहारेऽन्ततस्स्याद्धि वैशेषिकपरिग्रहः । यतो लोकायतास्ते स्युः न भाट्टाः, नात्र संशयः ॥ 

ननु नीलरक्तानां मिश्रणे किञ्चिद्विलक्षणं रूपं दृश्यते चक्षुषा । तस्य किं नाम ? कपिशपदं तु गर्दभादिगतविचित्रवर्णस्यैवेति चेत्, इदमपि तथैव कपिशविशेषरूपमिति गृह्यताम् । तर्हि कपिशस्पर्शरसगन्धा अपि भवेयुरिति चेत्, भवन्तु, नास्माकं हानिः । तथा न व्यवहरन्ति किलेति चेत्, वयं किं कुर्मः ? लोकं पृच्छ । सिद्धान्ते अवयवातिरिक्तस्यावयविनः अनङ्गीकारात् अवयवगतरूपादिभिरेव अवयविनः प्रत्यक्ष- त्वस्य समर्थनीयत्वेन चित्ररसादीनामप्यङ्गीकारे न कापि हानिः ॥ 

लोकायतं तु शास्त्रं स्यात्तर्हि मानं भवेत् किमु ? उच्यतां स्वेच्छया किञ्चित् यावद्वाधं खलूच्यते ॥ भट्टाश्रयापेक्षया हि वरं वैशेषिकाश्रयः । न शुद्धवैदिको भट्टः, किन्तु तार्किकवैदिकः ॥ ३१ ॥
</details>
