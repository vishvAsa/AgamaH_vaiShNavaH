+++
title = "056 संयुक्ते द्रव्ययुग्मे"

+++
<details><summary>मूलम्</summary>

संयुक्ते द्रव्ययुग्मे सति समुपनतो यस्तु संयोगनाशः संग्राह्योऽयं विभागव्यवहृतिविषयस्सोऽपि तद्धेतुतस्स्यात् ।  
त्वन्निर्दिष्टे विभागे गतवति च सतोः स्याद्विभक्तप्रतीतिः भूयस्संयोगसिद्धौ कथमिति तु यथा त्वद्विभागान्तरादौ ॥ ५६ ॥
</details>

<details><summary>सर्वाङ्कषटीका - ५६</summary>

एवं संयोगं निरूप्य विभागं विमृशति - संयुक्त इत्यादि । **द्रव्ययुग्मे** = द्रव्यद्वये संयुक्ते सति, अनन्तरम् **समुपनतः** = क्रियावशादागतः यस्तु संयोगनाशः पूर्वस्थितस्य संयोगस्य नाशः, **अयम्** = संयोगनाश एव **विभागव्यवहृतिविषयः** = विभागपदेन व्यवहारस्य विषयः **संग्राह्यः** = अवगम्यः, न त्वतिरिक्तः कश्चिद्विभागो नाम । **सोऽपि** = एतादृशस्संयोगनाशरूपो विभागः **तद्धेतुतः** = संयोग- नाशहेतुभूतक्रियया स्यात् । क्रिया, क्रियातो विभागः, विभागात् पूर्वसंयोगनाशः, तत उत्तर संयोगोत्पत्तिः, ततः क्रियानाशः इति खलु क्रम उच्यते । अत्र क्रियया विभागानन्तरं संयोगनाशः इति कथनापेक्षया, क्रिया, क्रियया पूर्वसंयोगनाशः इत्येव कथ्यताम्, 'तद्धेतोरेव तद्धेतुत्वे मध्ये किं तेन' इति न्यायात् । **तद्धेतोरेव** =विभागहेतुत्वेनाभिमतायाः क्रियाया एव **तद्धेतुत्वे** = संयोगनाशहेतुत्वे संभवति **मध्ये** = क्रियासंयोग- नाशयोर्मध्ये **तेन** = अतिरिक्तेन विभागाख्येन गुणेन **किं** = किं कर्तव्यम् ? अतो मास्तु विभागः । ननु संयोगनाश एव यदि विभागः, न त्वतिरिक्तः, तर्हि संयोगस्य नाशो नाम ध्वंसः । ध्वंसश्च नित्यः । एवञ्च ययोस्संयोगनाशो जातः, पुनस्तयोः मेलनेन संयोगे जातेऽपि तयोः विभागोऽपि तत्र स्यात्, संयोगनाशस्य नित्यत्वेन, विभागस्य संयोगध्वंसरूपत्वात् । एवं च संयोगसंयोगनाशरूपविभागयोरेकत्रैकदैव समावेश- प्रसंगः । इदमत्यन्तविरुद्धम् । विभागाख्येऽतिरिक्ते गुणे सति तु विभागस्यानित्यत्वात् पुनस्संयोगसमये पूर्वतनविभागस्य नाशात् पुनस्संयोगकाले न विभागप्रतीतिप्रसङ्गः । अतोऽतिरिक्तो विभाग आवश्यक इति चेत्, तत्राह - त्वदित्यादि । **त्वन्निर्दिष्टे** = भवदभिमते विभागे च **गतवति** = ध्वस्ते सति **सतोः** = तयो- द्रव्ययोः भूयः संयोगसिद्धौ - पुनस्संयोगोत्पत्तौ सत्याम् कथम् **विभक्तप्रतीतिः** = 'इमौ विभक्तौ ' इति प्रतीतिः कथम् ? इति प्रश्ने यथा त्वद्विभागान्तरादौ - पुनः भवन्मते विभागान्तर उत्पन्ने यथा निर्वाह्यम्, तथा सिद्धान्तेऽपि निर्वाहस्समानः ॥तत्त्वमुक्ताकलापः 



744 

अयमत्र संग्रहः - क्रिया, विभागः, पूर्वसंयोगनाशः, उत्तरसंयोगोत्पत्तिः, क्रियानाशः इति वैशेषिक- क्रमः । सिद्धान्ते – क्रियापूर्वसंयोगनाशयोर्मध्ये मास्तु विभागः, क्रियायां जातायां, तया पूर्वसंयोगनाश एव भवतु, 'मध्ये विभागो मास्त्विति कथ्यते । वैशेषिकः पृच्छति - अतिरिक्तविभागानङ्गीकारे, ययोः पूर्वसंयोगनाशो जातः, तयोरेव पुनः क्रियान्तरवशादुत्तरसंयोगनाशपूर्वकं यदा संयोगो भवति, तदा तत्र पूर्वजातसंयोगनाशस्य नित्यत्वेन तत्रैव संयोगनाशस्य सत्त्वे संयोगप्रतीतिः कथं स्यात् ? विभागेऽतिरिक्तेऽङ्गीकृते तु, संयोगनाशमात्रं न विभागः, येन तस्य नित्यत्वात्संयोगप्रतीतिः कथमिति प्रश्नो भवति । विभागस्यातिरिक्तत्वेन तस्य नाशसंभवात् विभागे नष्टे ततः संयोगप्रतीतिः स्यात् । अतोऽतिरिक्तो विभाग आवश्यक इति वैशेषिकवादः । सिद्धान्ती – अतिरिक्तविभागाङ्गीकारेऽपि तस्यानित्यत्वेन उत्तरसंयोगोत्पत्तिः क्रियानाशः, पुनः क्रियान्तरोत्पत्त्या तयोरेव पुनस्संयोगो यदा जायते, तदा तत्र पूर्वजातस्य विभागनाशस्य नित्यत्वेन तत्र सत्त्वात् पुनर्विभागोत्पत्ति- वेलायां विभागप्रतीतिः कथं भवेत् ? इति पृच्छति । वैशेषिको वदति - प्रथमक्रियया जातः विभागः अन्यः । अयं तु नष्टः । द्वितीयक्रियया जातस्तु विभागोऽतिरिक्तः । अतो विभागव्यक्तिभेदादुभयोर्मेलने न दोष इति । सिद्धान्ती – एवञ्चेत्, पूर्वसंयोगनाशो यथा प्रथमक्रियया जातः, पुनः द्वितीयक्रियया यदा संयोग उत्पद्यते, स तु पूर्वसंयोगनाशप्रतियोगिसंयोगादन्य एव, कारणभूतक्रियाभेदात् विभागभेदवदेव । एवञ्च पूर्वसंयोगनाशस्य नित्यत्वेन तत्र स्थितावपि, संयोगान्तरोत्पत्तौ बाधकाभावेन संयोगप्रतीतिसंभवः । न च संयोगनाशस्यापि तत्र सत्त्वेन तस्यापि प्रतीतिप्रसङ्गः । तथा च कथं संयोगप्रतीतिवेलायामेव संयोगनाशस्यापि सत्त्वं भवेत् इति वाच्यम्, भवतोऽपि प्रथमविभागनाशस्य, द्वितीयक्रियाजन्यविभागस्य च सत्त्वेनोभयोरपि प्रतीतिप्रसङ्गः समानः । यदि च ध्वंसस्य सामान्यधर्मावच्छिन्नप्रतियोगिकत्वाभावात्, तत्तद्विभागमात्रं प्रतियोगि । एवं प्रतियोगिव्यक्तिभेदज्ञानवतः उभयोस्सत्त्वे न विरोध इति समाधानम्, तर्हि तदेतत्समाधानं संयोगनाश- संयोगयोरपि समानमेवेत्यवगम्यताम् । अतश्च विभागाभावे न काप्यनुपपत्तिः ॥ 



पश्यन्तु तर्कपाण्डित्यमाचार्यस्य महात्मनः । एतादृशीषु गोष्ठीषु हयग्रीवो भवेत्स्वयम् ॥ इतोऽपि तर्कचातुर्यं किमस्ति जगतीतले । अयमेव ततः प्राह ह्येवं हि समयान्तरे ॥ 

'तर्केषु कर्कशधियो वयमेव नान्ये काव्येषु कोमलधियो वयमेव नान्ये । तन्त्रेषु निश्चितधियो वयमेव नान्ये कृष्णे निवेशितधियो वयमेव नान्ये ॥ ' 

अन्तिमं वाक्यमस्माकमादर्शस्तस्य, गृह्यताम् । यतो गतस्स कालोऽद्य वैतण्डिकजनाकुलः ॥ वैतण्डिकनिरासाय ह्याचार्योऽयमवातरत् । निर्मूलयित्वा तान् सर्वान् वेदमार्ग ररक्ष सः ॥ वादजल्पवितण्डासु वादस्त्वेकस्तु सात्त्विकः । जल्पस्तु राजसः प्रोक्तः वितण्डा तामसी मता ॥ तत्कालचरितं सर्वं पश्यतां बुद्धिशालिनाम् । तटस्थानामपि भवेत् निर्णयो नास्ति संशयः ॥ परन्तु तर्कशास्त्रस्य वेदान्तस्य न किञ्चन । संबन्धोऽस्ति यतोऽयं तु तर्कातीतस्तु कथ्यते ॥ बौद्धानां वैदिकानां च त्विदंमूला तु घर्षणा । ययैतद्देशसर्वस्वं ज्ञानं हन्त लयं गतम् ॥ 

1 

417. 

745 

[ संयोगनाशपदार्थः] 

कोऽसौ संयोगनाशस्तव मत इति चेत्, सोऽयमन्यत्र योगः 

तस्य प्राचा विरोधात् स तु मिषति तथाऽऽलोचितस्तस्य नाशः । अज्ञातप्राच्ययोगः परमभिमनुते स्वेन रूपेण चैनं 



सर्वोऽप्येवं ह्यभावः; स्फुटमिह न पुनः कश्चिदन्योऽस्ति दृष्टः ॥57॥ 

हयग्रीवस्वरूपोऽयमाचार्योऽवातरत्तदा । ररक्ष निखिलान् वेदान्, तथाप्यद्य पुनः कलिः ॥ वर्धतेऽद्यापि चर्चेव सर्वात्मगुणनाशिनी । चर्चां त्यक्त्वा साधनेषु स्थातव्यं हितमिच्छता । शरणागतिरेवैक उपायोऽद्य तु वर्तते । शरण्यस्स तु सर्वेषां मार्गं दर्शयतात् द्रुतम् ॥ ५६ ॥
</details>
