+++
title = "018 शब्दाद्यास्तत्तदक्षप्रतिनियतिजुषस्सर्वतन्त्रप्रसिद्धास्तैरेकद्व्यादिसङ्ख्यैर्द्युपवनहुतभुग्वारिभूम्यस्समेताः पञ्चीकारादिनैषाम्"

+++
<details><summary>मूलम्</summary>

शब्दाद्यास्तत्तदक्षप्रतिनियतिजुषस्सर्वतन्त्रप्रसिद्धास्तैरेकद्व्यादिसंख्यैर्द्युपवनहुतभुग्वारिभूम्यस्समेताः ।  
पञ्चीकारादिनैषां विनिमितगुणता व्योमनैल्यादिबोधे तद्योगात्तत्र तत्तद्गुणजनिरिति चेन्नान्यथाऽत्रोपपत्तेः ॥ १८ ॥
</details>

<details><summary>सर्वाङ्कषटीका - १८</summary>

गुणत्रयनिरूपणानन्तरं शब्दादिपञ्चगुणान् निरूपयति – शब्दाद्या इति । शब्दाद्याः शब्दस्पर्श- रूपरसगन्धाः पञ्चगुणाः । **तत्तदक्षप्रतिनियतिजुषः** = तत्तद्ग्रहणसमर्थतत्तदिन्द्रियस्य विषयतया व्यवस्थिताः **सर्वतन्त्रप्रसिद्धाः** = सर्वशास्त्रसंमताः, नास्त्येषु कस्यापि विवादः । एकद्व्यादिसंख्यैः **तैः** = एकः, त्रयः, चत्वारः, पञ्चेति एकैकोत्तरवृद्धसंख्यैः तैः गुणैः क्रमात् **द्युपवनहुतभुग्वारिभूम्यः** = आकाशः, वायुः, तेजः, जलम्, पृथिवी इति पञ्चभूतानि **समेताः** = युक्ताः । शब्दैकगुणक आकाशः, शब्दस्पर्शगुणको वायुः, शब्दस्पर्शरूपगुणकं तेजः, शब्दस्पर्शरूपरसगुणका आपः, शब्दस्पर्शरूपरसगन्धगुणका पृथिवी । 

, 



379. 

710 

पञ्चीकारादिनैषां विनिमितगुणता व्योमनैल्यादिबोधे 

तद्योगात् तत्र तत्तद्गुणजनिरिति चेत्, नान्यथाऽत्रोपपत्तेः ॥18॥ 

[शब्दादिषु दिव्यादिव्यभेदः ] 

कस्तूरीचम्पकादौ समविषमतया सम्मतः सौरभादिः; 

तद्वच्छन्दादयोऽमी त्रिगुणतदधिकद्रव्यनिष्ठा गुणाः स्युः । निष्कृष्टे शास्त्रदृष्ट्या न कथमपि मिथस्संकरः शङ्कनीयः 

स्वाच्छन्द्याच्छङ्कमानः स्वमिव सुरगुरुं किं न शङ्केत मुग्धम् ॥19॥ 

**व्योमनैल्यादिबोधे** = ' नीलं नभः' इत्यादिज्ञाने **एषाम्** = पञ्चभूतानाम् **पञ्चीकारात्** =पञ्चीकरणप्रक्रियया विनिमि **गुणता** = **परस्परविनिमयात्** = मिश्रणात् तत्तद्गुणविशिष्टता भवति । पञ्चीकरणप्रक्रियापि पूर्वमेव (जड. 17) निरूपिता । तथा च ' नीलं नभः' इति प्रतीतिः आकाशेऽपि पार्थिवभागसंबन्धात् भवति । अयमपि विषयः पूर्वमेव (जड. 42 ) न्यरूपि । किमर्थमेवं केशः ? यथा वायौ तेजस्संबन्धादौष्ण्यम्, पार्थिवसंबन्धात् गन्धः, एवमेवाकाशेऽपि पार्थिवाणुसंबन्धादेव नीलिमोत्पत्तिर्भवतु, किं पञ्चीकरणकल्पन- येत्यत्राह - **तद्योगात्** =तत्तद्भूतसंबन्धादेव **तत्र** = तत्तद्भूतेषु **तत्तद्गुणजनिः** = तत्तद्गुणानामुत्पत्तिः इति चेत्, न । कुतः? **अत्र** =व्योमनैल्ये **अन्यथा** = नूतनगुणोत्पत्त्यपेक्षया प्रकारान्तरेणैव उपपत्तेः संभवात् । न वयं आकाशे नैल्योपपादनार्थं पञ्चीकरणं ब्रूमः, किन्तु सृष्टिप्रक्रियासिद्धेनैव पञ्चीकरणेनास्याप्युपपत्तिं प्रदर्शयामः, कूपखननन्यायेन । भवतैवाव्यवस्थापादिका नूतना प्रक्रिया प्रारब्धा । अतोऽस्मदुक्तमेव वरं त्वन्निर्वाहा- पेक्षया । अत्रापि वक्तव्यं सर्व तत्रैवोक्त ( जड. 42 ) मिति नाधिकं वक्तव्यमत्र ॥ १८ ॥
</details>
