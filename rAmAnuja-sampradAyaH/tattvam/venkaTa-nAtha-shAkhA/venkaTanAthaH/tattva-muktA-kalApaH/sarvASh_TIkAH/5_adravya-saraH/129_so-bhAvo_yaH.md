+++
title = "129 सोऽभावो यः"

+++
<details><summary>मूलम्</summary>

सोऽभावो यः स्वभावं नियमयति दशादेशकालादिभेदो नैवं सर्वाश्रितानां त्यजनमनितरस्थाप्यधीप्रापितत्वात् ।  
तत्तत्प्रत्यर्थिभावस्फुरणसहकृतो नञ्प्रयोगक्षमोऽसौ नाभावानामभावं त्वमपि कलयसे भावभेदादितोऽन्यम् ॥ १२९ ॥
</details>

<details><summary>सर्वाङ्कषटीका - १२९</summary>

। 

एवं षड्भावपदार्थान् विचार्य, क्रमप्राप्तमभावं परीक्षयति-सोऽभाव इत्यादि । यः दशादेश- **कालादिभेदः** = अवस्थायाः देशस्य कालस्य च विशेषरूपस्सन् प्रकारान्तरेण **स्वभावम्** = वस्तूनामसंकीर्ण- 

807 

तत्तत्प्रत्यर्थिभावस्फुरणसहकृतो नञ्प्रयोगक्षमोऽसौ 

नाभावानामभावं त्वमपि कलयसे भावभेदादितोऽन्यम् ॥129॥ 



स्वभावम् भावरूपमेव नियमयति सः अभावः । अथवा, यः **स्वभावम्** = वस्तूनामसंकीर्णस्वभावम् नियम- **यति** = व्यवस्थापयति, सः अभावः । पदार्थस्सर्वोऽपि यदा तत्तत्पदेनोपस्थाप्यते, अथवा प्रत्यक्षादिना वा गृह्यते, तदा नियमेन स्वेतरव्यावृत्ततयैव तत्तद् गृह्यते । गौः इत्युक्ते हि अश्वादिव्यावृत्तिरपि सहैव भात्येव । गोः स्वरूपं गोत्वेन यदा व्यवस्थाप्यते, तदा किल गोत्वादिः निखिलगोसाधारणः, अश्वादिव्यावृत्तश्च गृह्यते । अत एव गोत्वं गवेतरासमवेतं निखिलगोसमवेतमित्युच्यते । अतोऽभावो व्यावृत्तिरूपः । अतो वस्तुनोऽर्धांशरूपः, न स्वतन्त्रः पदार्थः । ननु नीलादीनामपीदं समानम्, अनील(पीतादि)व्यावृत्तिरूपत्वादिति चेत्, **सर्वाश्रितानाम्** = सर्वद्रव्याश्रितानां नीलादिविशेषणानामपि नैवं त्यजनम् । कुतः ? अनितर- **स्थाप्यधीप्रापितत्वात्=इतरेण** = अन्यविषयेण न **स्थाप्या** = अचरितार्था या धीः, तादृशप्रतीत्योपस्थापितत्वात्। नीलादिकं हि विशेषणत्वाद्वयावर्तकस्वभावं सत् विशेष्यं पीतादिभ्यो व्यावर्तयति । न तावता नीलादीनां स्वरूपमेवासाधारणं नास्तीति न, नीलं स्वयं स्वस्वरूपेण गृह्यमाणमेव विशेष्यं पीतादिभ्यो व्यावर्तयति, गोत्वादिवत् । अतो नीलादिप्रतीतिर्न पीताभावमात्रेण निरूप्या, किन्तु स्वस्वरूपेणापीति न पीताद्यभावेनैव चरितार्था नीलबुद्धिः । अभावस्तु नैवम्, किञ्चिन्नास्तीत्युक्ते हि, तर्हि किमस्ति ? इति अन्येन भावेन बुद्धिः पूरणीया, एकस्य निवृत्तौ, अन्यस्य प्राप्तेरावश्यकत्वात् । ननु अभावोऽपि यदि भावरूपः, तर्हि भावाभावयो- रविशेषापत्तिरित्यत्राह तत्तदित्यादि । **तत्तत्प्रत्यर्थिभावस्य** = तत्र तत्र तत्तत्पदार्थविरोधरूपस्य स्फुरणेन सहकृतः **असौ** = अभावः **नञ्प्रयोगक्षमः** = नञ्प्रयोगयोग्यो भवति । स्वरूपेण प्रतीतौ तु न नजपेक्षा । गौः स्वरूपेण प्रतीयते, इतरव्यावृत्तिस्तु अवाद्युपस्थितिसापेक्षा 'अयं गौः, नाश्वः' इति । अभावस्य भावात्मत्वं हि अतिरिक्ताभाववादिनामपि क्वचित्संमतं प्रदर्शयति - **त्वमपि** = अभावोऽतिरिक्त इति वदन् त्वमपि अभावानाम- **भावम्** = अभावाभावम् **भावभेदादितः** = भावविशेषरूपत्वापेक्षया **अन्यम्** = अतिरिक्तम् न **कलयसे** = न मनुषे । घटाभावाभावः घटस्वरूपः खलु भवताम् । 'घटाभावो नास्ति' इत्येतद्धि 'घटोऽस्ति' इत्यनेन समानार्थ- कम् । 'द्वितीयाभावः प्रथमाभावस्वरूपः ' 'भेदाभावश्च भेदप्रतियोगितावच्छेदकरूपः' इति किल गायन्ति तेऽपि । कुत्रचित्तु अभावः भावरूपः संप्रतिपन्नश्चेत् कुत एवमर्धजरती । अतोऽतिरिक्तोऽभावो नास्त्येव ॥ 

1 



'नास्ति' इति प्रतीतिविषयः अभाव इत्युच्यते । निरुपाधिकः नास्तीति प्रतीतिस्तु कस्यापि कदापि कुत्रापि न हि भवति । प्रथमतः प्रतियोगिनिरूप्यः खल्वभावः । अतश्च प्रतियोगिनः स्वरूपविशेषं वा देशकालसंबन्धविशेषं वा यदा निषेधति, तदा अन्येन रूपेणान्यस्मिन् कालेऽन्यस्मिन् देशे प्रतियोगिनो भावमेवाभिधत्ते । 'नास्ति' इत्युक्ते हि समनन्तरमेव 'किम् ?' इति प्रश्नोऽनिवार्यः । ' धनम्' इति यद्दुत्तरम्, जगत्येव धनं नास्तीति नार्थः । अतः कदा?' इति वा 'कस्य?' इति वा प्रश्नोऽनिवार्यः । कदा इति कालप्रश्नः । तस्योत्तरम् ‘इदानीम्' इति यदि, तर्हि 'पूर्वमासीत्, इदानीं नास्ति' इति पर्यवसानम् । अयमेव प्रध्वंसाभावः। ‘श्वो भविष्यति' इति यदि, तर्ह्ययमेव प्रागभावः । ' पूर्वमासीत्' इति च प्रध्वंसाभावः । 



490. 

808 

[ प्राक्प्रध्वंसाभावयोः स्वरूपम् ] 

प्रध्वंसप्रागभावो द्वितनुरभिमतः प्रागभावात्ययश्च 

प्रागूर्ध्वानाद्यनन्तप्रतिनियतदशासन्ततिः स्यात् तथा नः । 

एतावुभौ कालपरिच्छेदरूपावनन्तरश्लोके परीक्ष्येते । 'अत्र नास्ति' इत्यनुयोगी, स एव देशपरिच्छित्तिं वदति । तेन देशान्तरसत्ता सूच्यते । अयमेवात्यन्ताभावः । एवम् 'अयमयं न' इति वस्तुनः स्वरूपपरिच्छेदं वदति । 'घटः पटो न' इत्युक्ते हि घटपटयोरन्योन्यात्मता निषिध्यते । अत एवायमन्योन्याभाव इत्युच्यते ॥ 

T 

बुद्धिर्हि कदाप्यभावमात्रालम्बनी न भवेत् । निर्विषयं हि ज्ञानं न कुत्राप्यनुभवसिद्धम् । अतः विषयालाभे सैव लीयेत । सैव संसारिणां सुषुप्तिः, योगिनां तु समाधिः । अतः केवलनिषेधात्मकः कश्चन पदार्थो नास्त्येव । 'पदार्थ' पदमेवेममंशं वक्ति । अभावः कस्य पदस्यार्थः । 'अभाव' पदमेव समस्तपदम्। न **भावः** = अभाव इति खलु विग्रहः । समस्तपदं च वाक्यरूपम्, अनेकपदात्मकत्वात् । अतश्चाभावो वाक्यार्थः राजपुरुषादिवत्, न पदार्थः । ननु 'न' इति पदस्यार्थोऽभावः, न वाक्यार्थ इति चेत्, 'न' इत्यस्याव्ययत्वेन पदत्वाभावात् । अव्ययानां स्वतन्त्रतया प्रयोगाभावात् । अत एवाव्ययानां द्योतकत्वमेव, न वाचकत्वमिति प्रामाणिकाः । न हि पदान्तरनिरपेक्षो नञ् कुत्रापि बोधं जनयितुमलम् । 'न' इत्युक्तमात्रे हि, किं न ? इति प्रश्नोऽनिवार्यः । ननु पितृपुत्रादिपदान्यपि नियतसापेक्षाणि । न हि तान्यभावबोधकानि । तद्वदेव नञप्यस्त्विति चेत्, प्रामाणिकसंमतेषु चतुर्विधपदेषु नञोऽनन्तर्भावात् । पित्रादिपदानि तु न तथा, तानि संज्ञापदानि । नञः अभावोऽर्थः इति खलु वक्तव्यम् । अभाव इति च नैकं पदमित्युक्तम् । अतोऽर्थसमाज- रूपोऽभावः । अथवा अभावः पदार्थस्यार्धांशरूपः । सर्वं हि वस्तु भावाभावात्मकम् । 'स्वरूपपररूपाभ्यां नित्यं सदसदात्मके । वस्तुनि ' इति खलु महामेधावी भट्टः । अत एव सदसदात्मकं सर्वम्, अनुवृत्तव्यावृत्त रूपम्, सामान्यविशेषरूपञ्च सत्त्वं सर्वानुवृत्तं महासामान्यपदवाच्यमेव प्रत्यक्षविषय इति मण्डनमिश्रादयः । ( श्लो. वा. अभाव. 11) व्यावृत्तं स्वलक्षणमेव प्रत्यक्षविषय इति बौद्धाः । उभयात्मकं सर्वमिति वैदिकाः । विस्तरस्तु श्रीमद्रङ्गनाथयतिविरचिते श्रीभाष्यगूढार्थसंग्रहे । अभावस्तु न स्वतन्त्रः कश्चित्पदार्थः । किन्तु तत्तदेशकालावस्था एवाभावपदार्थः । तत्रान्योन्याभावस्य स्वरूपं तु पूर्वमत्रैव ( श्लो. 13) प्रसङ्गात्प्रदर्शितम् । **सारतस्तु** = भेदाभावो यथा भेदप्रतियोगितावच्छेदकरूपः, तथा भेदोऽपि भेदानुयोगितावच्छेदकरूप एव, न त्वतिरिक्तः । यथा - घटभेदाभावो घटत्वमेव, एवं घटभेदोऽपि पटत्वादिरेव । इतराभावानां स्वरूपं तु समनन्तरं प्रदर्श्यते । आहत्याभावो नातिरिक्तः पदार्थः ॥ १२९ ॥
</details>
