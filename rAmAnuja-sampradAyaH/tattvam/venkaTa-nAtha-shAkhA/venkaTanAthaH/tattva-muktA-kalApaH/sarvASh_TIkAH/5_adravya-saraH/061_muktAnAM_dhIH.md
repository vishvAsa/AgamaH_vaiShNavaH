+++
title = "061 मुक्तानां धीः"

+++
<details><summary>मूलम्</summary>

मुक्तानां धीः क्रमाच्चेत् प्रसरति न कदाऽप्यन्तमेषाऽधिगच्छेत् संक्षिप्तायाश्च दूरान्तिकपरिपतने यौगपद्यं न शक्यम् ।  
संयोगो भूतभा(वि)व्येष्वपि न हि घटते तद्धि यस्सांप्रतिक्या इत्याद्यैर्न क्षतिः स्यात् श्रुतिमुखविदिते योग्यतावैभवेऽस्याः ॥ ६१ ॥
</details>

<details><summary>सर्वाङ्कषटीका - ६१</summary>

मुक्तावस्थायां ज्ञानविकासेऽनुपपत्तिमाशङ्क्य परिहरति- मुक्तानामित्यादि । **मुक्तानाम्** = मुक्तात्मनाम् **धीः** =ज्ञानम् **क्रमात्** =मुक्तिप्राप्त्याद्यक्षणे क्रमात् प्रसरति चेत् **एषा** = धीः **अन्तम्** = पूर्णताम् कदापि न **अधिगच्छेत्** =प्राप्नुयात्, बाह्यदेशस्यानन्त्यात् । अतो युगपदेव प्रसरणं भवत्विति चेत् — **संक्षिप्तायाश्च** = संकुचितायाश्च धियः **दूरान्तिकपरिपतने** = दूरस्थितैः समीपस्थितैश्च वस्तुभिः संबन्धे यौगपद्यं च न **शक्यम्** =न संभवि । अपि च **सांप्रतिक्याः** = इदानीं संकुचितायाः **तद्धियः** = मुक्तबुद्धेः । **भूतभाव्येषु** = भूतकालिकभविष्यत्कालिकवस्तुषु संयोगोऽपि ज्ञानस्य न हि **घटते** = वस्तूनामसत्त्वात् । इत्याद्यैःः आक्षेपैः, अस्याः बुद्धेः **योग्यतावैभवे** =अत्यद्भुतस्वरूपयोग्यतामाहात्म्ये **श्रुतिमुखविदिते** = श्रुतिस्मृतिभिः निश्चिते सति **क्षतिः** = हानिः न स्यात् । सर्वोऽयमाक्षेपः भौतिकतेजसः प्रसरणक्रमं दृष्ट्वोदेति । ज्ञानं ह्यत्यन्तविलक्षणमभौतिकम् । बद्धदशायां परिदृश्यमानो ग्रहणप्रकार एवात्यन्तं विलक्षणो दुर्निरूपः परिदृश्यते चेत्, किमुत मुक्तौ ॥ 



मुक्तेः पुरुषप्रयत्नसाध्यत्वे तस्या अनित्यत्वप्रसङ्गं मन्वानाः पण्डिताः केचित्, प्रतिबन्धकनिवृत्तावेव पुरुषप्रयत्नापेक्षेति समादधते । एवं मुक्तेः ज्ञानविकासरूपाया विषयेऽपि, विकासो नूतनश्चेन्नाशप्रसङ्ग इति भीताः, विकासोऽपि न नूतनः; यतो धर्मभूतज्ञानं सदैव सर्वं व्याप्यैव वर्तते । प्रतिबन्धकवशादिदानीं नानु 

I 

749 



422. 

423. 

[ज्ञानव्याप्तेर्वैशिष्ट्यम् ] 

वेगस्याचिन्त्यरूपो रविशशिनयनाद्यंशुवर्गेषु भूमा 

भागानन्त्येऽप्यणूनामतिपतनमतो ह्याहुरन्योन्यमेके । इत्थं सर्वैरवाध्यां गतिमनुवदतां मुक्तबुद्धेर्विकासे 

युज्यन्ते यौगपद्यप्रभृतय इति तु श्रद्दधीध्वं श्रुतार्थाः ॥62॥ 

[योगिज्ञानवैशिष्ट्यम् ] 

यत् सूक्ष्मं विप्रकृष्टं व्यवहितमपि तद् गृह्णती योगिबुद्धिः 

भूयिष्ठादृष्टलब्धातिशयकरणवृत्त्यानुगुण्येन सिद्धा । 

भूयते । प्रतिबन्धके निवृत्ते, सर्वविषयकत्वमनुभूयेतेति मन्वते । अयं पक्षः पूर्वमेव (जीव ) परिशीलितः । सर्वमिदं हास्यास्पदं प्रतिभाति । यतः - 

अस्माकमेव बद्धानां स्वरूपं न हि निश्चितम् । मुक्तानां विषये हन्त ! किं ज्ञातुं शक्नुमो वयम् ॥ अहो कौतुकमेतेषां कियद्वा कति वा भवेत् । वृथैव कालहरणमेतादृशविचिन्तया ॥ यावच्छक्यं हि कालोऽयं नीयतामात्मचिन्तया । आत्मचिन्तामणिस्सर्वं समये दर्शयिष्यति ॥ प्रथमं ज्ञायतामात्मा सर्वं तत्र समाहितम् । नान्योऽस्त्युपायः शङ्कादेः परिहारे च तद्विना ॥ यथा च व्यसनी स्वीयचिन्तायामनिशं भवेत् । मग्नः तथापि सकलं कुर्यादन्यदपि स्वयम् ॥ तथैव भगवच्चिन्तामग्नैः याप्योऽखिलोऽपि हि । कालः, आत्महितासक्तैः नान्या गतिरिहास्ति नः ॥ ६१॥
</details>
