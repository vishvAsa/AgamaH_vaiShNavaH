+++
title = "117 जातेर्यद्व्यञ्जकं ते"

+++
<details><summary>मूलम्</summary>

जातेर्यद्व्यञ्जकं ते तदपि यदि मतं जातितस्संगृहीतं साऽपि व्यङ्ग्यान्यतस्स्यात्तदुपरि च भवेज्जातिसंस्थानमाला ।  
स्वेनैव व्यञ्जकस्याप्यनुगतिरिति चेत्तर्हि जातिः किमर्था व्यावृत्तानां स्वभावाद्यदि तदनुगतव्यञ्जकत्वं जितस्त्वम् ॥ ११७ ॥
</details>

<details><summary>सर्वाङ्कषटीका - ११७</summary>

1 

अतिरिक्तजातिवादेऽनवस्थां प्रदर्शयति- जातेरित्यादि । **ते** = अतिरिक्तजातिवादिनस्तव जातेः व्यञ्जकम् यत् आकृतिपदवाच्यम्, तदपि **जातितः** = अनुगतया जात्या **संगृहीतम्** = अनुगतीकृतमिति यदि मतम्, तदा **सापि** = आकृत्यनुगतिकारणीभूता जातिः **अन्यतः** = व्यञ्जकान्तरतः **व्यङ्गया** = अभिव्यङ्गया स्यात् । तदुपरि **च** = तद्व्यञ्जकस्याप्यन्यत् अनुगतं व्यञ्जकान्तरं भवेत् इति **जातिसंस्थानमाला** = जात्या- कृतिरूपा व्यङ्ग्यव्यञ्जकपदार्थपरंपरा भवेत् इत्यनवस्था स्पष्टा । सिद्धान्तेऽवयवसंस्थानमेव जातिरित्यु - च्यते । अवयवसंस्थानमेवाकृतिरित्युच्यते । इयं चाकृतिः प्रतिवस्तु भिन्नतयैव प्रत्यक्षतो गृह्यते । अतश्चाकृतेः तत्तद्वस्तुनि **परिसमाप्तत्वात्** =अननुगतत्वात् अनुगतव्यवहारहेतुत्वं न स्यादिति अनुगतव्यवहारहेतुतयातिरिक्ता जातिः सिद्ध्यतीति तार्किका वदन्ति । अननुगताभिराकृतिभिः अनुगता जातिर्यद्यभिव्यज्यते, तर्हि ताभिरनुगत- व्यवहार एव भवतु, **तद्धेतोरेव** = जातिसिद्धिहेतोः आकृतेरेव **तद्धेतुत्वे** = अनुगतव्यवहारहेतुत्वे संभवति, **मध्ये** = आकृतेः अनुगतव्यवहारस्य च मध्ये तेन **किम्** = आकृत्यतिरिक्तजातिपदार्थेन किं साधनीयमिति न्यायात् । इति सिद्धान्तिनामाशयः ॥ 



एवमनङ्गीकारे – जातिव्यञ्जकानामाकृतीनामननुगतानामनुगतः कश्चन धर्मोऽस्ति, न वा? यदि न, तर्हि अननुगताभिः ताभिः कथमनुगतं किञ्चिदभिव्यज्येत? अत आकृतीनामनुगतः कश्चन धर्मो वाच्यः । स च धर्मोऽनुगतो न वा ? अननुगतैरभिव्यज्यमानः सः अनुगतः कथं स्यात् ? अतस्तत्राप्यनुगमकान्तरं किञ्चि- द्वाच्यमित्यनवस्था स्यात् । व्यञ्जकस्य अननुगतस्यापि **स्वेनैवानुगतिः** = व्यञ्जकान्तरानपेक्षत्वेऽप्यनुगम- कत्वम् इति चेत्, तर्हि जातिः किमर्था? तद्धेतोरेवेत्यादिन्यायात् । एवमनवस्थाप्रसङ्गादेव **व्यावृत्तानाम्** = 

478. 

795 

[ जातिदूषणपरिहारः ] 

व्यावृत्तैर्व्यक्तिवन्न व्यवहृतिनियमः; साध्यता नानुवृत्तौ 

तद्धर्मस्यानुवृत्तौ मदभिमतमिह स्वीक्रियेतेति चेन्न । केचित् संस्थानभेदाः क्वचन खलु मिथो भान्ति सादृश्यरूपाः 

तस्मादन्योन्यजैकस्मृतिविषयतया तत्तदेकावमर्शः ॥118॥ 



अननुगतानामप्याकृतीनाम् स्वभावात् इतरानपेक्षमेव **तदनुगतव्यञ्जकत्वम्** = तादृशानुगतजातिव्यञ्जकत्वम् यदि कथ्यते, तर्हि त्वम् **जितः** = पराजित एव, अननुगतैरवयवसंस्थानविशेषैरेवानुगतव्यवहारनिर्वाहसंभवात्। अननुगताभिराकृतिभिः अनुगता जातिः यद्यभिव्यज्यते, तर्हि ताभिः अनुगतव्यवहार एव चलतु कामम्, मास्तु अतिरिक्ता जातिः । ननु आकृत्या जातिरभिव्यज्यत इत्यस्य, जातिरुत्पद्यत इति नार्थः, किन्तु जातिर्ज्ञायत इत्येवार्थः, जातेर्नित्यत्वेनोत्पाद्यत्वासंभवादिति चेत्- 

विलम्बः सह्यतां किञ्चित् सर्वमन्ते भविष्यति । प्रादर्शयन् किलाचार्या एवमत्र स्वकौशलम् ॥ आस्वाद्यतां तत्प्रथमं तर्ककौशलमद्भुतम् । वेदप्रामाण्यरक्षार्थमवतीर्णस्य वैभवम् ॥ ११७ ॥
</details>
