+++
title = "015 अद्रव्ये नैकरूपे"

+++
<details><summary>मूलम्</summary>

अद्रव्ये नैकरूपे ह्यगणिषत गुणाः सत्त्वमुख्या द्विधाऽऽद्यं शुद्धं तन्नित्यभूतौ त्रितयमिह चतुर्विंशतौ व्याप्तितः स्यात् ।  
पञ्चान्ये शब्दपूर्वा अपि परिगणिता भूतवर्गेष्वथान्यस्संख्यानादिश्च भेदः परिणमति यथासंभवं द्रव्यवर्गे ॥ १५ ॥
</details>

<details><summary>सर्वाङ्कषटीका - १५</summary>

प्रसक्तं विचारं परिसमाप्य, अद्रव्यपदवाच्यान् गुणान् विभजते - अद्रव्य इत्यादि । **नैकरूपे** = अनेकविधे **अद्रव्ये** =अद्रव्यवर्गे हि सत्त्वमुख्याः **गुणाः** = सत्त्वरजस्तमोगुणाः **अगणिषत** = परिगणिताः, इतरेषामेतद्विवरणरूपत्वात् प्रथममुक्तिरेषाम् । तत्र **आद्यम्** = सत्त्वम् द्विधा, शुद्धम्, अशुद्धमिति । तत्र शुद्धं **तत्** = सत्त्वम् **नित्यभूतौ** = नित्यविभूतौ ' त्रिपादस्यामृतं दिवि' इति त्रिपाद्विभूतिपदवाच्ये वैकुण्ठाख्ये- ऽप्राकृतलोके शुद्धसत्त्वमयं सर्वम् । वस्तुतस्तु तत् न त्रिगुणान्तर्गतस्य सत्त्वस्य रूपम्, किन्त्वतिरिक्तमेव, अथाप्येवमुक्तिः तस्याजडत्वेऽपि चेतनत्वं नास्तीति परिज्ञानायेत्यादिकं पूर्वमेव गतम् । इह **त्रितयम्** = गुणत्रयं 



376. 

708 

पञ्चान्ये शब्दपूर्वा अपि परिगणिता भूतवर्गेष्वथान्यः 

संख्यानादिश्च भेदः परिणमति यथासंभवं द्रव्यवर्गे ॥15॥ 

[सत्त्वरजस्तमोनिरूपणम् ] 

स्थित्युत्पत्त्यन्तलीलाविधिषु भगवताऽधिष्ठिताः शास्त्रवेद्याः 

सत्त्वाद्याः स्थूलसूक्ष्मप्रकृतिगतगुणा हेतुभूतास्सुखादेः । साम्ये तेषां त्रयाणां सदृशपरिणतिः स्यादिहान्याऽन्यथात्वे 

क्लृप्ताऽन्यैर्द्रव्यतैषां श्रुतिपथविहता; कुत्रचित्तूपचारः ॥16॥ 



तु **चतुर्विंशतौ** = चतुर्विंशतितत्त्वेषु व्याप्तितः स्यात् - सर्वेषु व्याप्यैव वर्तते । शब्दपूर्वाः शब्दाद्याः पञ्च अन्ये अपि **गुणाः** = शब्दस्पर्शरूपरसगन्धरूपाः **भूतवर्गेषु** = पञ्चभूतेषु स्थिता अपि परिगणिताः । एते पञ्च गुणाः सृष्टौ एकोत्तरवृद्ध्या पञ्चभूतेषु भवन्ति । लये च एकैकशः क्षीणाश्च भवन्ति । इदं सर्वं श्रीशङ्कराचार्यादिसंमतेषु पर्यङ्कविद्यादिषु विस्तरेण द्रष्टव्यम् । अथ अन्यः **संख्यानादिश्च** =**संख्यानम्** = संख्या। संख्यादयश्चेतरः **भेदः** = गुणभेदः द्रव्यवर्गे यथासंभवम् परिणमति । परिणामो द्रव्यस्यैव, न तु गुणानाम् । अत एव गुणान् प्रति द्रव्यस्य समवायिकारणत्वम्, अथवोपादानत्वमपि नास्ति । किन्तु पूर्वावस्थाविशिष्टं द्रव्यम् उत्तरावस्थाविशिष्टद्रव्यात्मना परिणमते । तत्तद्गुणा एवावस्थापदवाच्याः । अत एव अवस्थापदमपि अद्रव्यवर्गस्य साधारणश्शब्दः । ' शब्दोऽवस्थाविशेषः ' ( 22 ) इति निर्देशो द्रष्टव्यः । संख्यादयोऽपि गुणास्सन्त्येव, व्यवहारे दर्शनेन निराकर्तुमशक्याः । किन्तु तेऽतिरिक्ता न वेत्यन्यदेतत् । परं तु सत्त्वम्, रजः, तमः, शब्दः, स्पर्शः, रूपम्, रसः, गन्धाः, संयोगः, शक्तिश्चेति दशद्रव्याणीति संप्रदायः । शिष्टं तत्तत्प्रकरणे भविष्यति । सर्वमिदमतिस्थूलदृष्ट्येति मन्तव्यम् ॥ १५ ॥
</details>
