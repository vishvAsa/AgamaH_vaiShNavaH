+++
title = "126 बन्धं नाध्यक्षयामस्समधिकमपृथक्सिद्धयोस्तत्स्वरूपात्"

+++
<details><summary>मूलम्</summary>

बन्धं नाध्यक्षयामस्समधिकमपृथक्सिद्धयोस्तत्स्वरूपात् कल्प्ये तस्यातिरेके तदुपरि च तथेत्यप्रकम्प्याऽनवस्था ।  
ताभ्यामेष स्वभावाद्घटित इति कृता भक्तिरस्त्वेतयोस्ते नो चेत् ज्ञानादिकानां विषयविषयिताद्यापतेदन्यदेवम् ॥ १२६ ॥
</details>

<details><summary>सर्वाङ्कषटीका - १२६</summary>

एवं विशेषं निराकृत्यान्तिमं समवायमपि निराकरोति – बन्धमित्यादि । किं समवायः प्रत्यक्षसिद्धः, उत विशिष्टप्रतीत्यन्यथानुपपत्त्या कल्पितः । नाद्यः, यतः - **अपृथक्सिद्धयोः** = गुणगुण्यादिरूपयोः अयुत- सिद्धयोः **तत्स्वरूपात्** = अयुतसिद्धपदार्थद्वयस्वरूपात् **समधिकम्** = अतिरिक्तम् **बन्धम्** = समवायाख्यं संबन्धम् **नाध्यक्षयामः** =न साक्षात्कुर्मः । यद्यप्येतद्दोषपरिजिहीर्षया नव्याः केचित्समवायं प्रत्यक्षसिद्धं मन्यन्ते, परन्तु तदा समवायो नित्यः एकश्च न स्यात् । अनुमानेन समवायसिद्धावेव हि लाघवतर्कावतारात् नित्यत्वैकत्वयोः सिद्धिः । तथा च समवायस्य प्रत्यक्षत्वेऽपसिद्धान्तः । अधिकमन्यत्र । अस्तु तर्हि द्वितीयः कल्पः । समुच्चयसमूहालम्बनबुद्ध्यपेक्षया 'गुणी' इति विशिष्टबुद्धेर्हि वैलक्षण्यमावश्यकम् । अतोऽत्र वैशिष्ट्यप्रयोजकं किञ्चिद्वस्तुस्वरूपादधिकं वक्तव्यमेवेत्यधिकस्य सम्बन्धस्य सिद्धिरिति चेत्, तस्य- संबन्धस्य **स्वरूपातिरेके** = संबन्धिस्वरूपादतिरिक्तत्वे तदुपरि समवायसिद्ध्यनन्तरमपि स तथेति अनवस्था अप्रकम्प्या । तथोक्तं सूत्रकृतैव - 'समवायाभ्युपगमाच्च साम्यादनवस्थितेः' ( ब्र. सू. 2-2-12 ) इति । अयं **भावः** = अयुतसिद्धयोः वैशिष्ट्यसिद्ध्यर्थं यदि समवायोऽङ्गीक्रियते, तर्हि समवायः केन सम्बन्धेन सम- वायिनि वर्तेत ? यद्यन्येन तर्ह्यनवस्था । यदि स्वस्वरूपतः, तर्हि समवायिनावेव तथा स्याताम्, किमतिरिक्त- समवायकल्पनेनेति । तदेतदाह - **ताभ्याम्** = अयुतसिद्धाभ्यां समवायिभ्याम् **एषः** = समवायः **स्वभावात्** = स्वस्वभावादेव घटत इति यदि, तर्हि ते समवायिस्वरूपे एव एतयोः समवायिनोः भक्तिः संबन्ध- रूपः **कृता** = अङ्गीकृता अस्तु, किमतिरिक्तकल्पनेन? नो **चेत्** = एवमनङ्गीकारे **एवम्** = समवायवदेव **ज्ञानादिकानाम्** = ज्ञानार्थयोरपि **विषयविषयितादि** = विषयविषयिभावादिः **अन्यत्** =अतिरिक्तं संबन्धान्तरम् **आपतेत्** = सिद्धयेत् ॥ 

ननु गुणगुणिनोराधाराधेयभावमूला विशिष्टबुद्धिरुभयसंमता । नैवं ज्ञानार्थयोराधाराधेयभावस्संमतः । ज्ञानं ह्यान्तरम्, विषयस्तु बाह्यः । कथं तयोराधाराधेयभावसंभवः । तदा हि 'ज्ञानवान् घटः' इति 'घटवत् ज्ञानम्' इति वा प्रतीतिप्रसङ्गः । ' ज्ञातो घटः' इत्यत्र ज्ञानस्य विशेषणता तु विषयतासंबन्धेनैवेति सर्व- संमतम् । अतः कथमत्र प्रतिबन्दितया विषयविषयिभावः प्रदर्श्यत इति चेत्; विषयविषयिभावस्य अतिरिक्तसंबन्धरूपत्वाङ्गीकारेण तथापादनसंभवात् । अन्ततोऽनवस्थाया दुरतिक्रमात् । ननु भोः ! 

487. 

805 

[ समवायस्यैक्ये दोषवर्णनम् ] 

संबन्धे सर्वतुल्ये प्रसजति गुणजात्यादिसङ्कीर्णभावः 

तत्तद्द्द्वन्द्वस्वभावादनियतिशमने निष्फलाऽन्यस्य क्लृप्तिः । 

त्यक्ते तत्तद्विशेषे स्वयमुभयसमे चात्र संबन्धरूपे 

नानासंबन्धपक्षेऽप्ययमधिकरणाधेयभेदः कथं स्यात् ॥127॥ 



धर्मिग्राहकमानस्य महत्त्वं किं न निश्चितम् ? जानन्नप्यथवा किं त्वं ब्रूषे स्वमतनिष्ठया ? ॥ सूत्रकारः कथं ब्रूतेह्यनवस्थां तथेति चेत् । शास्त्रान्तरकथा सेयम् सत्यमन्यत्र वक्ष्यते ॥ बाह्यप्रपञ्चस्त्वन्यःस्यात् आन्तरोऽन्यो विलक्षणः । न सांकर्यं तयोः कार्यमेवं विज्ञाननिश्चयः ॥ न हि निन्दानयेनैव नीयतामथवाऽद्य तत् । ऋषयः कलहं कुर्युः कथमन्योन्यमुच्यताम् ॥ यदि भेदो वस्तुनोः स्यात् तयोस्संबन्धमन्तरा । कथं विशिष्टधीः स्यादित्यालोचय विनाऽऽग्रहम् ॥ विशिष्टबुद्धेवैशिष्ट्यं वक्तव्यं च समुच्चयात् । वैलक्षण्यं ज्ञानतश्चेत्, भेदोऽपि स्यात्तु तादृशः ॥ इन्यापत्तेर्वज्रघातः, रक्ष्यस्स्वात्मा कथं त्वया । अथवा समये सर्वं वक्ष्यामोऽन्यत्र, सह्यताम् ॥ तावद्यदि भवेदायुरुभयोरीश्वरेच्छया । तिष्ठत्वत्रैव चर्चेयं गच्छामश्चोपरि द्रुतम् ॥ 

व्यवहारे न्यायनयः, तत्त्वे वेदान्त एव च । इत्येव चान्ततः सिद्धं न भाट्टनयसंश्रयः ॥ १२६ ॥
</details>
