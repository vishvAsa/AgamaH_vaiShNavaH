+++
title = "115 अन्यापोहस्तु गोत्वप्रभृतिरिति"

+++
<details><summary>मूलम्</summary>

अन्यापोहस्तु गोत्वप्रभृतिरिति तु नेदंतया तत्प्रतीतेरन्योन्यापोहबुद्ध्या नियतिरिति मिथस्संश्रयस्तत्प्रतीतौ ।  
विध्याक्षेपक्षमत्वाद्विषमसमतया बुद्धिनैयत्यसिद्धेश्शब्दार्थत्वादपोहो विमतिपदमिति व्याप्तिभङ्गादिदुःस्थम् ॥ ११५ ॥
</details>

<details><summary>सर्वाङ्कषटीका - ११५</summary>

जातिवादं निरस्य, तत्स्थाने अपोहमभिषिक्तवतां सौगतानां मतं दूषयति – अन्यापोह इति । गोत्व- **प्रभृतिस्तु** = गोत्वाश्वत्वादयस्तु **अन्यापोहः** = तदितराभाव एव, न त्वतिरिक्तः इति तु न युक्तम् । कुतः ? **इदंतया** =भावरूपतया **तत्प्रतीतेः** = गोत्वाश्वत्वादीनामनुभवात् । अभावरूपत्वे तु ननुल्लेखः स्यात् । गोत्वम्, अश्वत्वम् इत्यादि खलु न संबन्धमन्तरैव व्यवह्रियते । अतस्तानि नाभावरूपाणि । ननु तमः प्रतीति- वत्स्यादिति चेत्, दूषणान्तरमाह - अन्योन्येति । **अन्योन्यापोहबुद्ध्या** = गोत्वमश्वत्वाभावरूपम्, अश्वत्वं च गोत्वाभावरूपं वक्तव्यम् इति परस्पराभावरूपतया **नियतिः** = व्यवस्था वक्तव्या इति **तत्प्रतीतौ** = गोत्वप्रतीतौ, अश्वत्वप्रतीतौ च **मिथस्संश्रयः** = अन्योन्याश्रयः अनिवार्यः । गोत्वमश्वत्वाद्यभावरूपं चेत्, प्रथममश्वत्वादिज्ञानं किलावश्यकम् । अश्वत्वं च गोत्वाद्यभावरूपम् । ततश्चाश्वत्वे ज्ञाते, गोत्वं ज्ञातं भवेत्, गोत्वे ज्ञाते अश्वत्वं ज्ञातं भवेदित्यन्योन्याश्रयः स्पष्टः । ननु ज्ञानं नाम ज्ञेयपरिच्छेदः । परिच्छेदो नाम विषयस्य निष्कृष्य प्रदर्शनमेव । निष्कर्षश्च इतरव्यावृत्तिमन्तरा न सिद्ध्येदेव । अत इतरव्यावर्तनमेव ज्ञानकृत्यम् । अत एव 'गौरेव गौः' इति निष्कृष्य व्यवहारोऽपि दृश्यते । अतो व्यावृत्तिरेव पदार्थस्वरूपम्, नान्यत्स्वरूपमिति चेत्तत्राह - विधीत्यादि । **विध्याक्षेपक्षमत्वात्** = व्यावृत्तेः प्रतियोगितया विधिरूपं वस्तु आवश्यकम् । ‘गौः’ इत्युक्ते गोः इतरस्य प्रतीत्यनन्तरमेव, तद्व्यावृत्तिर्गवि सिद्ध्येत् । अतः अनुयोगितया विधिरूपं वस्तु 

476. 

793 

[ संस्थानातिरिक्तजातिनिरासः ] 

युज्येतोपाधितश्चेदनुगतधिषणा तत्र, नेष्टाऽन्यक्लृप्तिः 

तस्मात् संघातवर्गेष्ववयवरचनाभेदतोऽन्यन्न सिध्येत् । सौसादृश्यात्तु जातिव्यवहृतिनियमः ; तेन नातिप्रसक्तिः 

नो चेन्मूर्तत्वमुख्यैस्त्वदभिमतिनयात् व्यज्यतां जातिरन्या ॥116॥ 



इतरव्यावृत्त्या स्वतो लभ्येतैव । गोभिन्नाश्वादिव्यावृत्तौ च अश्वात् सर्वांशव्यावृत्तिः न भवेत्, अश्वगतप्राणित्व- व्यावृत्तेरसंभवात् । एवं विषमसमतया अपोहस्यापि **विध्याक्षेपक्षमत्वात्** = विधिरूपस्याप्याक्षेपादेव लाभात् **बुद्धिनैयत्यसिद्धेः** = ज्ञानेन परिच्छेदस्य सिद्धेः अपोहमात्रं न वस्तुस्वरूपम्, किन्तु भावरूपमपि । ननु 'विमतम् अपोहः, शब्दार्थत्वात्, अघटशब्दवत्' इत्यनुमानेन शब्दवाच्यं सर्वम् अपोहरूपम् । अघटपदं हि व्यावृत्तिमुखेनैव वस्तु बोधयति, तद्वदिति चेत्, तत्राह - **विमतिपदम्** = 'विमतम् अपोहः, शब्दार्थत्वात्' इत्यनुमानं च व्याप्तिभङ्गादिदुः **स्थम्** = प्रमेयस्वलक्षणादिपदं हि नापोहपरम्, प्रमेयव्यतिरिक्तस्यैवाभावात् । स्वलक्षणपदमपि तन्मात्रपरम् । अपोहस्तु विकल्पस्यैव विषयः, न तु स्वलक्षणनिर्विकल्पस्येत्यङ्गीकारात् मतद्वयेऽपि व्याप्तिभङ्गः । किञ्च अघटपदमपि समस्तपदमेव, न त्वखण्डं पदम् । अतो विधिबुद्धिमन्तरा निषेधबुद्धेरेवासंभवात् अपोहो न शब्दार्थः । वस्तुतस्त्वपोहः एकस्मिन् पदार्थे अर्धभाग इत्येव तत्त्वम्, सर्वस्यापि वस्तुनो भावाभावरूपत्वादिति न्यायवार्तिक श्लोकवार्तिकादावस्य विस्तरो द्रष्टव्यः ॥ ११५ ॥
</details>
