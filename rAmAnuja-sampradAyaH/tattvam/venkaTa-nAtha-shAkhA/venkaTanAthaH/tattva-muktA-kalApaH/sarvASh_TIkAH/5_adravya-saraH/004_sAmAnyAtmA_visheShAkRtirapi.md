+++
title = "004 सामान्यात्मा विशेषाकृतिरपि"

+++
<details><summary>मूलम्</summary>

सामान्यात्मा विशेषाकृतिरपि यदि न स्वीकृतो धर्मवर्गः स्यातां न भ्रान्तिबाधौ न किमपि कथकास्साधयेयुः स्वसाध्यम् ।  
यस्मिन् बाधानवस्थे क्वचन न खलु तं नीतिरन्यत्र दृष्टे नो चेन्निश्शेषकुक्षिम्भरिरुपनिपतन् दुस्तरश्शून्यपक्षः ॥ ४ ॥
</details>

<details><summary>सर्वाङ्कषटीका - ४</summary>

I 

धर्मधर्मिभावस्यानिवार्यतामाह - सामान्यात्मेत्यादि । **सामान्यात्मा** = सामान्यस्वरूपः कश्चित्, **विशेषाकृतिरपि** = विशेषरूपश्च कश्चित् इति **धर्मवर्गः** = द्विरूपो धर्मः यदि न स्वीकृतः, तदा **भ्रान्तिबाधौ** = प्रथमं आन्तिः, अनन्तरं तन्निवृत्तिश्च न स्याताम् । एवं संशयोऽपि न स्यात् । प्रश्नोत्तरादिकमपि न स्यात् । सामान्यतोऽवगते विशेषजिज्ञासायामेवैते भवेयुः । न तावन्मात्रम् – **कथकाः** = कथायामवतीर्णा विद्वांसःतत्त्वमुक्ताकलापः 

365. 

694 

। अद्रव्याणां न मिथ्यात्वम् ] 

चादीनां वृत्तियोग्यं यदुत पदविदोऽसत्त्वमद्रव्यमाहुः 

नैतावत् तन्मृषात्वं गमयति; न च तद्बाधकं किंचिदस्ति । तात्पर्यं चान्यदत्र स्फुटविदितम् ; अतस्तत्र सत्त्वेतरत्वात् 

अन्यः कश्चिन्नञर्थः; परमिह निपुणैद्यतकत्वादि चिन्त्यम् ॥5॥ 

स्वसाध्यं किमपि न साधयेयुः । पक्षसाध्यहेतूनां निर्देशस्य धर्मधर्मिभावमन्तरा कर्तुमशक्यत्वात् । ननु धर्मः सधर्मकः, उत निर्धर्मकः ? आद्येऽनवस्था । द्वितीये निर्धर्मकवस्तुसिद्धिरिति चेत्, तत्राह - यस्मिन्नित्यादि । यस्मिन् **वचन** = यत्र कुत्रचित् **बाधानवस्थे** = बाधो वा अनवस्था वा भवतीति, अन्यत्र **दृष्टे** = अनुभवसिद्धे विषये **तन्नीतिः** =उक्तबाधानवस्थाप्रसक्तिनीतिः न **खलु** = नैव भवितुमर्हति । अनुभवानुरोधेनैव सर्वस्य निर्णेयत्वे सति, यत्र यत् अनुभवसिद्धम्, तत्तथैवाङ्गीकार्यम् । यस्यां कक्ष्यायां बाधः अनवस्था वा भवति, स विषयोऽन्यः । यत्र च यत् अबाधितप्रत्यक्षादिसिद्धं भवति, तस्याङ्गीकारे बाधकं किम्? नो **चेत्** =अनुभवति- रस्कारे तु भिक्षुपादप्रसरणन्यायेन **उपनिपतन्** = स्वयमागच्छन् **निश्शेषकुक्षिभरिः** = सर्वभक्षकः शून्यपक्षःः शून्यवादः **दुर्वारः** = वारयितुमशक्यः स्यात् । न चेष्टापत्तिः, बहुधा दत्तोत्तरत्वात् । अत्र वक्तव्यं सर्वं ग्रन्थोपक्रम ( जड. 8-9 - 10 ) एव प्रतिपादितम् । अतो धर्मधर्मिभावो दुरभिलपः ॥ ४ ॥
</details>
