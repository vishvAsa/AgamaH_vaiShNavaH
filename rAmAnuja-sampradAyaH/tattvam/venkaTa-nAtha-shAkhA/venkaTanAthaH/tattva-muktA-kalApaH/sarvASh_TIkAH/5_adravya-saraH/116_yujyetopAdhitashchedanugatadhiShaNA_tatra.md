+++
title = "116 युज्येतोपाधितश्चेदनुगतधिषणा तत्र"

+++
<details><summary>मूलम्</summary>

युज्येतोपाधितश्चेदनुगतधिषणा तत्र नेष्टाऽन्यकॢप्तिस्तस्मात् संघातवर्गेष्ववयवरचनाभेदतोऽन्यन्न सिध्येत् ।  
सौसादृस्यात्तु जातिव्यवहृतिनियमस्तेन नातिप्रसक्तिर्नो चेन्मूर्तत्वमुख्यैस्त्वदभिमतिनयाद्व्यज्यतां जातिरन्या ॥ ११६ ॥
</details>

<details><summary>सर्वाङ्कषटीका - ११६</summary>

स्वमतेन सामान्यं निरूपयति - युज्येतेत्यादि । **तत्र** = एवमनुगतप्रतीतिहेतुविचारे **अनुगतधिषणा** = अनुगतप्रतीतिः **उपाधितश्चेत्** = उपाधिविशेषादेव भवेचेत् **अन्यक्लृप्तिः** = उपाध्यतिरिक्तजातिकल्पना न **इष्टा** = सिद्धान्ते न संमता । **तस्मात्** = नित्याया अतिरिक्ताया जातेरभावात् **संघातवर्गेषु** = अवयवसंघातरूपेष्वव- यविवर्गेषु **अवयवरचनाभेदतः** = अवयवसंस्थानविशेषापेक्षया **अन्यत्** = अतिरिक्तं सामान्यम् न सिद्ध्येत् । भूतत्वमूर्तत्वादिकं न जातिः, अथाप्यनुगतव्यवहारनिर्वाहकत्वं संप्रतिपन्नम् । तत्रापि भूतत्वादिकं नाखण्डो- पाधिः । बहिरिन्द्रियग्राह्यविशेषगुणवत्त्वमेव हि भूतत्वम् । तच तत्तद्गुणरूपम् । एवं मूर्तत्वं क्रियावत्वम्, परिच्छिन्नपरिमाणवत्त्वं वा । एवमेषां सखण्डोपाधित्वे सत्यपि अनुवृत्तव्यवहारहेतुत्वमुच्यते यदि, उपाध्यतिरिक्त- जातिसद्भावे प्रमाणं किम् ? अथवा तत्तत्पदप्रवृत्तिनिमित्ततया सिद्धा घटत्वादयः सन्त्वखण्डोपाधयः । जातिरिति प्रत्येकमतिरिक्तं किमर्थं कल्पनीयम् ? जातिपदमप्येतद्विषयकम् अस्तु, का हानिः ? प्रत्युत घटत्वादीनां जातित्वे साङ्कर्यं चानुपदं (111) प्रतिपादितम् । अतोऽतिरिक्ता जातिर्मास्तु, उपाधीनां सांकर्येऽपि न दोषः ॥ 

ननु घटातिरिक्तं यत्किञ्चित् अनुगतप्रतीतिहेतुर्नित्यो यद्यङ्गीक्रियते, तर्हि नास्माकं काचन विप्रतिपत्तिः। तस्य नाम जातिर्वा भवतु, उपाधिर्वा भवतु - इति शङ्कायामाह - **जातिव्यवहृतिनियमः** = घटत्वादि- जातिव्यवहारव्यवस्था तु **सौसादृश्यात्** =अत्यन्तसादृश्यात् । **तेन** = एवं यत्किञ्चित्सादृश्यं विहाय अत्यन्त- सादृश्यस्य जातिव्यवहारनियामकत्वेन **अतिप्रसक्तिः** = किञ्चित्सादृश्यमादायावैलक्ष्ण्यापादनम् **न** = न कर्तुंतत्त्वमुक्ताकलापः 

477. 

794 

[ संस्थानस्य जातित्वे लाघवम् ] 

जातेर्यत् व्यञ्जकं ते, तदपि यदि मतं जातितस्संगृहीतम् 

साऽपि व्ययाऽन्यतः स्यात्, तदुपरि च भवेज्जातिसंस्थानमाला । स्वेनैव व्यञ्जकस्याप्यनुगतिरिति चेत्, तर्हि जातिः किमर्था ? 

'व्यावृत्तानां स्वभावात् यदि तदनुगतव्यञ्जकत्वं, जितस्त्वम् ॥117॥ 

शक्यम्। ‘चन्द्र इव मुखम्’ इत्यादौ हि एकदेशत एव सादृश्यम् । सदृशघटयोस्तु व्यक्तिभेदं विहायेतरांशे सर्वशः सादृश्यं वर्तत इत्यतः सौसादृश्यमित्युक्तम् । एतद्विवरणं समनन्तरश्लोके भविष्यति । एवमनङ्गीकारेऽनिष्टापत्तिमाह- नो चेदिति । क्लृप्तेनैव निर्वाहे संभवत्यपि लाघवादिभिः अतिरिक्ता जाति- र्यद्यङ्गीक्रियते, तर्हि - **त्वदभिमतिनयात्** = भवदभिमतलाघवतर्कादिवशात् **अन्या** = अतिरिक्ता जातिः **मूर्तत्वमुख्यैः** = मूर्तत्वभूतत्वादिभिरपि **व्यज्यताम्** = तान्यपि जातिकक्ष्यायां प्रविशन्तु । न च तेषां जातित्वे सांकर्यप्रसङ्गः, भूतत्वं विहाय मूर्तत्वं मनसि वर्तते, मूर्तत्वं विहाय भूतत्वमाकाशे वर्तते । उभयोस्समावेशः पृथिव्यादिचतुष्टये इति चेन्न, सांकर्यस्य जात्यबाधकत्वस्य (111) प्रतिपादितत्वात् । तार्किकेष्वपि नवीनानामस्य संमतत्वात् । अतः सौसादृश्यातिरिक्ता जातिर्नास्त्येव ॥ ११६ ॥
</details>
