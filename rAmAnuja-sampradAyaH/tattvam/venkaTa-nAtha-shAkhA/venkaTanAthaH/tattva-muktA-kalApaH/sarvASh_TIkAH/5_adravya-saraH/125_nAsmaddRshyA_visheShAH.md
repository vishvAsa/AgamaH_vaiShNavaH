+++
title = "125 नास्मद्दृश्या विशेषाः"

+++
<details><summary>मूलम्</summary>

नास्मद्दृश्या विशेषाः प्रणिहितमनसां तद्धियां क्वोपयोगस्तत्तद्वस्तुप्रकाशस्सुलभ इह पुनर्भिन्नधीरस्तु मा वा ।  
वि(श्व)श्वं स्रष्टुर्विशिष्टप्रमितिमिह न ते कुर्वते नित्यसिद्धां तस्मात्तत्सिद्ध्यसिद्ध्योर्न फलमनुमया नागमोऽप्यत्र तादृक् ॥ १२५ ॥
</details>

<details><summary>सर्वाङ्कषटीका - १२५</summary>

प्राहाचार्यः पुनरपि शिष्यश्रद्धाभिवृद्धये । विशेषाणां च वैफल्यं स्वसिद्धान्तानुसारतः ॥ 



नेत्यादि । न अस्मदृश्याः विशेषाः, तेषामतीन्द्रियत्वेन ग्रहणासंभवात् नास्माकं तेनोपयोगः । **प्रणिहितमनसाम्** = योगिनाम् **तद्धियाम्** = अतीन्द्रियग्रहणशक्तज्ञानानां विशेषैः क्व उपयोगः, स्वत एव तद्ज्ञानैः परमाणूनां ग्रहणात् तत्तद्वस्तुप्रकाशः सुलभः । इह **पुनः** = लोके तु विशेषाधीना भिन्नधीःः परस्परपृथग्दर्शनम् अस्तु, मा वा, न कश्चन विशेषैरुपयोगः । **विश्वस्त्रष्टुः** = परमेश्वरस्य **इह** = परमाण्वादिविषये नित्यसिद्धाम् **विशिष्टप्रमितिम्** = विलक्षणज्ञानम् **ते** = विशेषाः न कुर्वतेन कर्तुमलम्, नित्यत्वादेव । **तस्मात्** =एवं भेदज्ञानस्यान्यथासिद्धत्वात् **अनुमया** = अनुमानेन **तत्सिद्ध्यसिद्ध्योः** = विशेषसिद्धावसिद्धौ वा न **फलम्** = नोपयोगः, भेदप्रतीतेरन्यतस्सिद्धत्वात् । **अत्र** = विशेषसद्भावे **तादृक्** = तादृशः **आगमोऽपि** = श्रुतिरपि **न** = न दृश्यत एव । अतो विशेषसद्भावे प्रमाणमपि नास्ति, तेन साधनीयमपि न किञ्चिदस्ति ॥ 



अयमत्र संग्रहः – विशेषसद्भावे प्रमाणं किम्? किं प्रत्यक्षम्, उतानुमानम्, उत श्रुतिः ? एवं विशेषाङ्गीकारेण साधनीयं किम् ? भेदज्ञानमिति यदि, तर्हि केषाम् ? किं बद्धानाम्, उत सिद्धानाम्, उतेश्वरस्य ? न प्रत्यक्षम्, नानुमानम्, नागमः प्रमाणम् । एवं बद्धानाम्, सिद्धानाम्, ईश्वरस्य च परमाण्वादि- भेदज्ञानं विशेषमन्तरैव सिद्धम् । अतश्च प्रमाणप्रमेयानुपपत्तिभ्यां विशेषाः न सन्त्येव । ननु भोः ! 

भेदज्ञानं न पृच्छामः, भेदहेतुस्तु पृच्छ्यते । इति चेदुत्तरमपि प्रोक्तमत्रानुचिन्त्यताम् ॥ न हि निन्दानयेनैव जानन्तः सर्वमेव हि । तारतम्यं दर्शयन्ति शिष्य श्रद्धाभिवृद्धये ॥ 

वस्तुतस्तु भेदो दुस्त्यजस्सर्वस्यापीति पूर्वमेव (श्लोक. 13) प्रदर्शितम् । तत्र स्वभावपर्यायो विशेषः प्रथमः, द्वितीयं तु पृथक्त्वम्, एतदुभयाधीनो भेद इति भेदवादस्य क्रमः । विशेषस्य स्थानेतत्त्वमुक्ताकलापः 

804 

[ समवायनिराकरणम् ] 

486. 

बन्धं नाध्यक्षयामः समधिकमपृथक्सिद्धयोस्तत्स्वरूपात् 

कल्प्ये तस्यातिरेके तदुपरि च तथेत्यप्रकम्प्याऽनवस्था । ताभ्यामेष स्वभावाद्घटित इति कृता भक्तिरस्त्वेतयोस्ते 

नो चेत्, ज्ञानादिकानां विषयविषयिताद्यापतेदन्यदेवम् ॥126॥ 

तद्व्यक्तित्वं कथञ्चिद्वक्तुं शक्यम् । तदधीनं पृथक्त्वं त्वनिवार्यम् । अयमेव च स्वभाववादः । अतश्च 'व्यवहारे तर्कन्यायनयः' इत्येव साधीयः । अधिकं पुनरुक्तिरेव ॥ १२५ ॥
</details>
