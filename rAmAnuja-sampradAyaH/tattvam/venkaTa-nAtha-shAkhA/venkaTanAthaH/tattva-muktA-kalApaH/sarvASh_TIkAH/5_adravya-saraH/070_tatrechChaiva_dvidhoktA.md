+++
title = "070 तत्रेच्छैव द्विधोक्ता"

+++
<details><summary>मूलम्</summary>

तत्रेच्छैव द्विधोक्ता विषयनियमतो रागविद्वेषनाम्ना पूर्वस्तीव्रस्तु कामः पर इह भजते तादृशः क्रोधसंज्ञाम् ।  
एकैवेच्छा सिसृक्षा भगवत उदिता संजिहीर्षेति चान्यैस्तद्वल्लोके न किं स्यादधिकमिह तु चेत्कल्प्यतेऽतिप्रसक्तिः ॥ ७० ॥
</details>

<details><summary>सर्वाङ्कषटीका - ७०</summary>

मानवस्य प्रवृत्तिषु सर्वत्रेच्छैव रूपभेदेन मूलकारणमिति प्रदर्शयति रागादिजयार्थम् - तत्रेत्यादि । **तत्र** = एवं इच्छादीनां ज्ञानपरिणामरूपत्वे इच्छैव **विषयनियमतः** = विषयवैलक्षण्येन **रागविद्वेषनाम्ना** = इच्छा द्वेषश्चेति द्विधा उक्ता तद्रहस्यज्ञैः । तीव्रः **पूर्वस्तु** = रागः कामः इत्युच्यते संसारिणाम् । अथवा तीव्रस्तु कामः **पूर्वः** = राग उच्यते । वस्तुतः कामापेक्षया रागो हेयः । ' धर्माविरुद्धो भूतेषु कामोऽस्मि' (गी. 7-11) इति हि भगवद्वचनम् । 'यो कामो निष्काम आप्तकाम आत्मकामः ' (बृ. 6-4-6) इति श्रुत्या आत्मकामो धर्मः, आत्मव्यतिरिक्तकामस्त्वधर्मः, अयमेव च रागः पुरुषविकारहेतुः । इह **परः** = द्वेषः **तादृशः** = तीव्रः क्रोधसंज्ञां भजते । कथमेवमेकैव नानाविधेत्युच्यत इत्यत्र - भगवतः एकैवेच्छा 



756 

[प्रयत्नस्यावश्यकता] 

431. 

इच्छातः कार्यसिद्धौ किमिह यतनमित्यन्तरा कल्प्यतेऽन्यत्; 

तन्मोघत्वोपलब्धेरिति यदि, यतने कल्पितेऽप्येतदेवम् । मैवं; व्यावर्तमानादनुगतमधिकं वर्ण्यते मानविद्भिः; 

वाञ्छन्तोऽपि यत्ना वयमिह पवनस्पन्दनेन्दूदयादौ ॥71॥ 

**सिसृक्षा** = स्रष्टुमिच्छा **संजिहीर्षा** = संहर्तुमिच्छा, इदं रिरक्षाया अप्युपलक्षकम्, इति च **अन्यैः** = तार्किकैः उदिता । 'ईश्वरस्य सिसृक्षाबलात् परमाणुषु क्रियया द्व्यणुकाद्युत्पत्तिः । तथैव संजिहीर्षाबलात् क्रियया परमाणूनां विश्लेषात् जगन्नाशः' इत्यादिकं तैरुक्तम् । ईश्वरस्यैवं चेत्, तद्वत् लोके किं न स्यात् ? इह अधिकं कल्प्यते चेत् **अतिप्रसक्तिः** = अतिप्रसङ्गः, बुभुक्षापिपासादिकमपि भिन्नं भिन्नं भवेत् । वस्तुतस्तु- 

अभुञ्जानं हि बालं स्वं माता ताडयति क्रुधा । धनिकानां कोपतापं लुब्धो हि सहते सदा । कोपप्रीत्यादिकानां तु निष्कर्षो दुष्करो नृणाम् । आपातदृष्टिमात्रेण न भवेन्निर्णयस्त्विह । विवेकी सकलं ज्ञात्वा निर्लिप्तस्सुखमेधते । अविवेकी पथभ्रष्टस्सदा दुःखी भवेन्नरः ॥ ७० ॥
</details>
