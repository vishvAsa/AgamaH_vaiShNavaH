+++
title = "112 जातिः प्राणप्रदात्री"

+++
<details><summary>मूलम्</summary>

जातिः प्राणप्रदात्री गुण इह तदनुप्राणिते भेद(कः)कं स्यादित्याहुः केऽपि नेत्थं नियतिरुभयथाऽप्यर्थदृष्टेर्निशादौ ।  
तेनान्वेष्टव्यभेदप्रतिनियतिमता केनचिन्नित्यरूप्यं प्राप्ता यादृच्छिकीषु प्रमितिषु (तु) च यथादर्शनं तद्व्यवस्था ॥ ११२ ॥
</details>

<details><summary>सर्वाङ्कषटीका - ११२</summary>

कैश्चिदुक्तं जातिगुणयोर्वैषम्यमनूद्य निरस्यति – जातिरित्यादि । **जातिः** = गोत्वादिः **प्राणप्रदात्री** = तत्तद्वस्तूनां परिचायने प्रधानभूता । तदनुप्राणिते **इह** = तेन लब्धपरिचये वस्तुनि **गुणः** = रूपादिः **भेदकः** = इतरव्यावर्तकः स्यात् इति केऽपि आहुः । **निशादौ** = अन्धकारादौ वर्तमानवस्तुनि **अन्यथापि** = वैपरीत्येनापि रात्र्यादौ **अर्थदृष्टेः** = वस्तुनो दर्शनात् **इत्थम्** = जातेः प्राधान्यम्, गुणस्याप्राधान्यम् इति **नियतिः** = व्यवस्था न । निशादावित्यत्र आदिना दूरत्वादेर्ग्रहणम् । मन्दालोके दूरे वा वर्तमानस्य वस्तुनः ग्रहणे प्रसक्ते, कदाचित् जातेरेव प्रथमं ग्रहणम्, अनन्तरं गुणग्रहणम् । कदाचित् गुण एव प्रथमं गृह्यते, अनन्तरमेव जातेर्ग्रहणमित्यप्यनुभवात् एवमेवेति नियमोऽनुपपन्नः । अत एतावदेव वक्तुं शक्यमित्याह- **तेन** = एवं नियमासंभवेन **अन्वेष्टव्यभेदप्रतिनियतिमता** = **अन्वेष्टव्यभेदस्य** = विविच्यज्ञेयस्य लक्ष्यविशेषस्य **प्रतिनियतिमता** =समनियतिमता **केनचित्** = गुणेन जात्या वा **नित्यरूप्या** = नियमेन ज्ञाप्या जातिः भवति । यथा लिलक्षियिषितस्य पृथिव्यादेः समनियतेन – लक्ष्यतावच्छेदकपृथिवीत्वसमनियतेन गन्धवत्त्वादिना निरूप्या पृथिवीत्वजातिर्भवति । यदा च पृथिवीत्वजातिमत्त्वं पृथिवीत्वमिति लक्ष्यते, तदा जातिः 



790 

[वैशेषिकोक्तजातिनिरूपणम् ] 

473. 

भिन्नेष्वेकावमर्शो न तु निरुपधिकः; तेषु चैक्यं विरुद्धम् 

ज्ञानाकारोऽपि बाह्यो न हि भवति; न चासिद्धमारोपणीयम् । तस्माद् गोत्वादिबुद्धिव्यवहृतिविषयः कोऽपि सत्योऽनुवृत्तः 

तस्य त्यागेऽनुमादेः क्षतिरिति कणभुक्तन्त्रभक्ता गृणन्ति ॥113॥ 

पृथिवीपदप्रवृत्तिनिमित्ततया सिद्धा प्रथमं ज्ञायते, अनन्तरं गन्धवत्त्वं ज्ञायते । अतोऽनुभवानुरोधेनैव व्यवस्था । ननु रूढेषु डित्थादिविषयकज्ञानेषु जातेरप्रसक्त्या कथं परिचय इति चेत्, तत्राह - यादृ- च्छिकीषु **च** = रूढपदजन्यज्ञानेषु तु यथादर्शनं तद्व्यवस्था **प्राप्ता** = 'अयमेव डित्थः' इत्येवमाप्तोप- देशादिना व्यक्तिपरिचयस्यानुभवसिद्धत्वात्, न तत्र जातिपुरस्कारेण गुणपुरस्कारेण वा प्रमितेस्संभवः, किन्तु तद्व्यक्तित्वेनैव व्यक्तिपरिचयः, अनन्तरमेव गुणादिपरिचयश्च भवतीत्यपि यथादर्शनं व्यवस्था । अतः जातेः प्राधान्यं न नियतम् ॥ 

वस्तुतस्तु - 'जातिः प्राणप्रदात्री' इति वदतामयमाशयः । एकं हि गवादिकं नानाधर्मखचितं दृष्टम् । तेषु गोत्वादिजातिरेव गोप्राणिनः सर्वस्वदात्री भवति । अतोऽत्र प्राधान्यं न ज्ञानदृष्ट्या, किन्तु तत्तद्वस्तुदृष्ट्यैव । गो, अश्वस्य, गजादेर्वा आकारगुणविशेषादिकं हि व्यवस्थितमेव दृश्यते । कथमियं स्वरूपव्यवस्था ? इति प्रश्ने, तत्तज्जातिरेवेत्येवोत्तरम् । अतो गवादीनां सर्वस्वदात्री जातिरेव । रूपादिकं त्वनन्तरमेव प्राप्तम् । अत एव 'समानप्रसवात्मिका जाति : ' ( न्या. सू. 2-2 - 7 ) इति गौतमीयं सूत्रम् । एतन्मर्मादिकं समनन्तरश्लोकेषु व्यक्तीभविष्यति । आचार्यैस्तु - एतत्सिद्धान्ते व्यक्त्याश्रितानां धर्माणां स्वरूपनिरूपकधर्माः, निरूपितस्वरूपविशेषणधर्मा इति द्वेधा विभागः प्रदर्श्यते सर्वत्र । तत्र स्वरूपनिरूपक- धर्माः तद्वस्तुस्वरूपपरिचयेऽत्यन्तं प्रधानभूताः । निरूपितस्वरूपविशेषणभूतास्तु स्वरूपपरिचयानन्तरं ज्ञेयाः । यथा ब्रह्मणः सत्यत्वज्ञानत्वानन्तत्वामलत्वानन्दत्वानि पञ्च स्वरूपनिरूपकधर्माः । जगत्कारणत्वादीनीतराणि तु निरूपितस्वरूपविशेषणभूताः स्वरूपपरिचयानन्तरं ज्ञेयाः । एवं कदाचिद्गुणमुखेन कदाचिज्जातिमुखेन वा वस्तुपरिचयात् तद्दृष्ट्या जातेरेव प्राधान्यमिति नियमो नास्तीत्यभिप्रायेणैवमनुगृहीतम् ॥ ११२ ॥ 
</details>
