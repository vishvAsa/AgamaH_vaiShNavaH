+++
title = "120 सादृश्यं शक्तिसङ्ख्याप्रभृति"

+++
<details><summary>मूलम्</summary>

सादृश्यं शक्तिसंख्याप्रभृति च कतिचिद्भिन्नमूचुर्गुणादेः स्यादत्रातिप्रसक्तिः प्रतिगुणमगुणीकारलिङ्गोपलब्धेः ।  
साधर्म्यात् संग्रहश्चेत् सममिदमुभयोर्येनकेनापि यद्वा किं दन्तादन्ति कृत्वा फलमिह बलिभुग्दन्तचिन्तान्तरेऽस्मिन् ॥ १२० ॥
</details>

<details><summary>सर्वाङ्कषटीका - १२०</summary>

सादृश्यादीनामतिरिक्तत्वं प्राभाकरोक्तं निराकरोति - सादृश्यमित्यादि । **कतिचित्** = प्राभाकराः सादृश्यम्, शक्तिसंख्याप्रभृति च अतिरिक्तम् आहुः । **सादृश्यम्** = तद्भिन्नत्वे सति तद्गतभूयोधर्मवत्त्व- रूपम् । शक्तिः - कार्योपयोग्यपृथक्सिद्धविशेषणभूता तत्तत्कारणगता । **संख्या** = एकत्वादिव्यवहारहेतुः । एते त्रयोऽपि **गुणादेः** = गुणप्रभृतिक्लृप्तपदार्थेभ्यः **भिन्नम्** = **विलक्षणम्** = अतिरिक्तम् ऊचुः । एषां गुणत्वे, गुणे एषां व्यवहारो न स्यात्, गुणे गुणानङ्गीकारात् । अत एतेऽतिरिक्ताः पदार्था इति ते वदन्ति । रूपं यथा कश्चन गुणः, तथा रसोऽपि' इति गुणेष्वपि सादृश्यप्रतीतिरस्त्येव । एवं पारिमाण्डल्यभिन्नानां कारणत्वं साधर्म्यं चेत्, कारणत्वमपि सर्वपदार्थवृत्त्येव । अत एव कार्योपयोग्यपृथक्सिद्धविशेषणभूता शक्तिः षड्द्रव्येषु वर्तते। अत एव सातिरिक्ता । ' शक्तिः न षड्भावान्तर्भूता, सामान्यवृत्तित्वे सति सामान्येतरवृत्तित्वात्, अभाववत्' इत्यनुमानेन षड्भावानन्तर्भूतत्वं सिद्धम् । 'नाप्यभावान्तर्भूता, अस्तीति प्रतीतिविषयत्वात्' इत्यनुमानेनाभावातिरिक्तसिद्ध्याऽतिरिक्तपदार्थत्वसिद्धिः । इयमेव रीतिः सादृश्ये संख्यायां च ज्ञेया । 'यथा गोत्वं नित्यम्, तथाऽश्वत्वमपि नित्यम्' इति व्यवहारदर्शनात् । संख्याव्यवहारस्तु सप्तस्वपि पदार्थेषु वर्तते । 'अभावश्चतुर्विधः, समवायस्त्वेकः । सामान्यं द्विविधम् । पञ्च कर्माणि । चतुर्विंशतिर्गुणाः । ' इत्यादिव्यवहारात् । ननु तर्हि विशेषेऽस्त्वन्तर्भाव इति चेत्, विशेषस्तु नित्यद्रव्यमात्रवृत्तिः, संख्या तु सर्वपदार्थवृत्तिः । अतो न विशेषरूपा संख्या । ननु सादृश्यं तद्भिन्नत्वे सति तद्गतभूयोधर्मवत्त्वरूपमित्युक्तमिति चेत्, तदपि न । तद्गतधर्मस्यान्यत्र सत्त्वासंभवात् । न हि चन्द्रगतमाह्लादकत्वं मुखे स्यात्, तस्याश्रयभेदेन भेदात् । न च तद्गतधर्मसदृशधर्मवत्त्वविवक्षणान्न दोष इति शङ्खयम्, सादृश्यलक्षण एव सादृश्यनिवेशने आत्माश्रयान्योन्याश्रयादिदोषप्रसङ्गात् । अत एते सप्तपदार्थातिरिक्ताः पदार्था इति भावः ॥ 



तदेतन्न युक्तम् । कुतः ? **प्रतिगुणम्** = सर्वेष्वपि गुणेषु अगुणीकारलिङ्गोपलब्धेः **अगुणीकारस्य** = गुणातिरिक्तत्वस्य यल्लिङ्गमुच्यते, गुणेऽपि वर्तमानत्वादिरूपम्, तस्योपलब्धेः । परिमाण - पृथक्त्वादीनामपि गुणानां गुणेषु दर्शनात्, तेऽप्यतिरिक्ताः स्युरिति अतिप्रसक्तिः स्यात् । ननु रूपरसादयः नियमेन द्रव्याश्रिताः । द्रव्याश्रितत्वरूपधर्मस्य समानत्वात् रूपादीनां गुणत्वम्, न संख्यादेस्तथेति शङ्कते - साधर्म्यादिति । अन्याश्रितत्वादिरूपात् **संग्रहः** = गुणत्वेन तेषां परिगणनम् चेत्, **इदम्** = साधर्म्यम् येन 

481. 

799 

[गुणादावनुगतव्यवहारनिर्वाहः ] 

गन्धादौ संनिवेशो न हि भवति; न च द्रव्यभेदे निरंशे 

तस्माज्जात्याऽनुवृत्तव्यवहृतिरिति चेत्, उक्ततुल्योत्तरं तत् । तत्तद्वस्तुस्वभावाद् घटत इह मिथस्सप्रतिद्वन्द्वकत्वम् 

तज्जात्याधारतादेरपि तव नियतिस्तत्र न ह्यन्यतः स्यात् ॥121॥ 



**केनापि** = अप्रधानत्वरूपगुणत्वप्रयोजकाकारेण **उभयोः** = विवादविषययोर्द्वयोः **समम्** = समानमेव । संख्याविषयेऽयमंशः पूर्वमेवोक्तः ( 44 ) काणादा कृतिरेव श्रेष्ठेति । सादृश्यादावप्यस्यातिदेशार्थमत्रानु- वादः । ‘येन केने' त्यौदासीन्यम् । औदासीन्यहेतुमाह - यद्वेत्यादि । अस्मिन् **बलिभुग्दन्तचिन्तान्तरे** = काकदन्तपरीक्षारूपे एतादृशविचारे **दन्तादन्ति** = तीक्ष्णखण्डनमण्डनादिकं कृत्वा इह किं फलम् ? क्षुद्रोऽयं विचारो वेदान्तिनाम् ॥ 

वयं हि ब्रह्मनिष्ठाः 'तच्चित्तास्तद्गतप्राणाः । तर्हि कथमेतावल्लिखितमिति चेत्, वक्ष्यत्याचार्य एवोत्तरमग्रे (134) । विस्तरस्तु तत्रैव भविष्यति ॥ 

दिक्सूचयत्यत्राचार्यः शक्तेरप्यत्र कीर्तनात् । वेदान्तिनां वस्तुतस्तु वृथा चर्चेति कण्ठतः ॥ गुरोश्शापस्तु शिष्यः स्यादित्युक्तं स्मर्यतां मुहुः । तथावधार्यतां सत्यं गतः कालस्तु तादृशः ॥ अन्ततः क्रियतां शीघ्रं भगवच्छरणागतिः । स एवैको ह्युपायः स्यादेतत्काले नृणां दृढः ॥ वृथा चर्चेदृशीत्येवमसकृद्बोधनेऽपि यः । नेङ्गितज्ञो भवेत्तस्मै पुनः किञ्चित्तु कथ्यते ॥ १२० ॥
</details>
