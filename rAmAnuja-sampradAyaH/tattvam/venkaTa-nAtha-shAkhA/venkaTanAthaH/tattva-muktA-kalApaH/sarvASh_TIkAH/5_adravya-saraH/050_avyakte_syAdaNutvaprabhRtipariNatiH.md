+++
title = "050 अव्यक्ते स्यादणुत्वप्रभृतिपरिणतिः"

+++
<details><summary>मूलम्</summary>

अव्यक्ते स्यादणुत्वप्रभृतिपरिणतिः स्तम्भकुम्भादिनीत्या नाणुत्वं पूर्वसिद्धं नरमृगरचनाद्यप्यवस्थाक्रमेण ।  
इत्युक्तं सांख्यशैवप्रभृतिसमयिभिस्तत्तथैवास्तु मा वा नित्याणौ जीवतत्त्वे न कथमपि भवेदण्ववस्थाप्रसूतिः ॥ ५० ॥
</details>

<details><summary>सर्वाङ्कषटीका - ५०</summary>

। 

मध्यमपरिमाणमहत्परिमाणे विचार्य, अणुपरिमाणं विचारयति - अव्यक्त इत्यादि । **अव्यक्ते** = प्रकृतितत्त्वे **स्तम्भकुम्भादिनीत्या** = स्तम्भकुम्भादिपरिमाणन्यायेन **अणुत्वप्रभृतिपरिणतिः** = अणुपरिमाणादि- परिणामः स्यात् । यथा **नरमृगरचनाद्यपि** = एकस्यैव जीवस्य नानाविधकर्मवशात् नरत्वमृगत्वादिकम् अवस्थाक्रमेण भवति, तथैव । ततश्च अणुत्वम् न **पूर्वसिद्धम्** = न अनादिसिद्धम् । तथा च प्रकृतेर्विभुत्वात् विभुपरिमाणमेकमेव नित्यम्, इतरत्सर्वमनित्यमेव । इति **सांख्यशैवप्रभृतिसमयिभिः** = सांख्यशैवादिमतीयैः उक्तम् । तत् तथैव अस्तु मा वा । परन्तु नित्याणौ जीवतत्त्वे **कथमपि** = केनापि प्रकारेण **अण्ववस्थाप्रसूतिः** = अणुत्वावस्थाया उत्पत्तिः न भवेत् । अन्यत्र परमाण्वादेः प्रकृत्यवस्थाविशेषरूपत्वात् अणुत्वस्यानित्यत्वेऽपि, जीवगतमणुत्वं तु नागन्तुकम्, नित्यमेव, जीवस्याप्राकृतत्वात् ॥ 

1 

एकस्मादेवात्मतत्त्वात् चेतनाचेतनात्मकम् । जगत्सर्वं समुत्पन्नमित्याह श्रुतिभारती ॥ आत्मान्यत्सकलं तस्मात् नूनमाद्यन्तवद्भवेत् । स्वरूपपरिणामोऽयं प्रपञ्चेनोपवर्णितम् ॥ स्वरूपपरिमाणे तु ब्रह्म स्यान्नश्वरं ध्रुवम् । इति तद्रूषितं बौद्धैः हेतुवादैरनेकधा ॥ प्रकृतेः परिणामत्वात् परमाणोरनित्यता । युज्यते, न तु जीवानां कृतनाशादिसंभवात् ॥ 

श्रुतिरपि नित्यो नित्यानां चेतनश्चेतनानामेको बहूनां यो विदधाति कामान्' (कठ. 2-5-13, श्वे.6-13) इति जीवानां नित्यत्वं कण्ठत एव वक्ति । अतश्च जीवगतमणुत्वं नित्यमेव । वस्तुतस्तु - 

अणुत्वे च विभुत्वे च रहस्यमति वर्तते । सुसूक्ष्मं चिन्त्यतां गाढं भौतिकाः परमाणवः ॥ 



738 

[पृथक्त्वगुणविमर्शः ] 

411. 

चर्चा तुल्यैव भिन्नं पृथगितरदिति प्रत्यये; तत् पृथक्त्वं 

भेदाख्यो नीलपीतप्रभृतिरभिमतः; किं मुधाऽन्यस्य क्लृप्तिः । नाप्यज्ञातावधीनां पृथगिदमिति धीः नापि भिन्नादिवाचां 

साकं क्वापि प्रयोगो; न च पृथगिति धीर्द्रव्य एवेति सिद्धम् ॥51॥ 

आत्मा त्वभौतिकः, तस्मात् उभयोरेकरूपता । कथं भवेत् अतो चिन्त्यम् त्यक्त्वा भौतिकरूपणम् ॥ चर्चातीतप्रमेयेषु दिव्येष्वेतादृशेषु हि । न मानं भौतिकी प्रज्ञा, ज्ञानं दिव्यं तथा भवेत् ॥ अतोऽणूनां विभूनां च परिमाणविचारणा । त्याज्यात्रैवेति युक्तं स्यात्, पश्यामस्समयान्तरे ॥ ५० ॥
</details>
