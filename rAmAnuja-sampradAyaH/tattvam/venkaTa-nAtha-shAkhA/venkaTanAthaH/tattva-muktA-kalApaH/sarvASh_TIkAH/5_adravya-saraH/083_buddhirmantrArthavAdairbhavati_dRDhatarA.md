+++
title = "083 बुद्धिर्मन्त्रार्थवादैर्भवति दृढतरा"

+++
<details><summary>मूलम्</summary>

बुद्धिर्मन्त्रार्थवादैर्भवति दृढतरा देवतातद्गुणादौ बाधश्चातीन्द्रियेऽक्षैर्न हि भवति धियां मानता च स्वतो नः ।  
दुःखासंभिन्नदेशादिकमिव फलदा देवता तत्रतत्र प्राप्या च श्रूयतेऽतः कथय कथमियं शब्दमात्रादिरूपा ॥ ८३ ॥
</details>

<details><summary>सर्वाङ्कषटीका - ८३</summary>

देवता न चेतनः, किन्तु शब्द एवेति वादं निराकरोति - बुद्धिरित्यादि । मन्त्रार्थवादैः देवता- प्रतिपत्तिर्न भवतीत्यत्र किं कारणम् ? किं तैर्बोध एव न भवति ? उत जायमानो बोधः संशयरूप इति ? अथवा निश्चयरूपत्वेऽपि बाधितो भवति ? अबाधितत्वेऽपि प्रामाण्यं नास्ति ? इति । आद्यद्वयं निराकरोति- **मन्त्रार्थवादैः** = मन्त्रैः अर्थवादैश्च **देवतातद्गुणादौ** = देवतायाः तदीयस्वरूपस्वभावादिविषये च दृढतराः अप्रकम्प्या **बुद्धिः** = ज्ञानम् भवति । दृढतरा इत्यनेन द्वितीयविकल्पनिरासः । तृतीयं समाधत्ते - अतीन्द्रियेऽर्थे बाधश्च **अक्षैः** = इन्द्रियैः न हि भवति । चतुर्थस्योत्तरम् - **नः** = अस्माकम् **धियाम्** = ज्ञानानाम् **मानता** = प्रामाण्यम् स्वतः । ननु प्रामाण्यस्य स्वतस्त्वेऽप्यनन्तरं प्रमाण्यसंशयसंभवस्याभ्युपगतत्वात् ज्ञाने जातेऽपि 



766. 

[देवतानां फलप्रदत्वेऽनुपपत्तिपरिहारः ] 

444. 

प्राचीनेन्द्राद्यपाये दिशतु कृतफलं को नु कल्पान्तरादौ ? 

अन्ये तत्तत्पदस्था न तदुपजनकाः प्रागनाराधितत्वात् । 

मैवं; यस्य श्रुतिश्च स्मृतिरपि नियतादेशरूपे, स एकः 

सर्वाराध्यान्तरात्मा न हि गलितपदो नापि सुप्तस्तदाऽपि ॥84॥ 

को लाभ इति चेत्, वेदवाक्यजन्यत्वात् नात्र संशयावकाशः । तर्हि पण्डितानां वैदिकानामेव कथं परस्परं विवाद इति चेत्, 

श्रद्धत्स्व सौम्य ! तद्वाक्यं स्वैरं मा पृच्छ, मा मुहुः । एवं भर्त्सनमात्रेण बुद्धिः खलु न तृप्यति ॥ गहनं देवतातत्त्वम् न तावत्सुगमं नृणाम् । यथा जनास्तु मन्यन्ते, न फलं व्यर्थचर्चया ॥। प्रज्ञावतां तु सकलं भाति गम्भीरमद्भुतम् । ततोऽद्भुतं बालिशानां सकलं सुगमं ह्यभूत्! ॥ 

प्रतिबन्दीमप्याह - 'दुःखासंभिन्नदेशादिकमिव' इति । ' यन्न दुःखेन संभिन्नं न च ग्रस्त- मनन्तरम् । अभिलाषोपनीतं यत् तत्सुखं स्वःपदास्पदम् ॥' इत्यर्थवादस्य स्वार्थविवक्षाप्यङ्गीक्रियते भवद्भिरेव । एवमेव तत्र तत्र देवता फलदा, प्राप्या च श्रूयते । स एवैनं भूतिं गमयति' इति फल - प्रदत्वम्, ‘तत्तत्सायुज्यमाप्नोति' इति देवताप्राप्तिश्च कथ्यत एव । अतः **इयम्** = देवता शब्दमात्रादिरूपा कथम्? कथय । आदिपदेन शब्दातिरिक्तः प्रत्यक्षदृष्टोऽग्निरेवेति पक्षो गृह्यते । आधिभौतिकमन्यत्, आधिदैविकं चान्यत् । अतो भौतिकाग्निरेव देवतेत्यपि न, शब्द एव देवतेत्यपि न । उभयातिरिक्ता चेतनरूपान्या देवता । अथवा शब्दर्थयोरभेदभावनया तथोच्यताम् ॥ ८३ ॥
</details>
