+++
title = "019 कस्तूरीचम्पकादौ समविषमतया"

+++
<details><summary>मूलम्</summary>

कस्तूरीचम्पकादौ समविषमतया सम्मतस्सौरभादिस्तद्वच्छब्दादयोऽमी त्रिगुणतदधिकद्रव्यनिष्ठा गुणाः स्युः ।  
निष्कृष्टे शास्त्रदृष्ट्या न कथमपि मिथस्संकरश्शङ्कनीयः स्वाच्छन्द्याच्छङ्कमानः स्वमिव सुरगुरुं किं न शङ्केत मुग्धम् ॥ १९ ॥
</details>

<details><summary>सर्वाङ्कषटीका - १९</summary>

कौषीतकीब्राह्मणोपनिषदः पर्यङ्कविद्यायां नित्यविभूतिपदवाच्येऽप्राकृते ब्रह्मलोके शब्दस्पर्शरूपरसगन्धा वर्ण्यन्ते । किमेते एतल्लोकगतगन्धादिसजातीयाः, उत विलक्षणा इति विमृशति - कस्तूरीत्यादि । **कस्तूरीचम्पकादौ** = कस्तूर्याम्, चम्पककुसुमादौ **समविषमतया** = गन्धत्वसामान्यात्मना तत्तद्विशेषात्मना च **सौरभादिः** = सौगन्ध्यादिः सर्वसंमतः । अत्यन्तवैलक्षण्ये सत्यपि एकजातीयत्वं सर्वसंप्रतिपन्नम् । **तद्वत्** = एवमेव **अमी** = लीलाविभूतौ नित्यविभूतौ च वर्तमानाः **शब्दादयः** = शब्दस्पर्शरूपरसगन्धाः त्रिगुणत- दधिकद्रव्यनिष्ठाः गुणाः **स्युः** = प्राकृतलोके, वैकुण्ठादिलोके च वर्तमानद्रव्यनिष्ठा शब्दादिगुणा अपि स्युः । अत्यन्तवैलक्षण्यमस्तु कामम् । रूपरसगन्धादिपदानां समानत्वात्, लोकवेदाधिकरणन्यायेन शब्दानां समानत्वे अर्था अपि समाना एव स्युः, न तु भिन्नजातीयाः । तथा चाप्राकृतपदमपि तादृशवैलक्षण्यसूचक- मात्रम् इति पूर्वपक्षः ॥ 

समाधत्ते – शास्त्रदृष्ट्या **निष्कृष्टे** = एवमेवेति वेदाख्यशास्त्रदृष्ट्यैव **अप्राकृतत्वेन** = दिव्यगन्धादि- पदवाच्ये तल्लोकगतगन्धादौ निर्णीते विषये कथमपि येन केनापि प्रकारेण **मिथस्संकरः** = परस्परसांकर्यम् न शङ्कनीयम् । स्वाच्छन्द्यात् - स्वेच्छया शङ्कमानस्तु कश्चित् **सुरगुरुम्** = बृहस्पतिमपि **स्वमिव** = स्वात्मानमिव 

380. 

711 

[शब्दः पञ्चभूतगुणः ] 

शब्दो नैकेषु युक्तयाऽप्युचित इह पुनः पारिशेष्यं तु मन्दं 

वायुः शब्दस्वभावः श्रुतिशिरसि यतः स्मर्यते च स्वरात्मा । गन्धलोकादिनीतिं यदिह निजगदुर्यामुनाद्याः ततोऽपि 

स्पष्ट भेर्यादिनिष्ठोऽयमिति गतिवचो गन्धवत्तद्विशिष्टे ॥20॥ 



**मुग्धम्** = मूढम् किं न शङ्केत? शङ्केतैव कश्चिन्मूढः । विषयस्तु न तथा । 'दिव्य' पदविशेषणेनैव वैलक्षण्ये प्रदर्शिते कथमुभयोरेकजातीयत्वसंभवः । ननु लोकवेदाधिकरणन्यायस्य का गतिः ? तन्न्यायः कर्मकाण्डीयः । कर्मकाण्डीयपश्वादिपदानामर्थनिर्णयार्थः स न्यायः । यज्ञसंबन्धिनः पदार्था लोकदृष्टा एव, न लोकविलक्षणाः । उपनिषदस्तु लोकविलक्षणमर्थमुपदेष्टुं प्रवृत्ताः । अतो नात्र तन्न्यायप्रवृत्तिः । एतत्सूचनायैव 'दिव्य' पद- प्रयोगः । ननु उत्तमं संगीतं श्रुत्वा 'दिव्यं संगीतम्' इति वदन्ति । उत्तमं भक्ष्यं भुक्त्वा 'दिव्यमिदं भक्ष्यम्' इति वदन्ति । तद्वद्भविष्यतीदमपि न भविष्यति । पदान्तरालाभाद्दिव्यपदेन तृप्यन्ति नराः । कथं तत् दिव्यं भवेत् । एतत्तत्त्वं पूर्वमेव (नायक. ) प्रदर्शितम् ॥ 

वस्तुतस्तु – अत्रैवास्ति सविशेषाद्वैतस्य भगवद्रामानुजप्रदर्शितस्य महत्त्वम् । निर्विशेषवादे हि सर्वपदानां लक्षणामङ्गीकृत्य 'सर्वात्मकं ब्रह्म' इत्यस्यासर्वात्मकत्वाभावरूपं ब्रह्मेति व्याख्यायते । एवञ्चेत् ब्रह्म शून्यपर्यायमेव । तदा हि ' पादोऽस्य विश्वा भूतानि । त्रिपादस्यामृतं दिवि ' ' यच्चास्येहास्ति यच्च नास्ति सर्वं तदस्मिन् समाहितम्' (छा. 8-1-3) इत्यादीनां का गतिः ? अतस्सविशेषवादमन्तरा नान्या गतिः प्रामाणिकी ॥ १९ ॥
</details>
