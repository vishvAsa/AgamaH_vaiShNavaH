+++
title = "109 केचित्कर्मादिरूपं जगदुरसमवाय्याह्वयम्"

+++
<details><summary>मूलम्</summary>

केचित्कर्मादिरूपं जगदुरसमवाय्याह्वयं हेतुभेदं किं तैरेवं निमित्ताश्रयमिह जनकं नानिमित्तं विभक्तम् ।  
तत्प्रत्यासत्तिमात्रं व्यभिचरति यदि स्वावकॢप्तेऽपि तुल्यं युक्त्या नैयत्यमत्रेत्यपि सममथवा स्वस्ति वः स्वैरवाग्भ्यः ॥ १०९ ॥
</details>

<details><summary>सर्वाङ्कषटीका - १०९</summary>

। 

कर्मविचारप्रसङ्गात् वैशेषिकसंमतमन्यदपि निराकरोति - केचिदित्यादि । 'समवायिकारणे, प्रत्या- सन्नं कारणमसवायिकारणम्' इति वैशेषिकाः । यथा - पटादिकार्यसमवायिकारणे तन्तौ वर्तमानं तन्तुद्वय- संयोगादि पटं प्रत्यसमवायिकारणम् । एवं कुत्रचित् क्रियायामुत्पन्नायाम्, ततो विभागः, पूर्वसंयोगनाशः, उत्तरसंयोगोत्पत्तिः इति कार्यपरंपरायां हि क्रिया विभागं संयोगं प्रति चासमवायिकारणं भवति, संयोग- विभागयोस्समवायिकारणे द्रव्ये क्रियाया जातत्वात्, क्रिया समवायिकारणे प्रत्यासन्ना विभागादिकारणं भवति । अतः क्रिया कुत्रचित्कार्येऽसमवायिकारणं भवति । एवमवयवगतरूपादिकमवयविरूपं प्रति असमवायि- कारणम्, समवायिकारणे प्रत्यासन्नत्वात् । तथा चासमवायिकारणत्वं गुणकर्मणोः, समवायिकारणत्वं तु द्रव्यस्येत्याहुः । तदेतदनुवदति – **केचित्** = वैशेषिकाः **असमवाय्याह्वयम्** = असमवायिकारणसंज्ञकम् कर्मादिरूपं **हेतुभेदम्** =कारणविभागम् जगदुः । आदिपदेन गुणस्य ग्रहणम् । तदेतन्निराकरोति - **एवम्** = एवमेव इह **निमित्ताश्रयम्** = निमित्तकारणे प्रत्यासन्नम् जनकम् **अनिमित्तम्** = अनिमित्तकारणसंज्ञकम् किं तैः न **विभक्तम्** = कुतो न विभक्तम् । समवायिकारणे प्रत्यासन्नमसमवायिकारणं चेत्, निमित्तकारणे प्रत्यासन्नम- निमित्तसंज्ञकं चतुर्थं कारणमिति कुतो न सङ्केतितम् ? ननु भोः किमिदमेवमुच्यते ? समवायिकारणे प्रत्यासन्नं 

470. 

787 

तत्प्रत्यासत्तिमात्रं व्यभिचरति यदि, स्वावक प्तेऽपि तुल्यं 



युक्त्या नैयत्यमत्रेत्यपि समम्; अथवा स्वस्ति वः स्वैरवाग्भ्यः ॥109॥ 

[पञ्चविधकर्मविमर्शः ] 

कर्मोत्क्षेपादिभेदात् कतिचिदकथयन् पञ्चधा; तच्च मन्दं 

दिग्भेदात् तस्य भेदे दशविधमिति तत्कल्पनं सांप्रतं स्यात् । यत्किञ्चिद्भेदकाच्चेत्, अनवधिकभिदा; कर्महेतोर्ध्रुवाच्चेत् 

अव्याप्तिः; बुद्धितश्चेत्, इयमितरसमा; संकरस्त्वत्र सह्यः ॥110॥ 

सर्वं कथं कारणं भवेत्? समवायिकारणं हि कारणविशेषः । कारणसामान्यलक्षणं हि अनन्यथासिद्धत्वे सति कार्यनियतपूर्ववर्तित्वं वर्तत एव । अतश्च कार्यनियतपूर्ववर्ति समवायिकारणवर्ति अनन्यथासिद्धं च असमवायि- कारणमुच्यते । अतोऽनिमित्तकारणत्वाङ्गीकारापादनं वृथाभियोगमात्रमिति शङ्कते – **तत्प्रत्यासत्तिमात्रम्** = निमित्तकारणे प्रत्यासन्नत्वमात्रम् **व्यभिचरति** = दण्डत्वदण्डरूपादाविवान्यथासिद्धं भवेदेव । **यदि** = इति चेत् — **स्वावक्लृप्तेऽपि** = स्वेनाङ्गीकृतेऽसमवायिकारणेऽपि **तुल्यम्** = अन्यथासिद्धत्वादिकं समानम् । समवायि- कारणे प्रत्यासन्नेऽसमवायिकारणेऽपि दोषस्समानः । पटसमवायिकारणेषु तन्तुषु प्रत्यासन्नस्तन्तु संयोग एवासमवायिकारणम्, न तु तन्तुत्वतन्तुरूपादिकम् । एवं सुखादिसमवायिकारणे आत्मनि प्रत्यासन्न आत्म- मनस्संयोग एवासमवायिकारणम्, न तु तत्र वर्तमानानि ज्ञानादीनि । अतोऽनिमित्तकारणन्यायोऽसमवायि- कारणेऽपि समानः । ननु भोः ! 

वेदान्तिनश्चेद्वेदान्ते यूयं तिष्ठत निर्भराः । वृथातितर्कजालेषु भो मा पतत वैदिकाः ! । 

उक्तमेव समाधानम्, तत्प्रत्यासन्नमिति स्वरूपकथनमात्रमित्यादि । आत्मविशेषगुणानां तु कुत्राप्यसमवायिकारणत्वाभावात्, तद्भिन्नत्वं लक्षणे विशेषणं देयमिति मा कुरु वितण्डामित्याशङ्कय समाधत्ते – **अत्र** = अवयवसंयोगादौ **नैयत्यम्** = कार्यनियतपूर्ववर्तित्वादिकं **युक्त्या** = अन्वयव्यतिरेकादिभिः वदामः इत्यपि समम् अनिमित्तकारणविषयेऽपि । युक्तेः सर्वत्र वक्तुं शक्यत्वात् ॥ 

तद्भिन्नत्वनिवेशेन लक्ष्म चेद्रक्ष्यते त्वया । एतादृशं लक्षणं तु स्यादव्यावर्तकं न किम्? ॥ शरणं चेदनुभवः सर्वत्र, त्यज जल्पनम् । वृथा विस्तरमात्रं हि त्वदुक्तं तु प्रसज्यते ॥ 

:- स्वैरवाग्भ्यो वः **स्वस्ति** = एवं तद्भिन्नत्वादिविशेषणैः लक्षणं परिष्कुर्वद्भ्यः नमोऽस्तु । गच्छत यूयं स्वीये मार्गे न वयं प्रतिवक्ष्यामः इत्युपहासः ॥ १०९ ॥
</details>
