+++
title = "079 सिध्येद्वा विश्ववृत्तेरनितरफलतास्थापनाद्यैरदृष्टम्"

+++
<details><summary>मूलम्</summary>

सिध्येद्वा विश्ववृत्तेरनितरफलतास्थापनाद्यैरदृष्टं तत्सत्ताज्ञप्तिमात्रात्तदुचितनियतानुष्ठितिर्नैव सिध्येत् ।  
तस्माच्चर्याविशेषे श्रुतिरिह शरणं स्वर्गमोक्षादिहेतौ सैवादृष्टस्वरूपं प्रथयतु बहुधा तत्तदुक्ताद्विविक्तम् ॥ ७९ ॥
</details>

<details><summary>सर्वाङ्कषटीका - ७९</summary>

439. 

763 

[ धर्माधर्मनिर्णयेऽनुमानं न पर्याप्तम् ] 

सिध्येद्वा विश्ववृत्तेरनितरफलतास्थापनाद्यैरदृष्टं 

1 

तत्सत्त्वज्ञप्तिमात्रात् तदुचितनियतानुष्ठितिर्नैव सिध्येत् । तस्मात् चर्याविशेषे श्रुतिरिह शरणं स्वर्गमोक्षादिहेतौ 

सैवादृष्टस्वरूपं प्रथयतु बहुधा तत्तदुक्ताद्विविक्तम् ॥79॥ 

[ कल्प्यापूर्ववादः, अदृष्टस्थाने शक्तिः न कल्प्या ] 

440. 

शक्तिर्यागादिकस्य स्वफलवितरणे, संभवे वा फलस्य 

स्थाप्या मध्ये तयोरित्यबहुमतिपदं सत्सु तौतातिती वाक् । शक्ताभावे हि शक्तिर्न भवति; शमितो धर्मधयैक्यजल्पः 

I 



तद्द्वारे शक्तिशब्दो यदि, भवतु; परं क्लृप्तिमस्य क्षिपामः ॥80॥ 

'न निगमादन्यतोऽदृष्टसिद्धिः' ( 77 ) इत्युक्तं विवेचयति - सिद्धयेदित्यादि । **विश्ववृत्तेः** = विवेकिनः प्रवृत्तेः **अनितरफलतास्थापनाद्यैः** = प्रकारान्तरेण साफल्यासंभवप्रतिपादनाद्यैः हेतुभिः 'विफला विश्ववृत्तिर्नो न दुःखैकफलापि वा ' ( न्या. कु. 1-1 ) इत्याद्यैः न्यायाचार्येण परमास्तिकेनोदयनेन प्रतिपादित- रीतिभिः । **अदृष्टम्** = अलौकिकं किञ्चित्साधनं सिद्धयेद्वा, तावतापि नेष्टसिद्धिः । कुतः ? तत्सत्ताज्ञप्ति- **मात्रात्** =सामान्यतः तादृशादृष्टसत्तासाधनमात्रेण **तदुचितनियतानुष्ठितिः** = तत्तत्फलोचितव्यवस्थित- साधनानुष्ठानप्रक्रियादिः तावतैव नैव सिद्ध्येत् । **तस्मात्** = सामान्यतो दृष्टानुमानेन साधनसामान्यसिद्धावपि विशेषस्य तेनासिद्धेः **स्वर्गमोक्षादिहेतौ** = स्वर्गमोक्षादिसाधनभूते इह **चर्याविशेषे** = आचरणीयक्रियादौ श्रुतिरेव **शरणम्** = गतिः । एवं सति सैव श्रुतिरेव **बहुधा** = नानाप्रकारेण **तत्तदुक्तात्** = तत्तद्वादिभिः उक्तात् **विविक्तम्** = विलक्षणम् **अदृष्टस्वरूपम्** = अलौकिकश्रेयस्साधनस्य स्वरूपम् **प्रथयतु** = प्रकाशयतु । वृथा युक्त्यन्वेषण- श्रमः किमर्थः ? वस्तुतस्तु नैयायिकानामप्येतावदेव संमतम् । विशेषनिर्णयः वेदादेवेति तेषामपि निर्णयः । ' मन्तव्यः' इत्युक्तमननप्रकार एवायमिति तत्रैव ग्रन्थारम्भेऽभिहितम् ॥ ७९ ॥
</details>
