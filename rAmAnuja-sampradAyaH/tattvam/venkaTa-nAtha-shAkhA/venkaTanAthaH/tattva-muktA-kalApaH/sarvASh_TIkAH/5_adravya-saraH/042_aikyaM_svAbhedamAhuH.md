+++
title = "042 ऐक्यं स्वाभेदमाहुः"

+++
<details><summary>मूलम्</summary>

ऐक्यं स्वाभेदमाहुः कतिचन न भिदाऽस्त्येकमेवेति दृष्टेर्भेदादृष्ट्यैक्यमोहस्तदिति च वचनं तत्रतत्राभ्युपेतम् ।  
अन्ये त्वेतत्स्वसत्त्वं विदुरितरसमुच्चित्यवस्थानुवृत्तं तत्पक्षेऽपि स्वरूपादधिकमिदमिह द्वित्वमोहादिसिद्धेः ॥ ४२ ॥
</details>

<details><summary>सर्वाङ्कषटीका - ४२</summary>

I 

एकत्वविषये प्रकृतोपयोगिमतभेदं वर्णयति – ऐक्यमित्यादि । ऐक्यम् **स्वाभेदम्** = **स्वतादात्म्यम्** = स्वस्मिन् भेदाभावरूपम् **कतिचन** = निर्विशेषवादिनः आहुः । स्वस्मिन् विशेषाङ्गीकारे आधाराधेयभावकृतो भेद आगच्छति । अतश्च भेदाभावः, सजातीयविजातीयस्वगतभेदाभावः । अत एवाखण्डं ब्रह्मकमेव परिशिष्यते । तत्र प्रमाणम् - न भिदा **अस्ति** = 'नेह नानास्ति किञ्चन', **एकमेव** = 'एकमेवाद्वितीयम्' इति **दृष्टेः** = श्रुतेः, वैदिकः खलु वेदचक्षुः । न केवलं वेदे, लोकेऽपि । **तत्** = तस्मादेव भेदादृष्ट्या ऐक्यमोह **:** = ' परस्परं भेदादर्शनात् ऐक्यभ्रमो जातः' इति च वचनम् तत्र तत्र लोके **अभ्युपेतम्** = सर्वैरङ्गीकृतम् । अतः ऐक्यम् अखण्डत्वरूपभेदाभाव एवेति ब्रह्मणः अखण्डत्वसिद्ध्या निर्विशेषत्व- सिद्धिरित्यभिप्रयन्ति ॥ 

अन्ये **तु** = सविशेषवादिनस्तु **एतत्** = एकत्वम् **इतरसमुच्चित्त्यवस्थानुवृत्तम्** = **इतरस्य** = विशेषणस्य **समुच्चितिः** = **समुच्चयः** = वैशिष्ट्यम्, एतादृश्यामपि अवस्थायामनुवृत्तम् **स्वसत्त्वम्** = स्वस्वरूपसत्तारूपम्, 



403. 

730 

[ ऐक्ये विशेषप्रदर्शनम् ] 

अन्यद् गृह्णात्यभिज्ञा; तदिदमिति पुनः प्रत्यभिज्ञाऽन्यदैक्यं 

कालक्षेत्रादिभेदग्रहजनितभिदाभ्रान्तिशान्तिस्ततः स्यात् । 

मोहस्तत्रैकताधीर्ज्वलन इव भवेत् प्रत्यभिज्ञात्वतश्चेत् 

स्वव्यघातोऽनुमायाः; भ्रम इह निखिला स्यादभिज्ञाऽपि तद्वत् ॥43॥ 

तद्व्यक्तित्वरूपमिति यावत्, तादृशम् विदुः । इदं च तद्व्यक्तित्वं समुदायगतप्रत्येकवस्तुषु भवेत् । विशिष्टे वस्तुनि विशेषणविशेष्ययोः प्रत्येकं तव्यक्तित्वमपि वर्तत एव । वटबीजदृष्टान्तप्रदर्शनेनेदं स्पष्टीक्रियते छान्दोग्ये । निर्विशेषाज्जगदुत्पत्तिर्न स्यादित्येतदर्थमेव 'कथमसतस्सज्जायेत' इति सत एव सत उत्पत्तिः प्रतिपाद्यत इत्यादिकं सर्वं स्पष्टं वर्तते । अस्य विचारस्य विस्तरस्तु नायकसर एव गतः । एकत्वसंख्याविचारप्रसक्त्या पक्षद्वयसंमतमेकत्वस्वरूपमत्र प्रादर्शि । तर्हि निष्कर्षः क इत्यत्र- **तत्पक्षेऽपि** = निर्विशेषपक्षेऽपि **इह** = विशेष्ये **द्वित्वमोहादिसिद्धेः** = द्वित्वभ्रमसंशयविचारादिदर्शनात् स्वरूप एषामभावात् **इदम्** =एकत्वम् **स्वरूपात्** = वस्तुस्वरूपात् **अधिकम्** = अतिरिक्तमेव ॥ 

विचारो यत्र नैव स्यात् तत्र तत्स्याद्यथा तथा । विचारः प्रसरेद्यत्र तत्र सर्वं सधर्मकम् ॥ सृष्टिमूलस्य विषये मुधा चर्चा तु वर्धते । नोपादानं निर्विशेषं भवेन्नैवात्र संशयः ॥ अत्र प्रदर्शितं स्पष्टं वटबीजनिदर्शनम् । यदि बीजं निर्विशेषं न किञ्चन ततो भवेत् ॥ अथवा निखिलं तस्मात् भवेन्नैव व्यवस्थितिः । सर्वं विचारितं पूर्वं वर्ज्यते पिष्टपेषणम् । एतस्योपरि तत्त्वं तु तपसैवाधिगम्यताम् । त्यज्यतां च वृथा चर्चा रक्षतान्नो हरिस्सदा ॥ ४२ ॥
</details>
