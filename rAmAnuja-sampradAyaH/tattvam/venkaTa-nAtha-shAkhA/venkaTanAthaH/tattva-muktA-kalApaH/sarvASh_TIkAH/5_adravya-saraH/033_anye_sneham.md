+++
title = "033 अन्ये स्नेहम्"

+++
<details><summary>मूलम्</summary>

अन्ये स्नेहं तु रूपं किमपि निजगदुः स्निग्धवर्णोक्त्यबाधात् दृष्टत्वात् दुस्त्यजं तद्भवति खलु भिदा काऽपि गन्धादिकेऽपि ।  
अप्त्वादेः पांसुसङ्गस्सुगममिदमयस्कान्तजात्यादिनीत्या न ह्यन्यत्तत्र कॢप्तं न च न दृढमितं पार्थिवे पिच्छिलत्वम् ॥ ३३ ॥
</details>

<details><summary>सर्वाङ्कषटीका - ३३</summary>

1 



सयूथ्यपक्षान्तरमाह – **अन्ये** = सयूथ्या एव केचित् **स्निग्धवर्णोक्त्यबाधात्** = 'स्निग्धवर्णः' इति रामवर्णने उक्तेः बाधादर्शनात् स्नेहं तु रूपं **किमपि** = विलक्षणं किञ्चित् रूपविशेषम् निजगदुः । **तत्** = तदेतत् **दृष्टत्वात्** = रूपे विलक्षणनिबिडताया दर्शनात् दुस्त्यजम् । किं बहुना ! **गन्धादिकेऽपि** = गन्धादिगुणेष्वपि **कापि** =अनिर्वचनीया **भिदा** =विशेषः भवति । पद्मगन्धापेक्षया चम्पकगन्धे, दुरालभास्पर्शे, गुडादिमाधुर्ये च एतादृशी **स्निग्धता** = सान्द्रता भवति । एवं स्नेहस्य तत्र तत्र दर्शनात् नायमतिरिक्तो गुण इत्येव वरमित्या - शयः । तर्हि जलेन वा कथं चूर्णादिपिण्डीभाव इति चेत्, तत्राह - **आप्त्वादेः** = जलत्वादिजातेरेव हेतोः **पांसुसङ्गः** =चूर्णादिपिण्डीभावः । ननु जातिः किल अनुगतप्रतीतिनिर्वाह्याङ्गीक्रियते । सा कथं पिण्डी - भावहेतुर्भवेदित्यत्र – अयस्कान्तादिनीत्या इदं सुगमम् । न ह्ययस्कान्ते जात्यतिरिक्तः कश्चिद्विशेषः । न हि अन्यत् **तत्र** =अयस्कान्ते क्लृप्तम् । एवं **पार्थिवे** = घृतादौ **पिच्छिलत्वम्** = स्नेहविशेषः न च न **दृढमितम्** = 

394. 

723 

[ द्रवत्वविमर्शः । 

मासृण्यादिप्रभेदोपहितगुरुतयाऽबादिनिम्नाभिमुख्यम् 

माषव्रीह्यादिराशौ भवति च पतने तादृशं तारतम्यम् । किंचादृष्टान्यक्डूप्तिर्ज्वलनपवनयोर्न क्रियायां; तथाऽस्मिन् 

इत्येकेऽन्ये तु दृष्ट्वा गुणमधिकमुशन्त्यादिमस्यन्दहेतुम् ॥34॥ 



सर्वसंमतमेव । अतो वस्तुस्वभावविशेष एव कश्चित् स्नेहो नाम, नातिरिक्तः । नन्वेवं स्वभाववादश्चेत्, न 

किञ्चिदपि कुत्रापि सिद्ध्येत्किलेति चेत्, 

। 

त्वमेव पृच्छाचार्यं तं स्वतन्त्रं सर्वनिर्णये । वृथा चर्चेयमेतादृगिति बोधयितुं जनान् ॥ उदासते कदाचित्ते तद्ग्राह्यं मादृशैर्जनैः । वेदान्तदूरा एते हि विषयाः कथिताः पुरा ॥ ३३ ॥
</details>
