+++
title = "107 केचिद्देशान्तराप्तेर्जनिमभिदधते कर्म"

+++
<details><summary>मूलम्</summary>

केचिद्देशान्तराप्तेर्जनिमभिदधते कर्म या कर्मजेष्टा नेत्येकेऽम्भःप्रवाहस्थिरवपुषि झषे तत्प्रतीतेरभावात् ।  
खादौ स्रोतःप्रदेशान्तरयुतिरुदके खादिदेशान्तराप्तिस्तुल्या तल्लौल्यदृष्टिः पयसि तदधिकं कर्म नालम्बते चेत् ॥ १०७ ॥
</details>

<details><summary>सर्वाङ्कषटीका - १०७</summary>

एवं गुणपरीक्षां परिसमाप्य, अनन्तरप्राप्तां कर्मपरीक्षामुपक्रमते - केचिदित्यादि । **कर्मजा** = क्रियया जायमाना या इष्टा, ताम् **देशान्तराप्तेः** = देशान्तरसंबन्धस्य **जनिम्** = उत्पत्तिमेव **कर्म** = कर्मपदार्थम् केचित् अभिदधते । यत्रकुत्रचित् क्रियायां जातायां हि क्रियातो विभागः, विभागात् पूर्वसंयोगनाशः, ततः उत्तरसंयो- गोत्पत्तिः, ततः क्रियानाशः इति क्रमोऽवर्जनीय इति वैशेषिकाः । अत्र क्रियायाः फलं यत् विभागादि, तत्र विभागस्यानुपदं निरस्तत्वात्, पूर्वदेशेन साकं स्थितस्य संयोगस्य नाशः, तत उत्तरदेशेन सह संयोगस्यो - त्पत्तिश्चावर्जनीयावेव । एवञ्च उत्तरदेशसंयोगोत्पत्तिरेव क्रियापदार्थो भवतु, 'तद्धेतोरेव तद्धेतुत्वे मध्ये किं तेन' इति न्यायात् । ननु चोत्तरदेशसंयोगः स्थिरः । क्रिया तु क्षणिका । तत्कथमुत्तरदेशसंयोग एव क्रिया भवेदिति चेत्, न सूक्ष्ममतिस्त्वं सुधीबन्धो ! न वयं संयोगमेव क्रियां ब्रूमः, किन्तु संयोगस्योत्पत्तिमेव । सैषा न स्थिरा । तर्हि का सा उत्पत्तिर्नाम, विविच्यताम् । संयोगस्याद्यक्षण संबन्ध एव । पूर्वमसन् खलूत्तरदेश- संयोगो नूतनो दृश्यते । तस्याद्यक्षण संबन्धो न स्थिर इति नानुपपत्तिः । अत आद्यक्षणावच्छिन्नस्संयोग एव क्रियेति चेत्, भो ब्रह्मवादिन् ! 

T 

तर्कभाषां परित्यज्य वद त्वं तव भाषया । किं कुर्मो ब्रह्मसूत्रेषु क्वापि कर्म न दृश्यते ॥ संयोगो वा ब्रह्मसूत्रे किं प्रोक्तो वद वैदिक! लोकसिद्धस्स इति चेत् कर्माप्यस्तु तथैव नः ॥ वक्ष्याम एतदेवाग्रे इति चेत्, तन्न विस्मर । शिष्याणां बुद्धिवैशद्यहेतवे, तर्हि कथ्यताम् ॥ 

ननु भोः ! पूर्वं (104) कर्मणा वेगस्यान्यथासिद्धिरुक्ता । अत्र तु कर्मैव नास्तीत्युच्यते । कोऽर्थः ? साधो ! स्मरणशक्तिस्ते तीव्रा, स्वस्त्यस्तु ते सदा । अथवा नाग्रहोऽस्माकं त्विह पक्षान्तरं शृणु ॥ 

नेत्यादि । अम्भः **प्रवाहस्थिरवपुषि** = **अंभःप्रवाहे** = नद्यादिप्रवाहे **स्थिरम्** = निश्चलम् **वपुः** = देहः यस्य तादृशे **झषे** = मत्स्ये **तत्प्रतीतेः** = कर्मप्रतीतेः अभावात् **न** = उत्तरदेशसंयोगस्य उत्पत्तिमात्रं न कर्म इति **एके** = सयूथ्याः अभिदधते । मत्स्याः खलु नदीप्रवाहे निश्चलतया स्थातुं शक्नुवन्ति । जलप्रवाहसंबन्धस्तु मत्स्यदेहे नूतननूतनतया प्रतिक्षणं जायते । अथापि 'मत्स्यश्चलति' इति व्यवहारो न दृश्यते । तत्रैव मत्स्यदेहे क्रियायां जातायां तु 'मत्स्यश्चलति' इति व्यवहारो दृश्यते । अत उत्तरदेशसंयोगमात्रं न 

468. 

785 

खादौ स्रोतः प्रदेशान्तरयुतिरुदके खादिदेशान्तराप्ति- 



स्तुल्या; तल्लौल्यदृष्टिः पयसि तदधिकं कर्म नालम्बते चेत् ॥107॥ 

[सर्वकर्मणामनुमेयत्वनिरासः ] 

कर्मत्वान्नाक्षयोग्यं विमतमिति यदि, व्याप्तिशून्यं तदेतत् 

योग्यत्वेऽपि दृष्टिः सहकृदपगमादर्यमादिक्रियाणाम् । 

नो चेत्, कर्मैव न स्यात्; फलमपि हि भवेत् कर्महेतोस्त्वदिष्टात् 

द्विष्ठत्वाद्वा फलस्य द्वितयमपि भवेत् कर्मवत् सर्वदा वः ॥108॥ 



कर्म । किन्त्वतिरिक्तमेव कर्मेत्येते वणर्यन्ति । दृष्टान्तान्तरम् - खादावित्यादि । **खादौ** = आकाशादौ स्रोतः **प्रदेशान्तरयुतिः** = प्रवाहपदवाच्यस्य आगच्छतो गच्छतश्च जलस्य संबन्धः, एवम् खादिदेशा- **न्तराप्तिः** =आकाशादिदेशसंबन्धः **उदके** = जले च **तुल्या** = समानैव । वेगेन जले प्रवहति सति आकाशे उदकसंबन्धः, उदके आकाशसंबन्धश्च समानः, संबन्धस्य द्विनिष्ठत्वात् । अथापि तल्लौल्यदृष्टिः ‘चलति' इति प्रतीतिः **पयसि** = उदक एव भवति, न त्वाकाशे । अतो देशान्तरसंयोगमात्रं न कर्म, किन्तु तदतिरिक्त एव । अतः चलनात्मकं कर्म प्रत्यक्षेणैव सिद्ध्यति । न च पूर्वदेशस्थितस्य उत्तरदेशसंबन्धातिरिक्तं किमुपलभ्यते द्रव्य इति शङ्खयम्, चलनस्यापि प्रत्यक्षसिद्धत्वात् । ननु द्रव्यं दृश्यते, न चलनमिति चेत्, क्रियाया द्रव्यापृथक्सिद्धत्वात् प्रत्येकोपलम्भासंभवात् । यदि सहोपलम्भ- नियमादभेदः, तर्हि रूपरसादयोऽपि द्रव्याद्भिन्ना न सिद्ध्येयुः । चलतीति प्रतीतिः तत्, सामान्ये नपुंसकम्, देशान्तरसंबन्धमात्रम् नालम्बते चेत् कर्म **अधिकम्** = अतिरिक्तमेव ॥ 

युक्तिस्तु दर्शिता स्पष्टा ह्याग्रहो मास्तु कुत्रचित् । इति शिक्षयितुं शिष्यानुदासि गुरुतल्लजैः ॥ १०७॥
</details>
