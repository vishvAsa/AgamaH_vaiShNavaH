+++
title = "086 विश्वेशाकूतभेदव्यवहितफलदे वैधघण्टापथेऽस्मिन्"

+++
<details><summary>मूलम्</summary>

विश्वेशाकूतभेदव्यवहितफलदे वैधघण्टापथेऽस्मिन् संस्काराणां गतार्था सरणिरपि तथा मन्त्रणप्रोक्षणाद्यैः ।  
राजेच्छोपात्तभोग्यप्रभृतिनियमवत्तत्र कार्यान्तरादिस्सत्त्वादीनां गुणानां विपरिणतिभिदां तत्फलं केचिदूचुः ॥ ८६ ॥
</details>

<details><summary>सर्वाङ्कषटीका - ८६</summary>

ननु यागादीनां प्रधानकर्मणां तत्तद्देवताः फलप्रदा भवन्तु । व्रीहिप्रोक्षणादिरूपाणामङ्गकर्मणां कीदृश- देवताप्रीतिजनकत्वमिति शङ्कां समाधत्ते - विश्वेशेत्यादि । अग्निहोत्रादीनि प्रधानकर्माणि तत्तद्देवताप्रीतिद्वारा तत्तत्फलदानि सन्तु कामम् । ‘व्रीहीन् प्रोक्षति' इत्यादीनि अङ्गकर्माणि कस्य प्रीतिं जनयेयुः ? किं तत्रापि क्षुद्रा देवतास्सन्ति? उत न? इति विचारे, तानि व्रीह्यादिद्रव्ये अतिशयशक्तिमापादयन्तीति मीमांसकाः । अस्य 'आधेयशक्तिवादः' इति नाम । वह्न्यादौ सहजा शक्तिर्वर्तते । व्रीह्यादिषु प्रोक्षणादिभिरशक्तिराधीयते इति कथयन्ति । नैयायिकास्तु 'पुरुषातिशयवादिनः' । प्रोक्षणादिसंस्काराः कर्तरि पुरुषे धर्मविशेषमुत्पादयन्तीति वदन्ति । 'संस्कारः पुंस एवेष्टः प्रोक्षणाभ्युक्षणादिभिः' ( न्या. कु. 1) इत्यत्र न्यायाचार्यैराधेयशक्तिवादो निराकृतः । एवं विवादे कथं निर्वाह इति शङ्कां समाधत्ते - **विश्वेशाकूतभेदव्यवहितफलदे** = **विश्वेशस्य** = परमात्मनः **आकूतभेदाः** =संकल्पविशेषाः । तद्द्द्वारा फलदातरि अस्मिन् **वैधघण्टापथे** = वेदविहितराजमार्गे 



768 

447. 

राजेच्छोपात्तभोग्यप्रभृतिनियमवत् तत्र कार्यान्तरादिः 

सत्त्वादीनां गुणानां विपरिणतिभिदां तत्फलं केचिदूचुः ॥86॥ 

कर्मणां स्वतः फलदातृत्वासंभवः ] 

कृष्यादौ मर्दनादावपि च न हि परप्रीतिमूला फलाप्तिः 

तद्वत् स्याच्छास्त्रसिद्धेष्विति न सत्; अफलं ह्यत्र दृष्टान्तमात्रम् । दृष्टौ चाऽऽज्ञानुवृत्तिप्रभृतिषु फलदौ शासितुः प्रीतिकोपौ 

शिष्टौ चातस्समीची तदुपगतिरिह; त्यक्तिरिष्टेऽपि वांशे ॥87॥ 

**मन्त्रणप्रोक्षणादिभिः** = अभिमन्त्रणप्रोक्षणादिभिः आधीयमानानां संस्काराणाम् **सरणिरपि** = रीतिरपि **तथा** = तादृशपरमात्मसंकल्पेनैव **गतार्थाः** = व्याख्यातप्रायाः । ननु ईश्वरेच्छयैव सर्वं स्याच्चेत्, प्रोक्षितव्रीहीणाम- प्रोक्षितव्रीहीणां चाविशेषे, अप्रोक्षितव्रीहिभिः पुरोडाशकरणमापद्येत, व्रीहिषु विशेषाभावादिति शङ्कां समाधत्ते सदृष्टान्तम् - राजेत्यादि । तत्र प्रोक्षणादिस्थले **कार्यान्तरादिः** = उपरिकर्तव्यावहननपुरोडाशकरणादिकार्यक्रमाः राजेच्छोपात्तभोग्यप्रभृतिनियमवत् भवेयुः । राजा स्वपरिवारेभ्यः तत्तत्स्वरूपानुगुणं **भोग्यवस्तूनि** = गृह- वाहनादीनि व्यवस्थापयति यदा तदा राजेच्छाया व्यतिक्रमणं न केनापि चिन्तितुमपि शक्यम् । न हि तत्र राजाज्ञया गृहादिषु कश्चनातिशयो जायते । एवं प्रकृतेऽपि शास्त्रोक्तक्रमेणैव सर्वं कर्तव्यमिति नियमो ऽपि ईश्वरसंकल्परूप एव । अतो न काप्यनुपपत्तिः । **केचित्** = द्रव्यातिशयवादिनः केचित्तु सयूथ्याः सत्त्वादीनां **गुणानाम्** = सत्त्वरजस्तमोगुणानाम् **विपरिणतिभिदाम्** = परिणामविशेषम् **तत्फलम्** = प्रोक्षणादिफलम् आहुः । प्रोक्षणेन व्रीहिषु सत्त्वगुणाधिक्यम् । एतत् अप्रोक्षितव्रीहिषु नास्तीति तैः पुरोडाशो न कर्तव्य इति व्यवस्थासिद्धिरिति तेषामाशयः । परन्तु सत्त्वादीनामतीन्द्रियत्वेन, नूतनतयैतत्कल्पनापेक्षया मीमांसकमतमेव वरम् । वस्तुतस्तु सर्वत्र परमात्मसंकल्पेनैव निर्वाहेऽतीन्द्रियनूतनकल्पनाया नावकाशः ॥ ८६ ॥
</details>
