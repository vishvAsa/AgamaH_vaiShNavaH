+++
title = "011 सिद्धे वस्तुन्यशेषैः"

+++
<details><summary>मूलम्</summary>

सिद्धे वस्तुन्यशेषैः स्वमतमुभयधा वर्ण्यते तत्रतत्र स्यादर्थस्यैकरूप्ये कथमिदमिति चेत्तन्न भिन्नाशयोक्तेः ।  
मन्तव्या वैभवोक्तिः क्वचिदनभिमते संशयोक्तिः क्वचिद्वा भाग(द्वन्द्वा)द्वैतान्नृसिंहप्रभृतिषु घटते चित्रसंस्थानयोगः ॥ ११ ॥
</details>

<details><summary>सर्वाङ्कषटीका - ११</summary>

T 



ननु कोऽयं सुभगाभिक्षुकन्यायः ? यदि वस्त्वेकरूपमेव, तर्हि परस्परं वादिनां कलहः कथम् ? 'वस्तुनि विकल्पायोगात्' । कथं वा एकस्मिन्नपि मते सयूथ्यमतभेदः । एतन्निर्वाहार्थं मयोपाये प्रदर्शितेऽ- स्मभ्यमेव कुप्यसि किलेत्यत्राह - सिद्ध इत्यादि । अशेषैः सर्वैरपि समयिभिः सिद्धे **वस्तुनि** = तत्त- त्सिद्धान्तसिद्धे प्रमेये तत्र तत्र वचित्प्रमेये **उभयथा** = पक्षभेदेन वस्तुन एव द्वेधा स्वरूपं स्वमतं वर्ण्यते इति प्रसिद्धम् । यथा उपक्रम एव 'जडामादिमां केचिदाहुः' (जड. 6) इत्यादिः । एवमन्तेऽपि यत्रोदासि, द्विधा वा समगणि' (अद्रव्य-135) इति । **अर्थस्य** = वस्तुनः **ऐकरूप्ये** = एकरूपत्वे **इदम्** = द्वैविध्यम् कथम् स्यात् ? 'वस्तुनि विकल्पायोगात्' । एतन्निराकरोति – इति चेत्, तन्न इति । नेदं प्रश्नस्य समाधानमिति चेत्, तत्राह - भिन्नाशयोक्तेः इति प्रथमोत्तरम् । इदमपि नोत्तरम्, कथं वाऽऽशयभेदः ? इत्यत्र - मन्तव्ये - त्यादि द्वितीयमुत्तरम् । अनभिमते **क्वचित्** = स्वासंमतेऽपि क्वचिद्विषये वैभवोक्तिः **मन्तव्या** = वैभववादरूपः 

372. 

701 

[ सप्तभङ्गीभङ्गः ] 

स्यादस्ति; स्याच्च नास्ति ; द्वितयमनुभयं स्यात् त्रिभिश्चान्तिमं त्रिः 

सैषोक्ता सप्तभङ्गी जिनसमयजडैर्द्रव्यपर्यायवर्गे । 

इष्टां सार्वत्रिकीं तां स्वपरमतकथातत्फलादौ विवक्षन् 

कक्षीकुर्वीत धूतः कथकपरिषदा कां दिशं कान्दिशीकः ॥12॥ 



सः, अङ्गीकृत्यवादः, प्रौढिरित्यत्र भागेत्यादि तृतीयमुत्तरम् क्वचिद्वा संशयोक्तिरिति । तथा च न सिद्धान्तस्सः । चतुर्थमुत्तरम् - नृसिंहप्रभृतिषु भागद्वैतात् इति । ऊर्ध्वभागाधोभागादिरूपांशभेदात् चित्र- **संस्थानयोगः** = विरुद्धाकारद्वयसंबन्ध एकस्मिन्नेव शरीरे घटते । अनेकान्तवादस्तु नास्त्येव ॥ 

क्रियासु हि विकल्पस्तु द्विविधः कथ्यते बुधैः । व्यवस्थितः कुत्रचित्स्यात्तथान्यत्राव्यवस्थितः ॥ वासनाभेदतो वस्तुष्वपि पश्यन्त्यनेकताम् । वनितायां कामुकादि व्यक्तिभेदाद्धि दृश्यते ॥ अवस्थाभेदतो वस्तु बहुधा दृश्यते क्वचित् । रुचकः कटकश्चेत्यादि दृष्टं हि हाटके ॥ बालो युवा वृद्ध इति एक एव नरो भवेत् । कृमिर्माक्षिकमित्यादिभेदो ह्येकस्य दृश्यते ॥ भेदाभेदौ तु युगपत् न स्तः कुत्रापि वस्तुनि । इति नानायुक्तिभिश्चानुपदं दर्शितं स्फुटम् ॥ वासानाभ्रान्तिमोहादिदेशकालदशादिभिः । कल्पनाः स्युर्बहुविधाः तत्त्वं वापि न भिद्यते ॥ तत्तत्कक्ष्यादिभेदानामज्ञानाद्वर्धते कलिः । सांकर्याद्वा भवेच्चर्चाऽभिमानाद्वा भवेत्कलिः ॥ अत एव किल प्रोक्तं वादानां मूलकारणम् । यथाकथञ्चिदज्ञानमिति सर्वज्ञमूर्तिना ॥ ‘एवं नानाप्रसंख्यानं तत्त्वानामृषयो विदुः । सर्वं न्याय्यं युक्तिमत्त्वात् विदुषां किमशोभनम् ॥' चर्चाः सर्वाः परित्यज्य यो याति शरणं प्रभुम् । सर्वमेतत्तरत्येव कश्चित् धन्यो न संशयः ॥ ११ ॥
</details>
