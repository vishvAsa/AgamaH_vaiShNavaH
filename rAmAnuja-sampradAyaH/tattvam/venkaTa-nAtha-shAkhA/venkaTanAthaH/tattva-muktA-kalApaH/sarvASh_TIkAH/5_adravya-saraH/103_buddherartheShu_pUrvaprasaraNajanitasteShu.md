+++
title = "103 बुद्धेरर्थेषु पूर्वप्रसरणजनितस्तेषु"

+++
<details><summary>मूलम्</summary>

बुद्धेरर्थेषु पूर्वप्रसरणजनितस्तेषु भूयोऽवगाहे संस्कारः कारणं तन्मतिगत उचितस्सोऽत्र धीद्रव्यपक्षे ।  
आत्माधारस्य तद्धीप्रसरजनकताकॢप्तिरौचित्यहीना धीनिष्ठेनैव तेन ह्युचितमविकृतेरात्मनः कुण्ठतादिः ॥ १०३ ॥
</details>

<details><summary>सर्वाङ्कषटीका - १०३</summary>

463. 

464. 

781 

[ संस्कारो बुद्धेरवस्थैव] 

बुद्धेरर्थेषु पूर्वप्रसरणजनितस्तेषु भूयोऽवगाहे 

संस्कारः कारणं तन्मतिगत उचितः सोऽत्र धीद्रव्यपक्षे । आत्माधारस्य तद्धीप्रसरजनकताक्लृप्तिरौचित्यहीना 

धीनिष्ठेनैव तेन ह्युचितमविकृतेरात्मनः कुण्ठतादिः ॥103॥ 

[ वेगाख्यः संस्कारो नातिरिक्तः ] 

शीघ्रं यातीति कर्मातिशयसमधिको दृश्यते कुत्र वेगः ? 

तद्भेदैर्वेगभेदं कथयसि च समस्तीव्रमन्दक्रमादिः । 



अस्तु तर्हि संस्कारोऽतिरिक्तः । स कुत्रान्तर्भवतीत्यत्राह - बुद्धेरित्यादि । **अर्थेषु** = विषयेषु बुद्धेः **पूर्वप्रसरणजनितः** = बुद्धेर्विषयीकरणेन उत्पादितः, पूर्वानुभवजन्य इति यावत्, **भूयोऽवगाहे** = बुद्ध्या कालान्तरे पुनस्तस्य विषयीकरणे कारणम् संस्कारः भवति । धीद्रव्यपक्षे **अत्र** = बुद्धेः द्रव्यत्ववादि- नामस्माकं पक्षे सः **तन्मतिगतः** = यया बुद्ध्या संस्कारो जातः, तद्गत एव उचितः । **आत्माधारस्य** = आत्म- निष्ठस्य संस्कारस्य **तद्धीप्रसरणजनकताक्लृप्तिः** = आत्मगतबुद्धिप्रसरणे हेतुत्वकल्पनम् **औचित्यहीना** = नोचितं स्यात् । ननु संस्कारस्य बुद्धिनिष्ठत्वे, जन्मान्तरसंस्कारवशात् काणत्वकुब्जत्वादिः कथम्? इति चेत्- धीनिष्ठेनैव **तेन** = बुद्धिगतेनैव संस्कारेण **अविकृतेः** = निर्विकारस्य आत्मनः कुण्ठतादिः उचितः युक्तः । आत्मा तु स्वतः निर्विकारः । अतः कुब्जत्वकुण्ठत्वादयः न साक्षादात्मगताः, किन्तु तद्धर्मभूत- ज्ञानमनः प्राणेन्द्रियादिगताः । अतः संस्कारा अपि धर्मभूतज्ञानादिगताः तदुपहिते आत्मनि व्यवह्रियन्ते ॥ 



ननु अस्त्वात्मनः स्वतः कुब्जत्वादीनामभावात् ते धर्मा औपधिका एव । परन्तु ज्ञानेच्छाप्रयत्नादीनां आत्मगुणानां सामानाधिकरण्यसंबन्धेनैव कार्यकारणभावः सर्वसंमतः । स्मृतिरपि स्वसमानाधिकरणानुभव- जन्यैव । एवमेव सामानाधिकरण्यसंबन्धेनैव संस्कारस्यापि स्मृतिं प्रति कारणत्वं वक्तव्यम् । एवं सति संस्कारस्य केवलबुद्धिधर्मत्वकथनं कथं संगच्छत इति चेत्, धर्मभूतज्ञानस्य द्रव्यत्वेन सर्वेषामेषां तत्परिणाम- रूपत्वात्, कपालत्वावस्थाविशिष्टमृदः घटत्वावस्थाविशिष्टमृदं प्रति कारणत्ववत् पूर्वावस्थाविशिष्टं ज्ञानमुत्तरावस्थाविशिष्टज्ञानं प्रति कारणमिति नानुपपत्तिः । ' धीर्नित्या यस्य पक्षे' (बुद्धि. 4) इत्यादिषूक्तमनु- सन्धीयतां वा । अथवा शिष्यबुद्धिपरीक्षार्थमिति वा गृह्यतामिति न कश्चन दोषः ॥ १०३ ॥
</details>
