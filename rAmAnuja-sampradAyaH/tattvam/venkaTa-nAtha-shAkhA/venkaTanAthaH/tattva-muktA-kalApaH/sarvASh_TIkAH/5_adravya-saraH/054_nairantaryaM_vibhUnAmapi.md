+++
title = "054 नैरन्तर्यं विभूनामपि"

+++
<details><summary>मूलम्</summary>

नैरन्तर्यं विभूनामपि भवति ततोऽन्योन्ययोगोऽपि योग्यः केचित्तं हेत्वभावाज्जहति विहतिकृन्नित्यधीकल्पने तत् ।  
स्याद्वा तत्सिद्ध्यसिद्ध्योरनुमितिरपटुर्बाधहानेर्विपक्षे शास्त्रैरन्यद्विभुः स्यात् परधृतमपृथक्सिद्धिरेवं ततोऽस्य ॥ ५४ ॥
</details>

<details><summary>सर्वाङ्कषटीका - ५४</summary>

नित्ययोस्संयोगे संयोगोऽपि नित्यः स्यात् इत्याक्षेपमिष्टापत्त्या परिहरति - नैरन्तर्यमित्यादि । विभूनामपि कालेश्वरादिद्रव्याणाम् **नैरन्तर्यम्** = अन्तरालाभावः भवति । **ततः** = एवं नैरन्तर्यस्यैव संयोग- रूपत्वात् (श्लो.52) **अन्योन्ययोगोऽपि** = तयोः परस्परसंयोगोऽपि **योग्यः** = अनिवार्य एव । **केचित्** = वैशेषिकाः **हेत्वभावात्** =संयोगहेतुभूतक्रियाया विभुषु असंभवात् **तम्** = विभुद्वयसंयोगम् **जहति** = **परित्यजन्ति** = नाङ्गी- कुर्वन्ति । **तत्** = एवं हेत्वभावात्, तत्कार्यनिराकरणम् **नित्यधीकल्पने** = ईश्वरस्य नित्यज्ञानादिकल्पने **विहतिकृत्** = व्याहतं भवति । ईश्वरीयं ज्ञानं नित्यमिति तार्किकाः । लोके कुत्रापि नित्यत्वं ज्ञाने न दृश्यते । ईश्वरज्ञानं परं नित्यं कथं भवेदित्याक्षेपे, तदीयज्ञानस्य कारणजन्यत्वाभावात्, इत्युत्तरमुच्यते । ज्ञानं द्विविधम्, नित्यमनित्यं च । अनित्यं कारणजन्यम् । नित्यं कारणाजन्यमितिवत्, संयोगो द्विविधः, नित्यः अनित्यश्च । नित्यः कारणाजन्य इत्यप्युच्यताम् । नो चेत् ईश्वरज्ञानमपि नित्यं न स्यात् । ननु ईश्वरज्ञानस्य नित्यत्वं धर्मिग्राहकप्रमाणसिद्धम्, न युक्तिसिद्धम् । अनुमानेन जगत्कारणतया सिद्ध्यन्नीश्वरः, तदनुगुणज्ञानशक्तिमानेवानु- मानेन सिद्ध्यतीति नोक्तापत्तिः इति चेत्, तर्हि वयमपि विभुद्वयसंयोगमनुमानेन साधयामः । 'विभुद्वयं संयुक्तम्, निरन्तरत्वात्, यथा संयुक्तौ घटौ' इति चेत्, उक्तानुमाने क्रियाजन्यत्वमुपाधिः । यत्र यत्र संयुक्तत्वम्, 



415. 

742 

स्याद्वा तत्सिद्ध्यसिद्ध्योरनुमितिरपटुर्बाधहानेर्विपक्षे 

शास्त्रैरन्यत् विभु स्यात् परधृतमपृथक्सिद्धिरेवं ततोऽस्य ॥54॥ 

[संयोगवैचित्र्यम् ] 

संयोगात् विश्वसृष्टिः प्रकृतिपुरुषयोः; तादृशैस्तद्विशेषैः 

ब्रह्मादिस्तम्बनिष्ठा जगति विषमता; यन्त्रभेदादयश्च । अक्षाणामर्थयोगात् विविधमतिरबाद्यन्वयादङ्करादिः 

शुद्धाशुद्धादियोगान्नियतमपि फलं; न्यायतत्त्वेऽस्य घोषः ॥55॥ 

1 

तत्र क्रियाजन्यत्वम् इति साध्यव्यापकत्वम् । यत्र यत्र निरन्तरत्वम्, तत्र न क्रियाजन्यत्वम्, यथा पक्षे । विभौ क्रियाया न संभवः, चलनासंभवात्, मूर्तेष्वेव चलनसंभवः । अतश्च सोपाधिकत्वादनुमानेनापि न विभुद्वय- संयोगसिद्धिः । प्रत्यक्षत्वं तु विभूनां नास्तीति तयोस्संयोगस्य सत्त्वे प्रमाणाभाव एवेति चेत्, तत्राह - स्याद्वेत्यादि । **अनुमितिः** = विभुद्वयसंयोगसाधकानुमितिः **तत्सिद्ध्यसिद्ध्योः** = विभुद्वयसंयोगसिद्ध्यसिद्ध्योः **विपक्षे** = ' हेतुरस्तु साध्यं मास्तु' इत्यप्रयोजकशङ्कायाम् **बाधहानेः** = बाधकतकीभावात् **अपटुः** = अप्रयोजकः स्याद्वा, तथा चोक्तानुमानेन मास्तु विभुद्वयसंयोगसिद्धिः । अथापि - शास्त्र : 'सर्वाधारं धाम विष्णुसंज्ञम्' इत्यादिभगवच्छास्त्रैः **अन्यत्** = परमात्मव्यतिरिक्तम् **विभु** = विभुद्रव्यम् **परधृतम्** = परमात्मना धृतं **स्यात्** = सिद्ध्येत् । ततः एतच्छास्त्रात् **अस्य** = विभोः कालादेः एवम् अपृथक्सिद्धिः आवश्यकीति नैरन्तर्यं सिद्धमिति श्रुतिसिद्धहेतौ अप्रयोजकत्वशङ्का न कार्येति विभुद्वयसंयोगसिद्धिः ॥ 



इदन्त्वनावधेयम् – एकत्रावस्थानमात्रादुभयोर्यदि संबन्ध आवश्यकः, तर्हि एकस्मिन् फलादौ वर्तमानानां रूपरसगन्धस्पर्शादीनां संबन्धः कः ? । अत एतादृशस्थलेषु सम्बन्धो वक्तव्य इति यद्याग्रहः, तर्हि स्वरूपमेव संबन्ध इत्युक्त्वा सन्तुष्यताम् । तचार्यैः कथमेवमुक्तमिति चेत् ? उक्तमेव बहुवारमुत्तरम् - 

गुरोः शापस्तु शिष्यः स्यात् भक्तो भगवतस्तथा । इत्याद्यमत्र स्मर्तव्यम् गाढं चिन्त्यं च सूरिभिः ॥ सर्वं ब्रह्मेति वदतामन्यद्विभु कथं भवेत् । वेदान्तिनां तु नास्त्येव विभुद्वयमिति स्थितिः । अतिरिक्तस्तु कालोऽपि नास्तीत्युक्तं सयुक्तिकम् । विभुद्वयश्च संयोगः सिद्धान्ते नास्ति वस्तुतः ॥ श्रद्धाभिवृद्ध्यै शिष्याणामेवं ब्रूयुः कदाचन । शिष्यबुद्धिपरीक्षार्थमथवा ते दयालवः ॥ मृदुमध्यादिभेदेन शिष्याः स्युर्गुरुसन्निधौ । सर्वं सर्वैस्तु न ग्राह्यं सावधाना भवन्तु ते ॥ ५४ ॥
</details>
