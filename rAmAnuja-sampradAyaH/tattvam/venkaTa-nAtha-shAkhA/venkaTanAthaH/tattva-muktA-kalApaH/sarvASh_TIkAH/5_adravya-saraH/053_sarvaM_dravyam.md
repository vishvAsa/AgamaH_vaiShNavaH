+++
title = "053 सर्वं द्रव्यम्"

+++
<details><summary>मूलम्</summary>

सर्वं द्रव्यं सभागं न यदि कथमुपाध्यन्वयो भागतः स्थात् कार्त्स्न्येनोपाधियोगे कथमणुविभुनोस्सूक्ष्मतादीति जैनाः ।  
सामग्रीशक्तिभेदप्रजनितविविधोपाधियोगस्वभावादौपाधिक्यंशकॢप्तिः कथमिव न भवेद् द्विष्ठसंबन्धदृष्टेः ॥ ५३ ॥
</details>

<details><summary>सर्वाङ्कषटीका - ५३</summary>

संयोगस्यानिवार्यत्वं प्रदर्शितम् । निरवयवेषु संयोगोपपादनं कथम् ? तदसंभवस्य पूर्वं ( जड. 18) प्रदर्शनादिति शङ्कायाम्, तत्र जैनोक्तं समाधानं प्रथममाह - सर्वं द्रव्यं **सभागम्** = अवयव्यपि सांश एव, न 

414. 

741 

सामग्रीशक्तिभेदप्रजनितविविधोपाधियोगस्वभावात् 



औपाधिक्यंशक्लृप्तिः कथमिव न भवेत् द्विष्ठसंबन्धदृष्टेः ॥53॥ 

[विभुद्वयसंयोगविमर्शः ] 

नैरन्तर्यं विभूनामपि भवति ततोऽन्योन्ययोगोऽपि योग्यः 

केचित् तं हेत्वभावाज्जहति; विहतिकृन्नित्यधीकल्पने तत् । 

**यदि** = न चेत्, निरंशेषु द्रव्येषु **भागतः** = एकदेशतः **उपाध्यन्वयः** = उपाधिसंबन्धः कथं स्यात् ? निरवयवयोः संयोगः किं कार्त्स्न्येन भवति, उतैकदेशेन ? कार्त्स्न्येन संयोगे उभयोः परस्परं विलीनत्वापत्त्यान्यतरदेव शिष्येत । एकदेशेन चेत्, निरवयवे एकदेशः कथं वक्तुं शक्यः ? उपाधिविशेषसंबन्धादिति चेत्, तस्योपाधेस्संबन्धः कार्त्स्न्येन, उतैकदेशेन ? इति विकल्पे, कार्त्स्न्येनासंभवात्, एकदेशस्यापि स्वतोऽसंभवात्, उपाध्यन्तरापेक्षायामनवस्थाप्रसङ्गात्, गत्यन्तराभावाच्च सर्वाणि द्रव्याणि सांशानीति । तदेतदाह - कात्स्र्त्स्न्येने- त्यादि । **कार्त्स्न्येनोपाधियोगे** = उपाधिसंबन्धे अणुविभुनोः द्रव्ययोः **सूक्ष्मतादि** = आदिना विभुत्वग्रहणम्, सूक्ष्मत्वविभुत्वरूपपरिमाणतारतम्यं कथम् ? **उभयोस्संपूर्णसंयोगे** = परिमाणाधिक्यं न स्यात् - इत्यादि पूर्वमेव (जड.18) गतम् । अतः स्वतः सांशान्येव सर्वाणि इति जैनाः । तन्न । कुतः ? **द्विष्ठसंबन्धदृष्टेः** = संबन्धस्य द्विनिष्ठत्वदर्शनात् **सामग्रीशक्तिभेदप्रजनितविविधोपाधियोगस्वभावात्** = सामग्रीणां शक्तिविशेषेण उत्पादितानां विविधोपाधिसंबन्धानां स्वभावा यस्य तादृशात् औपाधिक्यंशक्लृप्तिः कथमिव न भवेत् ? संयोगस्याव्याप्यवृत्तित्वनियमात् निरंशेष्वपि संयोगः एकदेशेनैव भवेत्, तथैव संयोगस्वरूपस्य दर्शनात् । न हि दृष्टेऽनुपपन्नं किञ्चित् । तथोक्तं पूर्वमेव – 'प्रदेशवर्तिसंयोगाद्याधाराणुविभुक्रमात् । निरंशस्यापि घटते प्रादेशिकविकारिता ।' इति । अतो निरंशा एवावयविप्रभृतयः ॥ ५३ ॥
</details>
