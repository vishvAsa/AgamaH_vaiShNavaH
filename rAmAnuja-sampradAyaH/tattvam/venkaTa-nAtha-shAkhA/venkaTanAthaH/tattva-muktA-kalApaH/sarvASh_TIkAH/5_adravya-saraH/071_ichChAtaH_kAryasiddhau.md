+++
title = "071 इच्छातः कार्यसिद्धौ"

+++
<details><summary>मूलम्</summary>

इच्छातः कार्यसिद्धौ किमिह यतनमित्यन्तरा कल्प्यतेऽन्यत्तन्मोघत्वोपलब्धेरिति यदि यतने कल्पितेऽप्येतदेवम् ।  
मैवं व्यावर्तमानादनुगतमधिकं वर्ण्यते मानविद्भिर्वाञ्छन्तोऽपि ह्ययत्ना वयमिह पवनस्पन्दनेन्दूदयादौ ॥ ७१ ॥
</details>

<details><summary>सर्वाङ्कषटीका - ७१</summary>

ननु रागादिकं यदीच्छाया रूपान्तरम्, प्रयत्नोऽपीच्छाविशेष एवास्तु, लाघवात् इति वदन्तं प्रत्याह- इच्छात इत्यादि । **इच्छातः** = इच्छयैव कार्यसिद्धौ **अन्तरा** = **मध्ये** = इच्छाफलयोर्मध्ये यतनमिति **अन्यत्** =अतिरिक्तं यत्नाख्यं किमिह कल्प्यते ? अभिमतस्य कार्यस्य निष्पत्तौ दृश्यमानायाम्, किमर्थोऽ तिरिक्तः कल्प्यः ? ' तद्धेतोरेव तद्धेतुत्वे' इत्यादिन्यायस्य जागरूकत्वात् । प्रत्युत - **तन्मोघत्वोपलब्धेः** = प्रयत्नस्य वैफल्यं सदा दृश्यते बहुषु कार्येषु । अतो व्यभिचारात् फलप्रयत्नयोर्न कार्यकारणभावः । न चेच्छायामपीदं समानमिति शङ्खयम्, इच्छायामनौत्कट्यस्यैव वैफल्यप्रयोजकत्वात् । इच्छा उत्कटा चेत्, सिद्धमेव फलमित्येव दर्शनात् । ननु नैतद्युक्तम्, **तन्मोघत्वोपलब्धेः** = उत्कटाया इच्छाया अपि वैफल्यदर्शनात् इति **यदि** = इति चेत्, **यतने** = प्रयत्ने कल्पितेऽपि **एतत्** = वैफल्यम् **एवम्** = दृष्टमेव । एवञ्च 'भक्षितेऽपि लशुने न शान्तो व्याधिः' इति न्यायेनाधिकप्रयत्नाकल्पनमेव वरमिति चेत्, मैवम् । कुतः ? मानविद्भिःः प्रमाणतत्त्वज्ञैः **व्यावर्तमानात्** = व्यतिरेकात् 'प्रयत्ने सत्यपि फलाभावः' इति व्यतिरेकादपि **अनुगतम्** = अन्वय एव अधिकम् वर्ण्यते । अथवा – **व्यावर्तमानात्** = यत्ने कृते फलाभावापेक्षया **अनुगतम्** = यत्ने कृते फलम्, अकृते तु न फलम् इत्येव प्रमाणविन्निश्चयः । 'यत्न एव यदि न क्रियते, तर्हि कथं फलम् ?' इत्येव कथ- नात् । अन्वयव्यभिचारस्तु सामग्र्यन्तराभावप्रयुक्तः इत्यपि स्पष्टम् । तदेतदाह - **इह** = जगति वयम् **पवनस्पन्दनेन्दूदयादौ** = वायुचलनचन्द्रोदयादौ **वाञ्छन्तोऽपि** = अपेक्षावन्तोऽपि अयत्ना **हि** = तदर्थप्रयत्नशून्या एव हि । धर्मपीडितो वायुस्पन्दनमत्यन्तमपेक्षते । रात्रौ प्रकाशमपेक्षमाणः चन्द्रोदयमपेक्षते । अकस्माद्वायुस्पन्दो भवति, तद्वदेव चन्द्रोदयोऽपि भवति । अत्र प्रयत्नाभावेऽपि सामूहिकन्यायात् इष्टप्राप्तिः । यदा च पवनो न स्पन्दते स्म, चन्द्रो नोदेति स्म, तदा व्यजनेन वायुं प्राप्नोति, प्रदीपेन प्रकाशं प्राप्नोति । एवञ्च फलसिद्धिर्द्वधा 

1 



432. 

433. 

757 

[जीवनयोनिप्रयत्नपरीक्षा ] 

प्राणस्पन्दः सुषुप्तिप्रभृतिषु घटते तादृशादृष्टमात्रात् 

यत् त्वं यत्ने निदानं वदसि, भवतु तल्लाघवात् प्राणवृत्तौ । धीवृत्तिश्चैव यत्नः स्थित इति स कथं काष्ठकल्पे सुषुप्ते 



नो चेत्; बाह्यानलादेर्ज्वलनमपि ततः कल्प्यतां; न त्वदृष्टात् ॥72॥ 

[दुःखाभावमात्रं न सुखम् ] 

स्यात् दुःखाभावमात्रं सुखमभिदधतो वैपरीत्यप्रसक्तिः 

स्वापादौ दुःखसिद्धिर्न यदि, सुखमपि ह्यत्र नैवास्ति तादृक् । 

परस्परविलक्षणा दृश्यते । अत एव प्रयत्नस्वरूपमपि सर्वैः स्पष्टं ज्ञायते । अत उत्कटेच्छातः प्रयत्नोऽतिरिक्त एव । ननु तर्हि अत्युत्कटेच्छा प्रयत्नोऽस्त्विति चेत्, न, इच्छा त्वत्यन्तमान्तरा, प्रयत्नस्तु बाह्यव्यापारपर्यन्त इति तयोः स्वरूप एव वैलक्षण्यदर्शनात् । एतदुपर्यपि यदि पृच्छसि, उक्तमेवोत्तरं बहुधा (जीव. 9) । 

एतादृशविचारेषु व्यर्थो वेदान्तिनां श्रमः । बहुकालात्पूर्वमेव मर्यादातिक्रमो ह्यभूत् ॥ 

अद्यापि तत्प्रवाहो हि दृश्यते विदुषां बत! शिष्याधीनास्तु गुरवः ब्रूयुस्तन्मतिवृद्धये ॥ ७१ ॥
</details>
