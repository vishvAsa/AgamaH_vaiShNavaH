+++
title = "024 वर्णे स्थैर्यम्"

+++
<details><summary>मूलम्</summary>

वर्णे स्थैर्यं विरुद्धान्वयविरहवति प्रत्यभिज्ञा नियच्छेत्तैव्र्यादिव्यञ्जकस्थं भ्रमवशघटितं तत्र कल्प्येत दिग्वत् ।  
एकाक्षग्राह्यसंवित्प्रतिनियतिरपि ह्यञ्जनादाविव स्याद्व्यक्त्या स्यात् कार्यताधीर्यदि न निगदितो नैगमैरस्य नाशः ॥ २४ ॥
</details>

<details><summary>सर्वाङ्कषटीका - २४</summary>

एवं शब्दविचारं परिसमाप्य, शब्दविशेषस्य वर्णस्य विचारे प्रथमं तन्नित्यत्वं विमृशति - वर्ण इत्यादि । **विरुद्धान्वयविरहवति** = तीव्रत्वमन्दत्वादिविरुद्धधर्मसंबन्धरहिते **वर्णे** = विशुद्धे वर्णे **स्थैर्यम्** = नित्यत्वम् **प्रत्यभिज्ञा** = ' स एवायं गकारः' इत्यादिप्रत्यभिज्ञा **नियच्छेत्** = स्थापयेत् । तीव्रत्वादीनां का गतिः ? इत्यत्र – तैक्र्यादि - तीव्रत्वमन्दत्वादिकम् **व्यञ्जकस्थम्** = वर्णव्यञ्जकवायुगतम् **भ्रमवशघटितम्** = भ्रमवशात्कल्पितं सत् **तत्र** = वर्णेषु **दिग्वत्** = प्राच्यादिदिग्वत् **कल्प्येत** = आरोप्येत । 'तीव्रो घकारः, मन्दो गकारः' इत्यादौ वर्णाभिव्यञ्जके वायौ वर्तमाना तीव्रता मन्दता वा, तत्संयुक्ते वर्णे आरोप्यते, 'प्राच्यां शब्दः श्रूयते' इतिवत् । अत एव घकारादीनां महाप्राणा इति, गकारादीनाम् अल्पप्राणा इति संज्ञा । प्राणो हि वायु- विशेषः । अधिकप्राणव्यापारे घकारः, अल्पप्राणव्यापारे गकारः इति प्रत्यक्षसिद्धमेव । एवञ्च तीव्रत्वादीना- मभिव्यञ्जकवायुगतत्वात् ' स एवायं गकारः' इति प्रत्यभिज्ञा वर्णानां स्थिरत्वं साधयेदेव । वर्णव्यवहारस्य त्रैकालिकत्वात् स्थिरत्वं चैतत् नित्यत्वे पर्यवस्यतीति वर्णा नित्याः । ननु यदि वर्णा नित्याः, वायुना अभि- व्यज्यन्त इत्युच्यते, तदा घटदर्शनायारोपितो दीपः घटं यथा प्रकाशयति, तथैव तत्रस्थं पटमपि प्रकाश- यत्येवेति दर्शनात्, एकेन्द्रियग्राह्याणामेकत्रस्थितानामेकाभिव्यङ्ग्यत्वदर्शनात् वायुना सर्वेऽपि वर्णा युग- पदेवाभिव्यज्येरन्, अभिव्यञ्जकस्य एकत्वादिति चेत्, तत्राह - **एकाक्षग्राह्यसंवित्प्रतिनियतिरपि** = 

T 

I 

716 



385. 

ध्वन्यात्मा वायुभेदः श्रुतिविषयतयाऽपाठि तौतातिताद्यैः 

[ ध्वनिरपि शब्द एव न वायुः ] 2 

तद्वत् पञ्चाशदेते समकरणतया वर्णिताः किं न वर्णाः । तैक्र्यादिर्वर्णधर्मो नियत इति यथादर्शनं स्थापनीयम् 

स्पर्शादौ चैवमिष्टं; तदिह न सुलभा द्रव्यता नित्यता च ॥25॥ 

वस्तूनाम 

एकेनैवेन्द्रियेण ग्राह्याणामपि **संविदः** = ज्ञानस्य **प्रतिनियतिरपि** = उक्तव्यवस्थापि – अञ्जनादाविव हि **स्यात्** = निधिदर्शकाञ्जनं निधिमेव प्रदर्शयेत्, न पिशाचादीनीतिवत्, व्यञ्जकसामग्र्यां सूक्ष्मतारतम्यात् स्यात् । वायुः सर्ववर्णव्यञ्जकोऽपि तत्र सूक्ष्मतारतम्यात् एकेनैव सर्वाक्षराभिव्यक्तिर्न भवेत् । अनुभवसिद्धं खलु कवर्गस्य कण्ठादभिव्यञ्जनेऽपि ककारगकारयोरुच्चारणे तारतम्यम् । तद्वत् वायावपि तारतम्यं सूक्ष्मं वर्तत एवेति युगपत्सर्ववर्णाभिव्यक्तिर्न भवति । ननु 'ककार उत्पन्नः, गकारो नष्टः' इत्याद्यनुभवात्, कथं नित्यत्वं वर्णानामित्यत्र – **कार्यताधीः** = वर्णानामुत्पन्नत्वज्ञानमपि **व्यक्त्या** = अभिव्यक्त्या स्यात् । 'नूतनोऽयं कूपः कृतः” इतिवत्, कूपः खलु आकाशदेशः । स पूर्वमेवासीत्, आवरणानां मृदामपनयनादभिव्यज्यते, तद्वत् । यदि **न** = इति चेन्न । यतः **अस्य** = वर्णस्य नाशः **नैगमैः** = वेदवाक्यैरेव **निगदितः** = स्पष्ट- मुक्तः । ' यतो वा इमानि भूतानि जायन्ते' इत्यादिना सर्वस्यापि ब्रह्मकार्यत्वात्, वेदानामपि कार्यत्व- मावश्यकम् । अतो वर्णा न नित्याः । अधिकमग्रे ( 26 ) वक्ष्यते ॥ २४ ॥
</details>
