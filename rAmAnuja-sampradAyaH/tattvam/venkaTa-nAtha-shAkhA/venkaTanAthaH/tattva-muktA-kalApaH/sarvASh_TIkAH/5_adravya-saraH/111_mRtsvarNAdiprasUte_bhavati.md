+++
title = "111 मृत्स्वर्णादिप्रसूते भवति"

+++
<details><summary>मूलम्</summary>

मृत्स्वर्णादिप्रसूते भवति हि घटधीर्नान्यदन्यद् घटत्वं नैकं बाध्यं समत्वात्तदिह परिहृतिः कुत्रचित्क्वापि योगः ।  
पारापर्यं विरोधः परिहरणसमावेशनं चास्त्युपाधौ तुल्यं चातिप्रसङ्गादिकमिति न यथादृष्टभङ्गः क्वचित्स्यात् ॥ १११ ॥
</details>

<details><summary>सर्वाङ्कषटीका - १११</summary>

कर्मानन्तरं सामान्ये निरूपयितव्ये, पूर्वश्लोके सांकर्यस्य प्रसक्तत्वात्, तेनैव विचारमुपक्रमते- मृदित्यादि । **मृत्स्वर्णादिप्रसूते** = मृदः सुवर्णाच्च जाते घटे **घटधीः** = घट इति ज्ञानम् भवति हि । अतः मृत्त्वसुवर्णत्वजात्योरेकत्र समावेशः आवश्यकः । ततश्च सुवर्णत्वं विहाय मृत्त्वं मृद्घटे वर्तते । एवं मृत्त्वं विहाय सुवर्णत्वं सुवर्णघटे वर्तते । सुवर्णघटे सुवर्णत्वघटत्वयोः, मृद्घटे च मृत्त्वघटत्वयोस्समावेशोऽवर्जनीय इति जातिसांकर्यं न दोषः । ननु सुवर्णघटत्वं मृद्घटत्वं च भिन्नमेवेति, न सांकर्यमिति चेत् — **घटत्वम्** = घटत्वजातिः **अन्यदन्यत्** = भिन्नभिन्नं न । कम्बुग्रीवाद्याकारस्योभयत्र समानत्वे घटत्वजातेः भेदे प्रमाणा- भावात् सांकर्यं न दोषः । ननु मानवशरीरे पञ्चभूतानां सत्त्वेऽपि पृथिवीत्वमेव तत्र, इतरभूतानां जातयस्तु बाधिता भवन्तीति यथा न दोषः, तद्वत् सुवर्णघटे मृद्घटे वा अन्यतरस्मिन् जातिर्निवर्तत इति न दोष इति चेत् — **समत्वात्** = मृत्त्वसुवर्णत्वघटत्वादीनां समभागत्वात् **एकम्** = अन्यतरत् बाध्यं न । शरीरे तु पृथिवी- भागाधिक्यात् इतरभागानां न्यूनतया बाधात् पृथिवीत्वेनेतरजातयो बाध्यन्ते । मृत्सुवर्णघटादौ तु एवं वक्तुमशक्यत्वात् अन्यतरबाधो दुर्वचः । ननु तर्हि गोत्वाश्वत्वयोरपि समावेशप्रसङ्ग इति चेत्, तन्न । कुतः ? **तत्** = तस्मात् **कुत्रचित्** = गोत्वाश्वत्वादौ **परिहृतिः** = **परस्परपरिहारः** = असमावेश एव । **क्वापि** = कुत्रचित्तु मृत्त्वघटत्वादौ **योगः** = समावेशः । तर्हि कथं व्यवस्था? एवम् - गोत्वाश्वत्वादीनां जातित्वान्न समावेशः । उपाधीनां तु घटत्वपटत्वादीनां न तथेति तु न संभवति । यतः - **पारापर्यम्** = परापरभावः पृथिवीत्वघट- त्वयोः । **विरोधः** = घटत्वपटत्वयोः । परिहरणसमावेशनं **च** = **परिहरणम्** = सुवर्णत्वं विहाय घटत्वादेः । 

472. 

789 

[जातिगुणयोर्व्यावर्तकत्वप्रकारविमर्शः ] 

जातिः ; प्राणप्रदात्री; गुण इह तदनुप्राणिते भेदकं स्यात् 

इत्याहुः केsपि; नेत्थं नियतिः ; उभयथाऽप्यर्थदृष्टेर्निशादौ । तेनान्वेष्टव्यभेदप्रतिनियतिमता केनचिन्नित्यरूप्यं 

प्राप्ता यादृच्छिकीषु प्रमितिषु तु यथादर्शनं तद्व्यवस्था ॥ 112 ॥ 



**समावेशनम्** = सुवर्णत्वघटत्वयोः सुवर्णघटे इत्यादिकम् उपाधावप्यस्ति । एवम् अतिप्रसङ्गादिकमपि तुल्यमेव इति व्यवस्था नास्तीति न । अनुभवानुरोधेनैव व्यवस्थाप्यत्वात् । अत एव क्वचित् **यथादृष्टभङ्गः** = यथादृष्टस्य भङ्गोऽपि सह्य एव । उपाधावपि दृष्टत्वात् सांकर्यं न दोष इति चेत्, जातावपि यथादर्शनमेव व्यवस्थाङ्गीक्रियताम् । अत उपाधेर्वा जातेर्वा कुत्रचित्सांकर्यं दोषः, कुत्रचिन्नेति यथानुभवं व्यवस्था स्वीकार्या ॥ 

वस्तुतस्तु–समानानां भावः सामान्यमिति निर्वचनात् अनुगतव्यवहारहेतुः सामान्यमित्युच्यते । तच्च जातिः उपाधिश्चेति द्विविधम् । गोत्वाश्वत्वादिकं जातिः । उपाधिरपि द्विविधः सखण्डः, अखण्ड- श्चेति । घटवत्त्वेन घटवतां बहूनां देशानामनुगमात्, घटवत्त्वादिकं घटादिरूपं सखण्डोपाधिः । कालत्वाभावत्वा- दिकं तु अखण्डोपाधिः । तत्र सखण्डोपाधीनामनित्यत्वेन तेषां सामान्यपदवाच्यत्वमप्यौपाधिकमेव, अनुगत- प्रतीतिनिर्वाहकत्वात् । पदार्थेषु चतुर्थत्वेन परिगणितं सामान्यं तु नित्यत्वे सत्यनेकसमवेतत्वरूपं पारि- भाषिकमेव । अथवा सामान्यैकदेशस्य लक्षणं तत्, अनित्यानामप्युपाधीनां सामान्यपदवाच्यत्वात् । अन्तत आकाशत्वादीनामनेकसमवेतत्वाभावेनाव्याप्त्यापत्तेश्च । अतो जातिपदवाच्यानामेव सामान्यानां लक्षणविचारा- दिकम्, दूषणादिकं वेति मन्तव्यम् । जातिसांकर्यस्य दोषत्वमपि जातिपदवाच्यानां गोत्वाश्वत्वादीनामेव, न तु मनुष्यप्रयत्ननिर्मितघटादिवृत्तिघटत्वादीनामित्यवधेयम् । शिष्टमग्रिमविचारेषु स्पष्टीभविष्यति ॥ १११ ॥
</details>
