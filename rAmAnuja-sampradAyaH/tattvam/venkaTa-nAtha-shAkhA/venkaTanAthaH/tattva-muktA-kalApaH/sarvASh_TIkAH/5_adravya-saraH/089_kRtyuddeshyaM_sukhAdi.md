+++
title = "089 कृत्युद्देश्यं सुखादि"

+++
<details><summary>मूलम्</summary>

कृत्युद्देश्यं सुखादि स्वत इह न परं स्यादनन्यार्थवेद्यं कॢप्तिश्चान्यस्य हेतोरपि च परिहृतं तत्परत्वं श्रुतीनाम् ।  
नित्ये चापूर्वतोऽन्यत् फलमनघगिरस्सस्मरुर्दुस्त्यजं तन्नो चेत् स्वस्मिन्नियोगायुतमपि निपुणान्नैव शक्तं नियोक्तुम् ॥ ८९ ॥
</details>

<details><summary>सर्वाङ्कषटीका - ८९</summary>

1 



एवं कार्यस्य लिडर्थत्वं निराकृत्य, तस्य प्राधान्यं प्राभाकरोक्तमपि निराकरोति - कृतीत्यादि । अपूर्वस्य वा कार्यस्य वा प्राधान्यं किंरूपम् ? स्वतः कृत्युद्देश्यत्वमेव तस्य प्राधान्यमिति यदि, **इह** = जगति **कृत्युद्देश्यम्** = मनुष्यकृतेः परमोद्देश्यं **सुखादि** = सुखं वा दुःखनिवृत्तिर्वा, स्वतः कृत्युद्देश्यम् । यागादेरपि एतत्साधनत्वादेव कृत्युद्देश्यत्वम् । **परम्** = एतद्व्यतिरिक्तम् **अनन्यार्थवेद्यम्** = स्वयं पुरुषार्थतया वेद्यम् न स्यात् । अतश्चापूर्वादिकमपि न स्वयं पुरुषार्थरूपमिति तस्य प्राधान्यं न संभवति । यतः - अन्यस्य हेतोः : यागस्य फलजनकत्वनिर्वाहार्थमेव **क्लृप्तिश्च** = अस्य कल्पनम्, न तु करणतया, फलतया वा । उद्देश्यदृष्ट्या फलं स्वर्गादि प्रधानम्, करणदृष्ट्या यागादि प्रधानम् । मध्ये द्वारस्य प्राधान्यं कथं स्यात् ? दूतवन्मध्यवर्ति- नस्तस्य प्राधान्यं कथं स्यात्? अपि च श्रुतीनाम् **तत्परत्वम्** = कार्यपरत्वम् **परिहृतम्** = पूर्वमेव (बुद्धि-72) निरस्तम् । ननु सिद्धे व्युत्पत्तिसमर्थनेऽपि कार्ये व्युत्पत्तिर्न खण्ड्यते, लौकिकवाक्यानां गवानयनादिपराणां कार्यव्युत्पत्तेरावश्यकत्वात् । अतः 'यजेत' इत्यादिकं कार्यपरमवश्यमेषितव्यम्, अन्यथा यागादिविधाना- 

450. 

451. 

771 

[ लिङादीनामपूर्वादौ शक्तिग्रहासंभवः ] व्युत्पत्तिश्चेलिङादेः स्वयमवगमिते, स्यान्मिथस्संश्रयादिः 

नान्यैरत्रानुभूतिः स्मृतिरपि न च वस्तद्द्वयान्यो विमर्शः । अर्थापत्त्या मिते चेत्, न गुरुमतमिदं; मन्यसे तत् तथा चेत्, 



कल्प्येत द्वारमात्रं तदिति न खलु तद्वाच्यभावादि कल्प्यम् ॥90॥ 

[अपूर्वादेः देवताप्रीतौ पर्यवसानं वरम् ] 

देवप्रीत्यादिकं वा विदितमिह विधिप्रत्ययस्यास्तु वाच्यं 

नात्रान्योन्याश्रयो, न श्रुतपरिहरणं, नापि क्लृप्तिर्गरिष्ठा । 



संभवादिति चेत्, तत्संमतं कार्यपरत्वमत्रेदानीं खण्ड्यते । वास्तवो लिडर्थस्समनन्तरं विचार्यते । किञ्च नित्ये **च** = नित्यकर्मणि तु **अपूर्वतोऽन्यत्** = अपूर्वापक्षयान्यदेव **फलम्** = अकरणे प्रत्यवायपरिहारादिरूपम् **अनघगिरः** = सत्यवचना महर्षयः स्मृतिकर्तारः **सस्मरुः** = स्मृतिषु निबबन्धुः । तत् **दुस्त्यजम्** = त्यक्तु- मशक्यम् । नो **चेत्** = तत्रापि नियोगार्थत्वाङ्गीकारे **नियोगायुतमपि** = इमे नियोगाः स्वयमपुरुषार्थभूताः सहस्ररूपा अपि **निपुणान्** = चेतनान् फलदृष्टीन् **स्वस्मिन्** = स्वविषये नित्यकर्मणि **नियोक्तुम्** = प्रेरयितुम् नैव **शक्तम्** = नैव समर्थम् – 'प्रयोजनमनुद्दिश्य न मन्दोऽपि प्रवर्तते' इति न्यायात् । अयमंशः पूर्वमेव (जीव. 38-39) विस्तरेण विचारितः । अतो नित्यकर्मणामपि अकरणे प्रत्यवायपरिहारः फलं वक्तव्यमेव । परं त्विदं मानवानां मनोदौर्बल्यमूलमिति परमवैदिकाः ॥ ८९ ॥
</details>
