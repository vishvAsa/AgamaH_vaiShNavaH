+++
title = "130 प्रध्वंसप्रागभावो द्वितनुरभिमतः"

+++
<details><summary>मूलम्</summary>

प्रध्वंसप्रागभावो द्वितनुरभिमतः प्रागभावात्ययश्च प्रागूर्ध्वानाद्यनन्तप्रतिनियतदशासन्ततिः स्यात्तथा नः ।  
कॢप्तेऽन्यस्मिन्नभावे परमपि च (पु)पराभावपारम्परीतस्संपद्येतानवस्था स्वत उपरमणं दृष्ट एवास्त्वभीष्टे ॥ १३० ॥
</details>

<details><summary>सर्वाङ्कषटीका - १३०</summary>

निन्वन्योन्याभावस्तदनुयोगितावच्छेदकरूपोऽस्तु कामम्, समनियतत्त्वात् । प्रागभावप्रध्वंसाभावयो- र्भावरूपता तु दुरुपपादा । प्रागभावः खल्वनादिस्सान्तश्च । स च यदि तत्तत्कार्यावस्थायाः पूर्वावस्थारूपः, तर्हि घटस्य प्रागभावः मृदः पिण्डत्वावस्थारूपः । इयं चावस्था सादिः, प्रागभावस्त्वनादिः । कथमयं पूर्वावस्थारूपः स्यात् ? एवं प्रध्वंसाभावः उत्तरावस्थारूपः । इयं सान्ता, ध्वंसस्त्वनन्तः । कथमुभावभिन्नौ स्याताम् । अतः प्रागभावप्रध्वंसाभावावतिरिक्तावेव इति शङ्कां परिहरति - प्रध्वंसेत्यादि । प्रध्वंसप्रागभावः 



809 

क्लृप्तेऽन्यस्मिन् अभावे परमपि च पुराऽभावपारम्परीतः 

संपोद्येतानवस्था; स्वत उपरमणं दृष्ट एवास्त्वभीष्टे ॥130॥ 



प्रध्वंसस्य प्रागभावः **द्वितनुः** = द्विरूपः अभिमतः । घटप्रध्वंसस्य प्रागभावः घटरूपः । अतोऽयं भावोऽपि अभावोऽपि । एवम् **प्रागभावात्ययश्च** = प्रागभावध्वंसश्च **द्वितनुः** = **द्विरूपः** = द्विरूप एव । घटप्रागभावस्य ध्वंसः घटरूपः । घटे उत्पन्ने हि घटप्रागभावो नश्यति । अतोऽयमपि द्विरूपः । अत एतयोरुभयोरपि भावरूपत्वे को विरोधः ? अभावरूपताप्यस्ति किलेति चेत्, हन्त ! सर्वमपि भावाभावात्मकमित्युक्तं विस्मृतं भवता । अतः केवलं निषेधरूपता नास्त्येवानयोः ॥ 

पूर्वोक्तानुपपत्तेरुत्तरं किमित्यत्र - प्रागित्यादि । **तथा** = प्रध्वंसप्रागभाव - प्रागभावप्रध्वंसवदेव **प्रागूर्ध्वानाद्यनन्तप्रतिनियतदशासन्ततिः** = प्राक् ऊर्ध्वं तु प्रागभावस्य प्राक्कालिकी, प्रध्वंसस्यानन्तरकालिकी च प्रतिनियतानां अवस्थानां **सन्ततिः** = परंपरा सर्वाऽपि **नः** = अस्माकम् **स्यात्** = प्रागभावः प्रध्वंसाभावो वा स्यात् । घटस्याव्यवहितपूर्वावस्था यद्यपि पिण्डत्वावस्थैव । न तन्मात्रः प्रागभावः, तत्पूर्वा मृत्त्वाद्यवस्थाः सर्वा अपि घटप्रागभाव एव । एवं घटस्योत्तराव्यवहितावस्था यद्यपि लोष्टत्वरूपा । परन्तु सर्वा अप्युत्तरावस्थाचूर्ण- त्वादिरूपा घटप्रध्वंसः । अतः प्रागभावोऽनादिः, प्रध्वंसाभावश्चानन्त एव भवत इति न कापि हानिः । तयोरतिरिक्तत्वे दोषमप्याह - अन्यस्मिन्नभावे **क्लृप्ते** = अतिरिक्ताभावरूपतायाः कल्पने **परमपि** = अनन्त- रमपि, पुरा **च** = पूर्वं च यथासंख्यं प्रागभावप्रध्वंसाभावयोः **अभावपारंपरीतः** = अतिरिक्ताभावपरंपराया अनिवार्यतया अनवस्था संपद्येत । घटोत्पत्तौ हि घटप्रागभावस्य ध्वंसो वक्तव्यः । एवञ्च घटप्रागभावध्वंसस्य प्रागभावः, तस्य पुनर्ध्वसः, अस्य च पुनः प्रागभावान्तरमित्यनन्ता अभावाः कल्पनीयाः । एवं प्रध्वंसाभावस्य प्रागभावः, तस्य ध्वंसः, पुनरस्य ध्वंसस्य प्रागभाव इत्यनन्ता अभावाः कल्पनीयाः । तथा चानवस्था दुर्वारा । ननु घटाभावाभावः यतो घटरूप एव नातिरिक्तः, एवं घटभेदाभावः यथा घटत्वरूपः, तथैव घटप्रागभावध्वंसः, घटरूप एव, घटप्रागभावध्वंसप्रागभावश्च घटप्रागभाव एव, स च घटपूर्वावस्थारूपः । एवं घटध्वंसप्रागभावः घट एव, घटध्वंसप्रागभावध्वंसः घटध्वंस एव, स च घटोत्तरावस्थारूप एव । अतोऽनवस्थाभिया कुत्रचिद्विश्रान्तिर्यत आवश्यकी, तत एव **अभीष्टे** = उभयसंमते दृष्ट **एव** = अनुभव- सिद्ध एव विषये स्वत एव **उपरमणम्** = विश्रान्तिः अस्तु । अतश्च प्रागभावप्रध्वंसाभावावनतिरिक्तौ । प्राचीनानां नैयायिकानामिमावभावौ न संमताविति न्यायमञ्जरीकारो जयन्तभट्टः प्राहेत्येतदप्यत्रावधेयम् । अधिकमप्रस्तुतमत्र ॥ 

नन्वस्त्वधिकमप्रस्तुतमन्यत्र । प्रस्तुतमेव विस्मृतं किलायुष्मता । अत्यन्ताभावः किंरूपः इति कुतो नोक्तम् ? इति चेत्, सुज्ञत्वान्नोक्तमिति गृह्यताम् । पुरतः शून्यं भूतलं पश्यन् हि, यादृशं प्रतियोगिनं स्मरति, तदभावं जानातीति स्पष्टमिदम् । अत एव प्रातर्गजाभावज्ञानादिकं व्याख्यातम् । प्रातश्चत्वरं गतं, मध्याह्ने यदि कश्चित्पृच्छति 'किं प्रातश्चत्वरे गज आसीत्?' इति, 'नासीत्' इति प्रतिवक्ति । प्रातः गजाभावज्ञानं तु 



810 

नोत्पन्नमेव तस्य । अथापि गजाभावं कथं स्मरति ? कथं च वक्ति? चत्वरस्य प्रातर्दृष्टत्वात्, यं यं प्रतियोगिनं स्मरति, तत्तदभावं ज्ञातमेव मन्यते जनः, शून्यचत्वरज्ञानात् । अतोऽत्यन्ताभावोऽधिकरणात्मक एव ॥ 

1 

ननु तर्हि जले गन्धाभावः कथं घ्राणेन गृह्येत? तत्र हि गन्धाभावो जलरूपः । जलं च न घ्राणग्राह्यमिति चेत् । भो बृहस्पते ! जलं तु चक्षुषा गृह्यते, घ्राणेन तु गन्धो न गृहीतः । गन्धानुपलब्ध्या चाक्षुषं जलज्ञानमात्रं भवति । 'सुरभि कुसुमम्' इति ज्ञानमपि हि नैकेन्द्रियजन्यम् । चक्षुषा कुसुमं गृह्णाति, गन्धश्च प्रत्येकं घ्राणेन्द्रियेण गृहीतः ज्ञानविधया विशेषणं भवति । भिन्नेन्द्रियग्राह्यविशेष्यविशेषणस्थले हीदमनिवार्यम्। अतः ज्ञानेनोपस्थापितो गन्धो विशेषणतया भासते । तद्वत् 'येनेन्द्रियेण ' इत्यादिन्यायेन विशेषणानुपलब्धौ च विशेष्यमात्रविषयिणी बुद्धिर्भवति । अभावग्रहणे किलानुपलब्धिस्सहकारिणी सर्वेषाम् । अतश्च तत्र जले न गन्धाभावग्रहणम्, किन्तु गन्धग्रहणाभावमात्रम् । गन्धग्रहणाभावो वा किंरूपः ? इति चेत्, शून्यचत्वरग्रहणवत् केवलविशेष्यग्रहणरूपः । बुद्धिर्हि केवलमभावं न गृह्णीयात् कदापि, निर्विषयायास्तस्याः स्थातुमशक्यत्वात् । अत एवाभावविषयिणीति कल्प्यतामिति चेत्, अभावपदज्ञानेन जातं सांकर्यमिदम् । पदं विस्मृत्य तत्र ज्ञानं कीदृशमिति चिन्त्यम् । तत्राधिकरणेनैव बुद्धेः विषयलाभात् नान्यमपेक्षते बुद्धिः । अतोऽत्यन्ताभावोऽपि नातिरिक्तः । अत एवैतन्मते चतुर्थसामयिकाभावचर्चापि नोत्तिष्ठति; बुद्धेरेव सामयिकत्वात् ॥ 

ननु तर्ह्यन्ततो ज्ञानाभावो वाऽतिरिक्तोऽङ्गीक्रियतामिति चेत्, अयि भोः ! ज्ञानाभावः केन गृह्येत? ज्ञानस्वप्रकाशत्वपक्षे, मानसत्वपक्षे वा, ज्ञानाभावोऽन्यज्ञानरूप एवानुभूयेतेत्युक्तम् । अत एव 'न किञ्चिदह- मज्ञासिषम्' इति सौषुप्तिकानुभवोऽपि निर्व्यूढतमः । निरूपाधिकज्ञानाभावस्तदधिकरणीभूतात्मस्वरूप एव । अत एव सुषुप्तौ सर्वज्ञाननाशात्, तदा आत्मस्वरूपमात्रप्रकाशः । अतोऽधिकरणमात्रज्ञानेनैवाभावव्यवहार- निर्वाहात्, अभावस्य स्वतन्त्रपदार्थत्वासंभवस्य प्रदर्शितत्वाच्चाभावो नातिरिक्तः पदार्थः ॥ 

पुरतः शून्यं भूतलं यदा पश्यामः, तदा कश्चित् 'किं भूतले घटोऽस्ति ?' इति पृच्छेचेत्, 'नास्ति' इति प्रतिवक्ति । पूर्वं प्रतियोगिस्मरणाभावेऽपि, अन्येन प्रतियोगिनः प्रसञ्जितत्वात्, तदभावमपि तदानीमेव गृह्णाति । एवं पटादिप्रश्ने कृतेऽपि पटाभावज्ञानमपि भवति । अतः पुरतः दृश्यमाने शून्यभूतले जगति वर्तमानानां सर्वेषामपि पदार्थानामभावात्, यदा यस्य वस्तुनः स्मरणम्, तदा तत्रैव तत्तदभावमपि पश्यति जनः । एतेन ज्ञायते शून्यभूतलज्ञानमितरसर्वपदार्थाभावज्ञानरूपमिति । एवञ्चेतरपदार्थज्ञानाभावः शून्यभूतलज्ञानरूप एव, नातिरिक्तः कश्चिदिति । ननु भोः ! अभावोऽधिकरणात्मक इत्युच्यते । इदानीं शून्यभूतलज्ञानरूप इत्यप्युच्यते । कथमेवम्? अयि भोः ! वस्तुतस्तु ज्ञानाभावः पर्यवसानतः तदधिकरण- जीवात्मरूप एव । जीवात्मनि परिणामविशेषस्यादर्शनादनुपलब्ध्याऽभावज्ञानं भवतीति न कश्चिद्दोषः ॥ 

अलमेतादृशैर्व्यर्थैर्विचारैश्शक्तिनाशकैः । ततोऽपि चिन्त्यतां श्रीशः श्रेयसे भूयसे सदा ॥ 

1 

अत एव कणादेनाप्यभावो नैव कीर्तितः । तस्यापदार्थरूपत्वमसकृच्च प्रदर्शितम् ॥ 

ननु तर्ह्यनन्तरं कथं निरूपयेदभावं महर्षिः ? इति चेत्, अभावो वर्तत एव, अतिरिक्तो नास्तीत्येव वदामः । यद्यभावस्तत्संमतोऽतिरिक्तः पदार्थः, कथं प्रथमं न गणयेत् । अथवा समवायानन्तरमेव कुतो 

491. 

492. 

811 

[अभावस्यावस्थारूपत्वेऽनुपपत्तिपरिहारः ] 

द्रव्येष्वेव ह्यवस्था क्रमत उपनता जन्मभङ्गादिरूपा 

नावस्थानामवस्थान्वय इति न भवेत् कार्यतादीति चेन्न । ता एवान्योन्यवैरव्यतिभिदुरतयाऽन्योन्यनाशादिरूपाः 

चिन्त्यो जन्मादिषट्कव्यवहृतिविषयस्तत्तदर्थे यथार्हम् ॥131॥ 

[ अभावो न तुच्छरूपः ] 

नाभावः कारणानां कथमपि विषयो निःस्वभावत्वयुक्तेः 

नाशोऽप्यस्यानपेक्ष्यः स्वयमसत इति प्रागभावादि नित्यम् । 



न निरूपितोऽभावः । अर्थसमाजरूपत्वमेवाभावस्य तस्यापि संमतत्वमिति तत्प्रकरणपरिशीलने स्पष्टं स्यादित्यलमतिविवादेन शास्त्रान्तरसंबद्धेन ॥ १३० ॥
</details>
