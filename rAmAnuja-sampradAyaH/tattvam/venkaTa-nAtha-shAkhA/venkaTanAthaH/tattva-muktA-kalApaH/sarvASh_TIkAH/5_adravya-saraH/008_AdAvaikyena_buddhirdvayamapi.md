+++
title = "008 आदावैक्येन बुद्धिर्द्वयमपि"

+++
<details><summary>मूलम्</summary>

आदावैक्येन बुद्धिर्द्वयमपि मिलितं गृह्णती व्यक्तिजात्योर्भेदाभेदाविरोधं दिशति यदि न तत्तद्विशिष्टैक्यबुद्धेः ।  
इत्थंत्वेदंत्वशून्यं न हि किमपि कदाऽप्यर्भकोऽपि प्रतीयात्तद्वैशिष्ट्यप्रतीतिर्निरुपधिरपृथक्सिद्धिमात्रेण सिध्येत् ॥ ८ ॥
</details>

<details><summary>सर्वाङ्कषटीका - ८</summary>

**एवमद्रव्यस्य** =द्रव्याश्रितस्य धर्मस्य द्रव्याद्भेदं प्रसाध्य, तयोर्भेदाभेदवादनिराकरणप्रकारं संजिघृक्षुः प्रथमं प्रत्यक्षत एव भेदाभेदसिद्धिं वदतामाशयमनूद्य निराकरोति - आदावित्यादिना । **आदौ** = प्रथमपिण्ड (व्यक्ति) ग्रहणे ऐक्येन **बुद्धिः** = एकत्वसंख्याविशिष्टतयैव **द्वयमपि** = व्यक्तिं जातिं च मिलितं गृह्ण **ती** = युगपदेव विषयीकुर्वन्ती **व्यक्तिजात्योः** = आश्रयव्यक्तेः, आश्रितजातेश्च **भेदाभेदाविरोधम्** = तयोर्भेदस्य, तथाभेदस्य चाविरोधम् **दिशति** = स्पष्टमेव प्रदर्शयति । अतो जातिव्यक्त्योर्भेदाभेदावेव प्रत्यक्षेणैव सिद्ध्यतः ॥ 

इमं वादं समाधत्ते - इति यदि, **न** = इति चेत्, न । कुतः ? तत्तद्विशिष्टैक्यबुद्धेःः तत्तद्विशेषणविशिष्टविशेष्यगतस्य ऐक्यविषयत्वाद्बुद्धेः । तथा च ऐक्यं विशिष्टनिष्ठम्, भेदस्तु विशेषणगत 

697 

इत्थं त्वेदंत्वशून्यं न हि किमपि कदाऽप्यर्भकोऽपि प्रतीयात् 



तद्वैशिष्ट्यप्रतीतिर्निरुपधिरपृथक्सिद्धिमात्रेण सिध्येत् ॥8॥ 



इति भेदाभेदयोः भिन्नाधिकरणत्वात्, उभयोः कथं विरोधः ? सामानाधिकरण्यं खलु अविरोधसाधकम् । एतदुपपादयति – **इत्थंत्वेदंत्वशून्यम्** = इदंत्वं विशेष्यतावच्छेदकम्, इत्थंत्वं तु विशेषणतावच्छेदकम् । एतदुभयरहितम् **किमपि** = किञ्चिदपि वस्तु **अर्भकोऽपि** = बालोऽपि कदापि न हि **प्रतीयात्** = न हि जानीयात् । ‘इदमित्थमिति हि सर्वा प्रतीतिरुपजायते' इति श्रीमद्भाष्यम् । घटपटयोरिव यदि जातिव्यक्त्यो- रत्यन्तं भेदः, तर्हि नियमेन तयोर्विशिष्टबुद्धिः कथमिति चेत्, तत्राह - **निरुपधिः** = निरुपाधिकी, हेत्व- न्तराप्रयुक्ता तद्वैशिष्ट्यप्रतीतिः नियततया जातिविशिष्टप्रत्ययः **अपृथक्सिद्धिमात्रेण** = तयोः अपृथक्सिद्ध- त्वादेव सिद्ध्येत्, न ह्येवं घटपटाद्योरपृथक्सिद्धत्वम् । अतश्चापृथक्सिद्धविशेषणविशेष्यभावस्थले ऐक्यप्रत्ययो ऽपि नियतः सहजश्चेति, भेदाभेदयोः भिन्नप्रयोज्यत्वात् एकाधिकरणवृत्तित्वाभावात् न भेदाभेदयोरविरोधसिद्धिरिति भेदाभेदवादो न प्रामाणिकः ॥ 

I 



धर्मधर्मिभावस्य प्राणप्रदातारौ जातिव्यक्तिपदार्थावेव । बालोऽपि कश्चित् प्रथमं कुत्रचित् प्राणिविशेषं पश्यति । तदानीं तु तेन पुरोवर्तिव्यक्तिमात्रमेव गृह्यते । प्रौढानामप्ययमनुभवस्समानः । एतन्मूलक एव स्वलक्षणप्रत्यक्षवादोऽपि । कालान्तरे देशान्तरं गतस्स बालः, प्रौढो वा यदा तादृशमेवान्यं प्राणिनं पश्यति, तदा ' पूर्वमेवायं दृष्टो मया' इत्येव प्रत्यभिजानाति । शतशः मथनेऽपि तथैव सर्वोऽपि प्रत्यभिजानाति, सशपथं प्रतिवक्ति च । पूर्वदृष्टा तु प्राणिव्यक्तिः भिन्ना, भिन्नप्रमाणापि कदाचित् । अथापि कथमेवमनुभव आबालगोपालं भवति? प्रथमदर्शनकाल एवं निरीक्षापि कस्यापि न भवति – पुरोवर्तिपिण्डेन साकमन्यदपि मया गृह्येत एवेति । कालान्तरे तु 'दृष्टमिदं पूर्वमेव' इति कं विषयं दृष्ट्वा वदति ? पूर्वग्रहणवेलायामेव व्यक्त्यतिरिक्तमन्यदपि तेन गृहीतमेव । परं तु तत्, कालान्तरेऽन्यपिण्डदर्शन एव स्फुटीभवति । सोऽयं व्यक्तेरतिरिक्तः पदार्थः कः ? आकार इति चेत्, आकारो नाम कः ? शिरः कण्ठपादादिरेवेति चेत्, शिरः कण्ठपादादिर्हि प्रतिव्यक्ति भिन्न भिन्नपरिमाणश्च । कथमयमुभयव्यक्त्यनुगतो भवेत् ? सादृश्यमिति चेत्, सादृश्यं नाम किम्? प्रसिद्धं किलैतत्, 'तद्भिन्नत्वे सति तद्गतभूयोधर्मवत्त्वमेव सादृश्य' मितीति चेत्, तत्र धर्मपदार्थः कः ? तत्तु विवेक्तुं न शक्यते किलेति चेत्, मास्तु । स धर्मः किमुभयानुगतः, उतोभयाननुगतः ? उभयाननुगतत्वे हि 'घट्टकुट्ट्यां प्रभातम्' । उभयानुगतश्चेत्, किमुभयोरेवानुगतः, उत त्रयाणाम्, उत चतुर्णाम्? किञ्च कालदृष्ट्यापि, स धर्मः केवलमद्यतनः, उतासीत्, उतागामिकालेऽपि भविष्यति । प्रत्यक्षं तु वर्तमानमात्रग्राहकमिति पुरोवर्तिवर्तमानव्यक्तिमात्रनिष्ठश्चेत् स धर्मः, अननुगतः स्यात् । वर्तमानकालिक- सर्वव्यक्तिनिष्ठश्चेत्, कालान्तरे, देशान्तरे अन्येषामपि जनानां कथं तथा पूर्वदृष्टत्वप्रत्ययो भवेत् ? अतस्स धर्मः त्रैकालिकः, नित्यश्चेति सिद्धः । स एव जातिरित्युच्यते ॥ 

एवञ्च नामकरणमात्रमवशिष्टम् । स एव 'सत्ता' इत्युच्यत इति सन्मात्रग्राहिप्रत्यक्षवादिनः मण्डनादयः । एते स्वलक्षणप्रत्यक्षत्ववादिनां साक्षात्प्रतिकोटिभूताः । अयं च वादः पूर्वमेव (नायक. 58) 



698 

[अनुमेयभेदाभेदवादविमर्शः ] 

369. व्यक्त्या जातेरभेदं यदि वदसि पृथक्सिद्ध्यभावादिलिङ्गैः 

भेदाभावोऽक्षबाध्यः; तव च न हि मतो, नान्यथाऽत्रास्य युक्तिः । 

परीक्षितः । अस्तु तत् । परं तु 'अस्ति' इति प्रत्ययः वर्तमानमात्रविषयः, 'आसीत्' इति प्रत्ययस्तु भूतविषयकोऽपि दृष्टः, स कथं सन्मात्र ब्रह्मविषयकः स्यात्, तस्य भूतत्वाभावात् । किञ्च सत्तामात्रं तु सर्वसाधारणम् । इदानीमस्मत्प्रश्नस्तु, पूर्वदृष्टसिंहव्यक्तेर्भिन्नत्वेऽप्यद्यदृष्टसिंहव्यक्तेः, 'पूर्वमेवेदं मया दृष्टम्, इति ऐक्यप्रत्यये को विषयः । नात्र सत्तामात्रं विषयः, सिंहविलक्षणेष्वप्यस्या अनुवृत्तत्वात् । अयं तु प्रत्ययः सिंहव्यक्तिमात्रविषयकः, न तु गर्दभादिदर्शने भवति । अपोहो विषय इत्यपि न, कस्यापि वस्तुनोऽ भावमात्ररूपत्वासंभवात्, भावात्मकस्यापि तत्र विषयतया भानस्य स्वरसतः सिद्धत्वात् । अपोहवादस्योत्तरत्र ( श्लो. 111 ) परीक्ष्यमाणत्वात् । त्रैकालिकसिंहाद्यनुगुणं किं तत्र दृष्टत्वेन प्रत्यभिज्ञायत इत्येवेदानीं वक्तव्यम् । तच्च त्रैकालिकं सर्वसिंहानुगतञ्च । तदेव सिंहत्वमिति वयं वदामः । नामेदं न रोचते चेत्, आधीयतामन्यदेव नाम यथेच्छम् ॥ 

अत्र वृत्तौ (सर्वार्थसिद्धौ) **'निरुपधिः** = उपाधित्वेन स्वीकृतसमवायाभावेऽपि स्वाभाविकापृथक्सिद्धि- मात्रेण वैशिष्ट्यप्रतीतिः सिद्ध्येत्' इत्यस्य तत्त्वं समवायप्रकरणे स्पष्टीभविष्यति । वैशिष्ट्यमेव किल संबन्धः विशिष्टस्य सिद्धौ वैशिष्ट्यमपि सिद्धमेव । विशिष्टेत्येतत्कथं सिद्धम् ? अन्योन्याश्रयपरिहारः कथम्? इत्यादिकम् अधिकं तत्रैव । गतचतुर्थश्लोकस्यायमेव मुख्यो विषयः ॥ 

पुरोवृत्तिव्यक्तिमात्रं गृह्णीयादिन्द्रियं किल । नानुवृत्तिं निवृत्तिं वा गृह्णीयात्पश्य जातुचित् ॥ अनुवृत्त्यादिकं बुद्धिः पूर्वं गृह्णाति तत्त्वशः । इन्द्रियं द्वारभूतं स्यादत्र सर्वत्र चिन्त्यताम् ॥ दुर्निरूपं दुर्बलानां तत्त्वं भवति सर्वदा । तावता वस्तुतत्त्वं तु गच्छेत् कुत्र विमृश्यताम् ॥ बुद्धिर्भवन्ती स्वच्छा तु सर्वं साधयति ध्रुवम् । तस्या अप्यपलापे तु मौनीभव सदैव च ॥ ८ ॥
</details>
