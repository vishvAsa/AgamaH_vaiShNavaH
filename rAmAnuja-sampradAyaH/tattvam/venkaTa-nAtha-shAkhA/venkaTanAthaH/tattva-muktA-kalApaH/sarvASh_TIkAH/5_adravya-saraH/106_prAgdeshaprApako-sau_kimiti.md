+++
title = "106 प्राग्देशप्रापकोऽसौ किमिति"

+++
<details><summary>मूलम्</summary>

प्राग्देशप्रापकोऽसौ किमिति नियमितो मेदिनीमात्रनिष्ठस्तोयाग्न्यादावदृष्टेरिति यदि न पृथिव्येकदेशेऽप्यदृष्टेः ।  
भूम्यंशे दृश्यते तत्फलमिति यदि नाबादिभेदेऽपि साम्यात् भूपष्टम्भादिभेदादिदमिति च विपर्यासकल्पेऽप्यपायात् ॥ १०६ ॥
</details>

<details><summary>सर्वाङ्कषटीका - १०६</summary>

स्थितस्थापकसंस्कारस्य पृथिवीमात्रवृत्तित्वमपि वैशेषिकसंमतं निराकरोति - प्राग्देशेत्यादि । असौ **प्राग्देशप्रापकः** = स्थितस्थापकसंस्कारः मेदिनीमात्रनिष्ठः - पृथिवीमात्रवृत्तिः इति **किमिति** = केन कारणेन **नियमितः** = व्यवस्थापितः ? **तोयाग्न्यादौ** = जलतेजः प्रभृतिषु **अदृष्टेः** = अदर्शनात् इति **यदि** = इति चेत्, न । कुतः ? **पृथिव्येकदेशेऽपि** = पाषाणादौ **अदृष्टेः** = अदर्शनात्, दर्शनं व्यभिचरितम् । 'शाखाकोदण्डादिः विलक्षणसंस्कारवान्, पृथिवीत्वात्' इति प्रयोगे, तादृशसंस्कारशून्ये पाषाणादौ पृथिवीत्वसत्त्वात् व्यभिचारः । ननु सप्तविधमपि रूपं पृथिवीवृत्तीति सर्वसंमतम् । तावता सर्वत्रापि सप्तविधरूपमिति न व्याप्तिः, किन्तु यत्र नीलपीताद्यन्यतरत्, तत्र पृथिवीत्वमित्येतावन्मात्रमत्रापि विवक्षितमिति शङ्कते - **भूम्यंशे** = भूम्येकदेशे **तत्फलम्** =स्थितस्थापकफलं दृश्यते । ततश्च 'विमतः गुणः पृथिवीमात्रवृत्तिः, पृथिव्यन्यत्रादर्शनात्, नील- रूपवत्' इत्येव विवक्षितम्, इति **यदि** = इति चेत्, न । **अबादिभेदेऽपि** = जलादिविशेषेऽपि **साम्यात्** = दर्शनस्य साम्यात् । तथा 'पृथिव्यन्यत्रादर्शनात्' इति हेतुरसिद्धः । नदीप्रवाहस्य शिलादिभिः प्रतिरोधे स्यन्दनविरुद्धा जलस्योर्ध्वगतिः, समनन्तरं पूर्ववत्स्यन्दनमपि दृश्यते । एवं वह्नेरूर्ध्वज्वलनमपि नाडिन्धमस्य धमनिवायुना प्रतिरुद्धं सत् तिर्यग्गमनं वह्निज्वालायां दृश्यते । धमनिवायुनिवृत्तौ च पूर्ववत् ऊर्ध्वज्वलनं परावृत्तं भवति । अतश्च जले, वह्नौ च स्थितस्थापकसंस्कारोऽङ्गीकर्तव्य इति पृथिवीमात्रवृत्तित्वमेवासिद्धमिति भावः । ननु नदीजलस्योर्ध्वगमनं पाषाणप्रतिबन्धौपाधिकम् । एवं वह्नेस्तिर्यग्गमनं वायुवेगौपाधिकम् । अतो नेदं स्थितस्थापकसाधनक्षममित्याशङ्कय समाधत्ते - **इदम्** = जले तेजसि च दृश्यमानमिदं स्थितस्थापनम्, भूप- **ष्टम्भादिभेदात्** = 'भू' इति वायोरप्युपलक्षकम् । शिलादिरूपभूभागोपष्टम्भप्रयुक्तादुपाधिविशेषात्, न तु सहज इति चेत् — पृथिव्यादावपि **अपायात्** = औपाधिकत्वेन स्थितस्थापकसंस्कारस्यासिद्धिप्रसङ्गात् न साधीयः । पृथिव्यामपि हि आकर्षणादीनां मनुष्यकृतत्वेन पृथिव्युपष्टम्भरूपत्वात्, स्थितस्थापनस्य पृथिवी -तत्त्वमुक्ताकलापः 

784 

[ कर्मपदार्थोऽतिरिक्तो न वा ] 

467. केचित् देशान्तराप्तेर्जनिमभिदधते कर्म, या कर्मजेष्टा 

नेत्येकेऽम्भः प्रवाहस्थिरवपुषि झषे तत्प्रतीतेरभावात् । 

गुणत्वमप्यौपाधिकं स्यात् । ननु आकर्षणादिना स्थितस्थापकसंस्कारो ज्ञायते, न तु जायते । जलादौ न ह्येवम् यत्रासीत् जलादिकम्, न हि तत्र पूर्वदेशप्राप्तिः पुनरपि भवति । अतः नेदं स्थितस्थापनम् इति चेत्- असकृत् प्रोक्तमपि तन्न जानाति कथं भवान् ? शिष्याणां स्वमतश्रद्धादायेति विभाव्यताम् ॥ न हि निन्दानयोऽप्यस्ति न वृथा चर्चया फलम् । गतिरेतादृशी युक्ता गुणानामिह युज्यते ॥ किञ्च वेदान्तिनामद्य वृथा कालादियापनम् । न युक्तमित्यभ्यधायि बहुधा बहुशो मुहुः ॥ १०६ ॥
</details>
