+++
title = "014 भेदो गृह्येत"

+++
<details><summary>मूलम्</summary>

भेदो गृह्येत बुद्ध्वाऽधिकरणमवधिं चेति न ह्यक्रमोऽस्मिन् प्रत्यक्षस्य क्रमोऽपि क्षणभिदुरतया नेति तुल्यं भ्रमेऽपि ।  
अक्षान्धादिव्यवस्थाक्षतिरपि युगपद्योग्यधर्मैर्ग्रहोऽतस्तद्युक्ते भिन्नशब्दः कथिततदुपधिज्ञप्त्यपेक्षः क्रमात्स्यात् ॥ १४ ॥
</details>

<details><summary>सर्वाङ्कषटीका - १४</summary>

I 

तु 

भेदग्रहणे पूर्वोक्तामनुपपत्तिं परिहरति-भेद इत्यादि । भेदः **अधिकरणम्** = अनुयोगिनम् अवधिम् **च** = प्रतियोगिनं च **बुद्ध्वा** = ज्ञात्वैव गृह्येत इति हेतोः **अस्मिन्** = भेदग्रहणे **अक्रमः** = यौगपद्यम् न हि भवितुं शक्यम्, अभावबुद्धौ प्रतियोग्यनुयोगिज्ञानस्य कारणत्वेन, कारणस्य च पूर्ववृत्तित्वनियमात् पूर्वं तयोर्ज्ञाने १ चात्माश्रयादिप्रसङ्गात् । अस्तु तर्हि क्रमश एव ग्रहणमिति चेत्, **प्रत्यक्षस्य** = विशेष्यविशेषणज्ञानयोः । 



706 

अक्षान्धादिव्यवस्थाक्षतिरपि; युगपत् योग्यधर्मैर्यहोऽतः 

तद्युक्ते भिन्नशब्दः कथिततदुपधिज्ञप्त्यपेक्षः क्रमात् स्यात् ॥14॥ 

क्रमोऽपि, **क्षणभिदुरतया** = ज्ञानानां क्षणिकत्वात् विशेषणज्ञानविशेष्यज्ञानयोः भिन्नक्षणवृत्तित्वेन, उभयोरपि ज्ञानयोः स्वतन्त्रत्वेन ‘गुणानां च परार्थत्वादसंबन्धः समत्वात्स्यात्' इति न्यायेन परस्परमुपकारोपकार्यभावासंभवात् **नेति** = न संभवतीति भेदग्रहणानुपपत्तिरिति न, यत इदं **भ्रमेऽपि** = भेदभ्रमेऽपि तुल्यम्, भ्रम ज्ञानस्यापि कारणजन्यत्वात् एते आक्षेपास्सर्वे समानाः । उत्तरं च यद्भवति तत्र तच्च भेदज्ञानस्य प्रमात्वेऽपि भविष्यति॥ 

9 

अपि चैवं भेदग्रहणानुपपत्तिं वदता भेदाख्यप्रमेयस्य सत्तामङ्गीकृत्यैवमुच्यते, उतानङ्गीकृत्य? भेदस्य सत्ता यदि सिद्धा, तर्हि तत्र ज्ञानादिकमप्यावश्यकम्, कारणमपि तदनुगुणमुपपादनीयमेव । यदि भेद एव नास्तीत्युच्यते, तर्हि रूपरसादिभेदो वा, तद्ग्राहकेन्द्रियभेदो वा न स्यादिति - अक्षान्धादिव्यव- **स्थाक्षतिरपि** = इन्द्रियव्यवस्थाया नाशः, अन्धबधिरादिव्यवस्थाया अपि नाश इति जगदिदं सांकर्यमयमेव स्यात् । अतः **योग्यधर्मैः** = **ग्रहणयोग्यैः** = एकेन्द्रियग्रहणयोग्यधर्मैः विशिष्टस्यैव विशेष्यस्य युगपत् ग्रहः भवति । एवं भेदस्य ग्रहे **तद्युक्ते** = तद्विशिष्टे विशेष्ये **भिन्नशब्दः** = भिन्न इति व्यवहारः कथित- **तदुपधिज्ञप्त्यपेक्षः** = कथितः यः प्रतियोगिग्रहणसापेक्षत्वरूप उपाधिः, तद्ज्ञानजन्यः **क्रमात्** = अनन्तरं स्यात् । अतो भेदः, भेदग्रहणम्, तद्व्यवहारश्च युज्यत एव ॥ 

अयमत्र संग्रहः – भेदग्रहणस्य प्रतियोग्यनुयोगिग्रहणसापेक्षत्वात्, अन्योन्याश्रयादिप्रसङ्गादिर्य उक्तः, तत्रेदं वक्तव्यम् । भेदस्य दुर्निरूपत्वेन भेदाख्यपदार्थस्यैवाभावात् तद्ग्रहणं भ्रम इति विवक्षितम् ? उत तद्ग्रहणमेव लोके न दृश्यत इति विवक्षितम् ? नाद्यः, अनुपदमेव भेदस्य निरूपितत्वात् । न द्वितीयः, लोकेऽनुभूयमानत्वात् ‘घटः पटो न' इति व्यवहाराच्च । विषयस्य सत्त्वेऽपि ज्ञानं भ्रमात्मकं कदाचित् कथं भवतीति प्रश्ने उत्तरं वक्तव्यमेव । न हि निराधारम्, निर्हेतुकं च किञ्चित्कार्यं भवितुमर्हति तदा हि सर्वं सर्वत्र संभाव्येत । घटं दृष्ट्वापि सर्पभ्रमः स्यात्, रज्जुं दृष्ट्वैव सर्पभ्रम इति परिदृश्यमानव्यवस्थादिर्न स्यात् । सर्वमविचारितरमणीयमिति चेत्, इयं चर्चाप्यविचारितरमणीया स्यात् । अत्रापीष्टापत्तौ मौनिना भवितव्यम् । जिज्ञासून् प्रति त्वस्माभिरुच्यते इति यदि, – भ्रमत्वेऽपि ज्ञानस्य कारणोपपत्त्यादिप्रदर्शनं तेभ्यः कर्तव्यमेव । सर्वथाऽसतः शशशृङ्गादेर्भ्रमः कस्य वा भवेत् ? ज्ञानकारणमन्यत्, वस्तुनः कारणं चान्यत् । दण्डचक्रमृदादिकं घटात्मकवस्तुनः कारणम्। चक्षुरिन्द्रियादिकं च ज्ञानकारणम् । ज्ञानकारणं चक्षुरिन्द्रियादिकं ज्ञानस्य प्रमात्वे, भ्रमत्वे वा समानम् । न हि सर्पभ्रमः इन्द्रियाद्यजन्यः, तदा हि अन्धस्यापि सर्पभ्रमः स्यात्, चक्षुष्मतः अन्धकारेऽपि सर्पभ्रमः स्यात् । अतः प्रत्यक्षादिज्ञानकारणानि प्रमाभ्रमसाधारणान्येव । एवञ्च प्रमात्वभ्रमत्वयोः ‘वीवधघट’न्यायेन’ परस्परसमतोलनस्यावश्यकत्वात्, कारणोपपादनमुभयत्र समौनमेव । वस्तुनस्सत्त्वे प्रमा, 

'वीवधो नाम व्यामप्रमाणदीर्घवेणुदण्डस्याग्रद्वयेऽपि शिक्यं बद्धा जलाद्यानयनार्थं घटादिकं नीयते । भाषायां 'कावडि' इत्युच्यते । तत्रोभयोस्समतोलनमावश्यकम् । समतोलनमेव 'योगः' । अन्यतराभावेऽन्यतरदपि न स्यात् ॥ 

375. 

707 

[ अद्रव्यविभागः ] 

अद्रव्ये नैकरूपे ह्यगणिषत गुणाः सत्त्वमुख्याः द्विधाऽऽद्यं; 

शुद्धं तन्नित्यभूतौ; त्रितयमिह चतुर्विंशतौ व्याप्तितः स्यात् । 



असत्त्वे भ्रम इत्येतावन्मात्रं वैलक्षण्यम् । एतदपि कथं भवतीत्यादिकं हि विस्तरेण विचारितं पूर्वमेव (श्लो. 11-15)। एवञ्च भेदज्ञानस्य भ्रमत्वेऽप्युक्ताक्षेपाणां समानत्वात्तत्र यदुत्तरं भविष्यति, तत् प्रमात्मकज्ञानेऽपि भविष्यति । भेदाख्यप्रमेये सत्ये, ज्ञानं प्रमा भविष्यति, न चेत् भ्रम इत्यस्त्वेतत् ॥ 

I 

भेदाख्यं प्रमेयमधिकृत्य वदामः - भेदः सुनिरूपो वा, दुर्निरूपो वा भवतु, तदेतत्पुरुषसामर्थ्या- धीनम् । वस्तुतत्त्वं तु नास्मत्सामर्थ्याधीनम् । सूर्यस्तूदेत्येवान्धस्यापि चक्षुष्मतोऽपि । भेदाख्यं किञ्चित्तत्त्वमेव यदि न स्यात्, तर्हि रूपरसादिभेदोऽपि न स्यात्, चक्षुरादीन्द्रियभेदोऽपि न स्यात् । अन्धोऽपि रूपं गृह्णीयात्, बधिरोऽपि शब्दं गृह्णीयात्। 'चक्षुष्मते शृण्वते ते ब्रवीमि इत्यपौरुषेयी वागपि निरर्था स्यात् ॥ सर्वमिदं मायिकमविचारितरमणीयमिति न जानासि किल भोः ! ॥ जानामि भोः ! तद्वदेवाविचारितरमणीयं कारणादिकं व्यवस्थादिकमपि खलु दृश्यते भोः ! किं कुर्मो वयम् ? मायाविचारोऽपि पूर्वमेव ( नायक. 41) गतः । मायालोक एव वयं वसामः, व्यवहरामश्च । त्वमपि तथैवोत्तरं वद ॥ अयि भोः ! प्रशंसामस्तव चातुरीम् । जिज्ञासया पृच्छामः । वस्तुस्थितिः प्रदर्श्यताम् – कथं ग्रहणमिति । गवि अश्वभेदः गोत्वरूप एव । गौः, गोत्वं चेत्युभयमेकसामग्रीवेद्यत्वात् युगपदेव गृह्यते । कार्यकारणभावोऽपि एकसामग्रीवेद्यस्थले समानकालिकयोरपि भवति, अनुभवात् । गोत्वं निष्प्रतियोगिकं किल स्वत इति चेत्, सत्यम्, स्वतः । परं तु तदेव अश्वादिप्रतियोगिन उपस्थितौ भेदरूपोऽपि भाति, तथा व्यवह्रियते च । गोग्रहणकाले तु स्वरूपतः स्वत एव गृह्यते, सामग्र्या एकत्वात् । अतो न कश्चन केशः संविदो भगवत्याः । निर्वृतः स्वपिहि ! । अतो भेदोऽस्त्येव, तद्ग्रहणमपि भवत्येव, एतदपि प्रमैव, सर्वं सुनिरूपमेव । अतश्च- 

'भेदग्राहि न नो मानं लौकिकं वैदिकं च यत् । अविचारितसंसिद्धिस्तस्माद् भेदोऽवसीयताम् ॥' (बृ.वा.) इत्यादिवचनं सम्यक् भुक्तस्य स्वप्नवद्भवेत् । ज्ञेयं विवेकिभिलेकि परमार्थस्थितैर्दृढम्॥ सर्वं मिथ्येति वादानामर्थ एव न विद्यते । यतस्सर्व निराबाधं दृश्यते निखिलैरपि ॥ वैराग्यादिप्रसिद्ध्यर्थमुच्यते चेत्, तथोच्यताम् । न तु लौकिकशास्त्रीयव्यवहारेषु कथ्यताम् ॥ १४ ॥
</details>
