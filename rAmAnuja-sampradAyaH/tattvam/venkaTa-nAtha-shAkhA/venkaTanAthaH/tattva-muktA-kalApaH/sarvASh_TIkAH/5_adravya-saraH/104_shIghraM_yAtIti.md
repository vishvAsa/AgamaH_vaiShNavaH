+++
title = "104 शीघ्रं यातीति"

+++
<details><summary>मूलम्</summary>

शीघ्रं यातीति कर्मातिशयसमधिको दृश्यते कुत्र वेगस्तद्भेदैर्वेगभेदं कथयसि च समस्तीव्रमन्दक्रमादिः ।  
तत्कर्मत्वाद्विगीते प्रथमवदुचिता तद्गुणोत्पन्नता चेत् बाधो नास्मिन्विपक्षे गुणपरिषदि वा कर्म सत्तत्त्वतः स्यात् ॥ १०४ ॥
</details>

<details><summary>सर्वाङ्कषटीका - १०४</summary>

वेगाख्यस्संस्कारोऽपि नातिरिक्त इति निरूपयति - शीघ्रमित्यादि । 'शीघ्रं याति' इति कर्मातिशय- समधिकः वेगः कुत्र दृश्यते? उक्तव्यवहारे हि 'शीघ्रम्' इति क्रियाविशेषणम् । अतो गमनादिक्रिया- गतोऽतिशयविशेष एव वेगः, न त्वतिरिक्तो गुणः । लोकेऽपि **तद्भेदैः** = कर्मातिशयभेदैरेव वेगभेदं कथयसि । एवमेव तीव्रमन्दक्रमादिश्च **समः** = ' तीव्रं गच्छति' 'मन्दं गच्छति' इत्यादिव्यवहारोऽपि **समः** = एतत्समः । ननु 'शरो वेगेन गच्छति' इत्येव प्रयोगः, न तु 'वेगं गच्छति' इति । अतो वेगः 



465. 

I 

782 

'तत्कर्मत्वात् विगीते प्रथमवदुचिता तद्गुणोत्पन्नता' चेत् 

बाधो नास्मिन् विपक्षे; गुणपरिषदि वा कर्म सत्तत्त्वतस्स्यात् ॥104॥ 

[स्थितस्थापकसंस्कारविमर्शः ] 

शाखाकोदण्डचर्मप्रभृतिषु सति चाऽऽकर्षणादौ कुतश्चिद् 

भूयः स्वस्थानयानं भवति; स तु गुणः स्यात् स्थितस्थापकश्चेत् । मैवं संस्थानभेदः स भवतु नियतो यद्विशिष्टे तवासौ 

तेन द्रौत्यं विलम्बो विरतिरपि परावर्तने जाघटीति ॥105॥ 

न क्रियाविशेषणम्, किन्तु शरविशेषणम्, इत्थंभूतलक्षणे तृतीया । अत एवानुमानमपि – 'शरादिगतं द्वितीयं कर्म, शरसमवेतगुणोत्पन्नम्, शरगतकर्मत्वात्, शरगतप्रथमकर्मवत्' इति । अयमाशयः - वायुगतवेगात् वृक्षादिषु चलनादिरूपा क्रिया जायते । एवं धनुर्गतसंस्कारविशेषात् शरेषु वेगो जायते । कर्मणः कर्मोत्पत्तौ तु क्रियाया विरतिरेव न स्यात्, चलनात्मकत्वात्कर्मणः । अत एव 'कर्म कर्मसाध्यं न विद्यते' (वै.सू.) इति सूत्रम् । शरे नोदनादिना प्रथमक्रियाया उत्पत्तौ अनन्तरं धनुर्गतस्थितस्थापकसंस्कारेण शरे वेगो जायते । अनन्तरं वेगेन क्रियापरंपरया साकं वेगोऽपि शरे जायत इति शरगतकर्मणः वेगोऽसमवायिकारणं भवतीत्युक्तानुमानेन शरे वेगाख्यगुणसिद्धिरिति चेत्, तदेतन्निराकरोति - तत्कर्मत्वादित्यादि । **विगीते** = शरगतद्वितीयादिकर्मणि **प्रथमवत्** = आद्यकर्मवत्, **तत्कर्मत्वात्** = शरकर्मत्वात् तद्गुणोत्पन्नता **चेत्** = तद्गत- गुणोत्पन्नत्वमावश्यकमिति चेत्, इति पूर्वपक्षानुवादः । उत्तरम् - अस्मिन्ननुमाने **विपक्षे** = अप्रयोजकशङ्कायां कृतायाम् **बाधः** =बाधकस्तर्कः न । अतः पुरुषप्रयत्नेनान्यथासिद्धत्वात् अप्रयोजकमिदमनुमानम् । ननु पुरुषप्रयत्नः प्रथमकर्मणि कारणं स्यात् । द्वितीयादिकं कर्म कुत उत्पद्यत इत्येव प्रश्नः । शब्दा- च्छब्दान्तरवत् कर्मण एव कर्मान्तरोत्पादकत्वमस्त्वित्युत्तरम् । अत एवोक्तसूत्रमपि न प्रामाणिकम् । अतश्च कर्मणान्यथासिद्धिः । तदेतदाह - गुणेत्यादि । 'शरगुण' इत्यत्र गुणः शरगतं कर्मैव । **तत्त्वतः** = वस्तुतः कर्म **सत्** = कर्मरूपमेव सन् वेगः गुणपरिषदि **वा** = द्रव्याश्रितत्वात् गुणवर्गे वा स्यात् । तथा च कर्मणाऽन्यथासिद्धिः । ननु वेगकर्मशब्दौ न पर्यायौ दृष्टाविति चेत्, कर्मातिशयेत्युक्तम् । अतश्च कर्मविशेष- रूपत्वान्न पर्यायत्वम्, द्रव्यघटशब्दवत् । आहत्य तु वेगोऽतिरिक्तो मास्तु । ननु धनुर्गतस्थितस्थापकसंस्कारस्यैव वेगजनकत्वं युक्तमिति चेत्- 

अहो श्लाघ्योऽसि मेधाविन्! परीक्षायां यतो भवान् । उत्तीर्णस्सूक्ष्मदर्शी च श्रेयसो भाजनं भव ॥ १०४ ॥
</details>
