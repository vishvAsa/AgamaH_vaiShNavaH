+++
title = "060 नित्यं नित्यादिबुद्धिर्निखिलविषयिणी"

+++
<details><summary>मूलम्</summary>

नित्यं नित्यादिबुद्धिर्निखिलविषयिणी तद्वदेव स्वभावः शास्त्रैः क्षेत्रज्ञबुद्धेरपि समधिगतः कर्मभिस्तन्निरोधः ।  
संकोचोल्लासयोश्च प्रतिनियतिरिह स्यादुपाधिप्रभेदान्निश्शेषोपाधिमोक्षे निखिलविषयतामश्नुवीत स्वभावात् ॥ ६० ॥
</details>

<details><summary>सर्वाङ्कषटीका - ६०</summary>

तु 

चेतनज्ञानानां वैषम्ये कारणमाह - नित्यमित्यादि । **नित्यादिबुद्धिः** = नित्यमुक्तादीनां **बुद्धिः** = ज्ञानम् **नित्यम्** = सदैव निखिलविषयिणी । तद्वदेव **क्षेत्रज्ञबुद्धेरपि** = जीवानां ज्ञानस्यापि स्वभावः **शास्त्रैः** = ‘सर्वं ह पश्यः पश्यति' (छां. 7-26-2 ) इति श्रुत्या 'यथा न क्रियते ज्योत्स्ना मलप्रक्षालनान्मणेः । दोष- प्रहाणान्न ज्ञानमात्मनः क्रियते तथा । यथोदपानकरणात् क्रियते न जलाम्बरम् । सदेव नीयते व्यक्तिमसत- स्संभवः कुतः। तथा हेयगुणध्वंसादवबोधादयो गुणाः । प्रकाश्यन्ते न जन्यन्ते नित्या ह्येवात्मनो हिते ॥' (वि.ध.104-55,56,57) इत्यादिशौनकवचनादिभिश्च समधिगतः । संसारदशायां तु **तन्निरोधः** = तस्य प्रतिबन्धः कर्मभिः पापविशेषैः भवति ॥ 





421. 

748 

सङ्कोचोल्लासयोश्च प्रतिनियतिरिह स्यादुपाधिप्रभेदात् 

निश्शेषोपाधिमोक्षे निखिलविषयतामश्नुवीत स्वभावात् ॥60॥ 

[मुक्तानां ज्ञानविकासानुपपत्तिपरिहारः ] 

मुक्तानां धीः क्रमाच्चेत् प्रसरति, न कदाऽप्यन्तमेषाऽधिगच्छेत् 

संक्षिप्तायाश्च दूरान्तिकपरिपतने यौगपद्यं न शक्यम् । 

• संयोगो भूतभाविष्वपि न हि घटते तत् धियः सांप्रतिक्याः 

इत्याद्यैर्न क्षतिः स्यात् श्रुतिमुखविदिते योग्यतावैभवेऽस्याः ॥61॥ 

ननु चेतनानां ज्ञानेषु विचित्रं तारतम्यं बहुधा दृश्यते । संसारदशायामपि बहुज्ञाः केचन, अल्पज्ञा- श्चापरे, अज्ञा एवेतरे बहुज्ञा अपि क्वचिद्विषये अज्ञाः इति प्रतिव्यक्ति प्रतिविषयं च वैलक्षण्यं दृश्यते । एवं सति कथमेषां सर्वेषां ज्ञानमेकरूपं स्यात् । वदन्ति च केचित् स्वभावत एव जीवानां तारतम्यं मुक्तावपीति चेत् — संसारदशायाम् **इह** =अस्यास्मिन् ज्ञाने **सङ्कोचोल्लासयोश्च** = सङ्कोचविकासयोश्च उपाधिभेदात्-पाप- विशेषवशात्, तत्प्रयुक्तभगवन्निग्रहसंकल्पाच्च संकोचः, एवं पुण्यविशेषाच्च विकासः । एवं प्रतिनियतिः व्यवस्था स्यात् । एवं संकोचविकासयोरौपाधिकत्वात् मुक्तौ **निश्शेषोपाधिमोक्षे** = सकलकर्मक्षये **स्वभावात्** = स्वत एव **निखिलविषयताम्** = सर्वविषयकत्वम् **अश्नुवीत** = अनुभवेत् । बद्धदशायां जीवज्ञानतारतम्य- मौपाधिकम् । सर्वज्ञत्वमेव स्वभावः । अधिकं जीवसर एव गतम् । जीवानां स्वरूप एव तारतम्यवादस्तु पूर्वमेव ( जीव. 10) परीक्षितः ॥ ६० ॥
</details>
