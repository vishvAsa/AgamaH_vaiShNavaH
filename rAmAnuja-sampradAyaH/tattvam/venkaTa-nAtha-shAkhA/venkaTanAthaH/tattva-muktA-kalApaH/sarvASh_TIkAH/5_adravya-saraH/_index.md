+++
title = "५"
+++

<details><summary>सर्वाङ्कषटीका</summary>

बौद्धवैदिक-सांकर्यं  
यद् अभूद् वासना-वशात् ।  
तद् एवं तत्-परिहृतं  
वेदमूर्तेर् अनुग्रहात् ॥ 

गहनेऽध्यात्म-विज्ञाने  
स्युः सोपानान्य् अनेकशः ।  
अत एव किल प्रोक्तम्  
एवं भगवता स्वयम् ॥  

> 'मनुष्याणां सहस्रेषु  
कश्चिद् यतति सिद्धये ।  
यतताम् अपि सिद्धानां  
कश्चिन् मां वेत्ति तत्त्वतः ॥ ' 

कश्चित् तु तत्त्वतो वेत्ती-  
त्युक्त्या पश्यत सूचितम् ।  
अन्ध-स्पृष्ट-गज-न्यायात्  
पक्ष-भेदास् तु दुस्त्यजाः ॥ 

पूर्णम् अध्यात्म-विज्ञानं  
यस्य स्यात् स तु शक्नुयात् ।  
वेत्तुं सर्वान् पक्ष-भेदान्  
असंकीर्णं सकारणम् ॥ 

लक्ष्मणार्योऽत एवायं  
धीरो वेदार्थसंग्रहे ।  
विकल्प्यापि च भेदादीन्  
उदासीन इवाभवत् । 

मङ्गलं शठकोपाय  
यतिराजाय मङ्गलम् ।  
मङ्गलं वेंकटेशाय  
विश्वरूपाय मङ्गलम् । 

शिक इति करतलामलकीकृत-परावर-तत्त्व-सर्व-रहस्य-  
अनवधिकातिशय-ज्ञान-विज्ञान-संपन्न-  
विदित-सकल-योग-विद्या-रहस्य-  
श्री-श्रीरङ्ग-विष्णु-भगवतः  
अपार-करुणापूर-वर्ष-प्रशान्तान्त-रङ्गस्य  
नव्य-मङ्गलाभिजनस्य वरदार्यस्य कृतिषु  
तत्त्वमुक्ताकलाप-व्याख्यायां सर्वङ्कषाख्यायाम् सम्पूर्णः॥ 

संपूर्णा सर्वङ्कषाव्याख्या, ग्रन्यश्च सम्पूर्णः।  

कवितार्किकसिंहाय  
कल्याणगुणशालिने ।  
श्रीमते वेंकटेशाय  
वेदान्तगुरवे नमः ॥ 
</details>
