+++
title = "087 कृष्यादौ मर्दनादावपि"

+++
<details><summary>मूलम्</summary>

कृष्यादौ मर्दनादावपि च न हि परप्रीतिमूला फलाप्तिस्तद्वत् स्याच्छास्त्रसिद्धेष्विति न सदफलं ह्यत्र दृष्टान्तमात्रम् ।  
दृष्टौ चाज्ञानुवृत्तिप्रभृतिषु फलदौ शासितुः प्रीतिकोपौ शिष्टौ चातस्समीची तदुपगतिरिह त्यक्तिरिष्टेऽपि वांशे ॥ ८७ ॥
</details>

<details><summary>सर्वाङ्कषटीका - ८७</summary>

ननु कृष्यादौ धान्यादिफलं मध्ये द्वारमन्तरापि दृष्टम् । मर्दनाद्युपचारैः शरीरपीडापरिहारः दृश्यते । औषधसेवया व्याधिनिवृत्तिर्दृश्यते । न ह्येषु मध्ये द्वारं किञ्चिदपेक्ष्यते । तद्वदेव यागादावपि भवत्वि- त्याशङ्क्य समाधत्ते - कृष्यादाविति । कृष्यादौ, मर्दनादावपि च **फलाप्तिः** = धान्यसुखादिरूपफलप्राप्तिः **परप्रीतिमूला** = अन्यस्य कस्यचित् प्रीत्यादिद्वारा न हि भवति । तद्वत् **शास्त्रसिद्धेष्वपि** = शास्त्रविहितेषु यागादिष्वपि **स्यात्** = फलं स्वतो भवतु । इति न **सत्** = नं समीचीनम् । अत्र **हि** = प्रकृते हि इदं दृष्टान्त- मात्रम् उक्तं भवति । न हि दृष्टान्तमात्रात् वस्तुसिद्धिः । 'चिरध्वस्तं फलायालं न कर्म' इति मूलभूतप्रश्नः । दृष्टान्तप्रदर्शनेनायं प्रश्नः न समाहितो भवति । कृष्यादौ च दृष्टा एव कर्षणावापनसेचनरक्षणादिव्यापाराः आधान्यप्राप्ति क्रमशोऽनुवर्तन्ते । मर्दनादावपि दृष्टया क्रियया दृष्टमेव सुखं लभ्यते । औषधादावपि दोषपरिहारेण दृष्टविधयैव व्याधिनिवर्तकत्वम् । न चैवं यागस्वर्गयोर्मध्ये किञ्चिदनुवृत्तं दृश्यते । अतश्च दृष्टान्तदाष्टन्तिकयोर्न कोऽपि संबन्धः । ननु च पूर्वं कदाचित् कृतमल्पमुपकारं हृदये स्मरन् राजादिः कालान्तरे फलं ददाति । तत्र न हि मध्ये किञ्चित् द्वारं पश्याम इति शङ्कां इष्टापत्त्या समाधत्ते - 

1 

448. 

769 

[कार्यलिडर्थवादविमर्शः, वाच्यापूर्ववादः ] 

प्रध्वस्तं कर्म कालान्तरभवितृफलासाधकं; तल्लिङादेः 

नाही कृतमुपकार साधवो विस्मर 





वाच्योऽर्थः स्थायि कार्य; न यदि, कथमिवान्वेतु कामी नियोज्यः । 

**आज्ञानुवृत्तिप्रभृतिषु** = राजाज्ञापरिपालनं वा, अतिक्रमणं वा यत् कृतम्, तत्प्रभृतिषु कर्मसु शासितुः राज्ञः प्रीतिकोपौ फलदौ दृष्टौ, शिष्टौ **च** = तथैव 'स एवैनं भूतिं गमयति' इत्यादिना देवताप्रीतिकोपावपि शास्त्रविहितौ । अतः **तदुपगतिः** = शास्त्रोक्तस्याङ्गीकारः समीची - समीचीना । **इह** = भवदुक्तौ शास्त्र- विहितयागादिकमङ्गीकृत्य तस्य फलदातृत्वप्रकारस्य परमनङ्गीकारे इष्टेऽप्यंशे **त्यक्तिर्वा** = त्यागो वा **भवेत्** = यागादिर्वा त्याज्यो भवेत्, यागमङ्गीकृत्य तस्य फलदातृत्वांशो वा त्याज्यो भवेदिति वा । सेयमर्धजरतीत्यर्थः॥ 

• ननु 'प्रथमवयसि पीतं तोयमल्पं स्मरन्तश्शिरसि निहितभारा नारिकेला नराणाम्। सलिलममृतकल्पं दधुराजीवितान्तम्' इत्यादी कथं निर्वाहः? कदाचिद्दत्तस्य जलस्य फलं बहुकालानन्तरं भवति । न हि तत्र मध्ये द्वारं किञ्चित् दृष्टम् । न च तत्रापि मध्ये चेतनोऽस्ति, नारिकेलस्यापि स्थावरचेतनत्वादिति शङ्कयम्, तस्योपकारस्मरणादीनामप्रसक्तेः । अतस्तत्र द्वारमन्तरापि कर्मणः कालान्तरे फलं दृश्यत इति कर्मणां द्वारं नापेक्षितमिति चेत्, नारिकेलबीजशक्तेरेव **तादृशत्वेन** = विलम्बेन फलदातृत्वस्य तद्वीजस्वभावत्वात् तत्रापि नारिकेलवृक्षः दृष्ट एव द्वारम्, नान्यदपेक्ष्यम् । यागादिक्रियायास्तु नाशदर्शनात्, जन्मान्तरकल्पान्तर- भाविफलदातृत्वं कथमित्येव प्रकृते प्रश्नः । अत्रापि शक्तिकल्पनं तु 'शक्ताभावेऽपि शक्तिर्न हि भवति' (श्लो. 80 ) इत्यत्रैव समाहितम् । शक्तिः कुत्र तिष्ठेत् ? यागस्तु नष्टः, यागशक्तिस्त्वनुवर्तत इति तु न समञ्जसम् । शक्तेः नियमेन शक्ताश्रितत्वात् । न चात्र शक्तिर्नाद्रव्यम्, किन्त्वतिरिक्तं कार्यपदवाच्यं अन्यद्वा किञ्चिदिति चेत्, एतदेतत्समनन्तरश्लोके परीक्ष्यते । आहत्य तु द्रव्यातिशयवादस्त्वत्र व्रीह्यादाविव न संभवति । पुरुषातिशयवादे च स पुरुषः अन्ततः परमात्मैवेति स्मर्यताम् ॥ ८७ ॥
</details>
