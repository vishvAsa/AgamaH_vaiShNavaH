+++
title = "025 ध्वन्यात्मा वायुभेदः"

+++
<details><summary>मूलम्</summary>

ध्वन्यात्मा वायुभेदः श्रुतिविषयतयाऽपाठि तौतातिताद्यैः तद्वत् पञ्चाशदेते समकरणतया वर्णिताः किं न वर्णाः ।  
तैव्र्यादिर्वर्णधर्मो नियत इति यथादर्शनं स्थापनीयं स्पर्शादौ चैवमिष्टं तदिह न सुलभा द्रव्यता नित्यता च ॥ २५ ॥
</details>

<details><summary>सर्वाङ्कषटीका - २५</summary>

गुणिनोद ध्वनिस्तु वायोर्गुण इति वादमपि विमृशति – ध्वन्यात्मेति । **ध्वन्यात्मा** =ध्वनिस्वरूपः दौ इति **वायुभेदः** = वायुविशेषः **श्रुतिविषयतया** = श्रोत्रग्राह्यतया **तौतातिताद्यैः** = कौमारिलाद्यैः **अपाठि** =अभ्य- धायि । 'कौमारिलः' इत्यत्र व्यञ्जनस्थाने ककारं निष्कास्य तकारयोजनया 'तौतातितः” इति व्यङ्गयं नाम कृतं बौद्धैः । एवञ्चेत्, तद्वत्-तथैव एते पञ्चाशत् वर्णाः **समकरणतया** = समानेन्द्रियग्राह्यतया किं न **वर्णिताः** = कुतो न वर्ण्यन्ते ? तीव्रत्वमन्दत्वादयः वायुगता एव विकाराः तत्सन्निहिते वर्णे आरोप्यन्त इतिवत् कवर्गटवर्गाद्यक्षराणां कण्ठताल्वादिसमानकरणव्यङ्ग्यत्वात् करणगता एव वर्णभेदाः, सर्वेषामाधारभूतो नाद एक एवेति वर्णभेदोऽपि कल्पित इति कुतो न स्यात् । अतः **तैक्र्यादिः** = तीव्रत्वमन्दत्वादिः नियतः वर्णधर्मः व्यवस्थितः वर्णानामेव धर्माः, न तु वायोः इति **यथादर्शनम्** = यथानुभवम् स्थापनीयम्, नो । चेत्, **एवमेव** = महत्तारतम्यम् स्पर्शादौ च दुरालभास्पर्शतूलिकास्पर्शादौ **इष्टम्** = सर्वसंमतम् । तद्वदेवात्र **स्पर्शादौ** = कादिमावसानान्ते, तदुपलक्षिते व्यञ्जने चास्तु तारतम्यम् । नो चेत् ककारादिपञ्चाशद्वर्णभेदोऽपि न स्यात्, नाद एक एवावशिष्येतेति वेदा अपि केवलं नादरूपा इति स्यात् । ततश्च वेदसंरक्षणार्थं प्रवृत्तस्य 'विनायकं प्रकुर्वाणो रचयामास वानरम्' इतिवत् नादसंरक्षणमेव कृतं स्यात् । न चात्रेष्टापत्तिः, व्यञ्जनानां स्वतः स्थानाभावादिति वाच्यम्, वेदस्य नादमात्रावशेषे इन्द्राग्न्यादिपदानां सप्रवृत्तिनिमित्तानां तिलाञ्जलिप्रसङ्गात्, न चात्रापीष्टापत्तिः, प्रणवविस्तारत्वाद्वेदस्य, प्रणवस्य नादरूपस्यैव पर्याप्तत्वात् । 'ओंकार एवेदं सर्वम्' इति हि **श्रुतिः** = इति चेत्, सत्यम् । परं तु - 

386. 

717 

[ शब्दनित्यत्वं न वेदप्रामाण्याङ्गम् ] 

शब्दानित्यत्वतोऽपि श्रुतिषु न विलयः स्यात् क्रमव्यक्तिनीत्या तन्नित्यत्वे च काव्यादिकमपि न कथं नित्यमित्यभ्युपैषि । तस्मान्नित्यैकरूपक्रमनियमवशान्नित्यभावः श्रुतीनाम् 

ईशोऽप्यध्यापको नः परमतिचकितैर्वर्णनित्यत्वमुक्तम् ॥26॥ 



अश्वस्तना ये ऋषयस्तेषामुक्तिरियं भवेत् । प्रणवस्य तु माहात्म्यं को वा जानाति तत्त्वतः ॥ भुक्त्वाऽऽकण्ठं शयानानां तूद्गारः प्रणवो भवेत् । इति स्याच्चेद्गतिः का ते विरम त्वं विचारतः ॥ 

अतोऽङ्गीक्रियते चेत्, सर्वमङ्गीक्रियताम् त्यज्यते चेत्, सर्वं त्यज्यताम् । न चार्धजरती युक्ता । 

**तत्** = तस्मात् **इह** = वर्णेषु द्रव्यता नित्यता च न सुलभा ॥ 

कियद्विजृंभते भट्टः द्रष्टव्यं श्लोकवार्तिके । वेदनित्यत्वसिद्ध्यर्थं हन्त श्रद्धा गरीयसी ॥ कर्मकाण्डप्रक्रिया तु तादृश्यासीत्तदा किल । तत्र श्रद्धादिरक्षार्थं तत्प्रयत्नस्तथाऽभवत् ॥ 

श्रद्धैव तस्य च श्लाघ्या, तर्ककर्कशता न च । स्मर तर्काप्रतिष्ठानं ध्यायस्व सततं हरिम् ॥ २५ ॥
</details>
