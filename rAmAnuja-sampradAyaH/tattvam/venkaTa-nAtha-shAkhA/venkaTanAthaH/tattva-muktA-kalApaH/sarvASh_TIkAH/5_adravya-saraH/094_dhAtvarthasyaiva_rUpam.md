+++
title = "094 धात्वर्थस्यैव रूपम्"

+++
<details><summary>मूलम्</summary>

धात्वर्थस्यैव रूपं किमपि हि कथयन्त्यत्र सर्वे लकाराः कर्तृव्यापारसाध्यं त्वभिदधति विधिप्रत्ययास्तल्लिङाद्याः ।  
वैघट्यं द्वारसिद्धिः प्रशमयति तथा सन्ति लोकोक्तिभेदास्सिद्धं शब्दानुशिष्ट्या त्विदमुचितमिति स्थापितं भाष्यकारैः ॥ ९४ ॥
</details>

<details><summary>सर्वाङ्कषटीका - ९४</summary>

1तत्त्वमुक्ताकलापः 

774 

[कृतिसाध्यत्वमात्रं लिडर्थः ] 

454. 

धात्वर्थस्यैव रूपं किमपि हि कथयन्त्यत्र सर्वे लकाराः 

455. 

कर्तृव्यापारसाध्यं त्वभिदधति विधिप्रत्ययास्तल्लिङाद्याः । वैघट्यं द्वारसिद्धिः प्रशमयति; तथा सन्ति लोकोक्तिभेदाः 

सिद्धं शब्दानुशिष्ट्या त्विदमुचितमिति स्थापितं भाष्यकारैः ॥94॥ 

[ इष्टसाधनत्वं न लिडर्थः ] 

" इष्टस्वर्गादिकस्य त्वितरदपि यदा साध्यमुक्तं तदाऽर्थात् 

सिद्धं तत्साधनत्वं; सुगममिह तदाऽनर्थकृत्त्वं निषेध्ये । नित्यत्वेनोपदिष्टेष्वकरणमपि तत्तुल्यमेवार्थलब्धं 

सामान्यात् प्राप्तमेतत्; फलनियतिरपि व्यज्यते तत्तदुक्त्या ॥95॥ 



1 

अत्रैवं सति औचित्यप्रदर्शनपूर्वकं स्वमतमाविष्करोति - धात्वर्थस्येत्यादि । सर्वे लकाराः लडादयः धात्वर्थस्यैव हि किमपि रूपम् प्रकृतिभूतधात्वर्थसंबन्ध्येव किञ्चिदाकारम् कथयन्ति । धातवश्च क्रियावाचिनः। **तत्** = तस्मात् धातोरेव संबद्धं कर्तृव्यापारसाध्यं **तु** = कृतिसाध्यत्वाकारविशिष्टमेव धात्वर्थसंबन्धिरूपम् **लिङाद्याः** = लिङ्लोडादयो विधिप्रत्ययाः अभिदधति । जानाति, इच्छति, यतते इति क्रमे यत्नस्यैव कार्याव्यवहितत्वात् । ‘इदानीं क्रियमाणो यागादिः कालान्तरे कथं फलं दद्यात् ?' इति द्वारविषयिणी शङ्का तु यद्यपि सहजा, तथापि — द्वारस्यार्थात् सिद्धिः **वैघट्यम्** = परस्परासंबन्धत्वशङ्कां प्रशमयति । अतोऽर्था- त्सिद्ध्यत् द्वारम् अपूर्वादिरपि लिडर्थो न, अनन्यलभ्यत्वाच्छब्दार्थस्य । **तथा** = एवमेव लोकोक्तिभेदाःः 'अर्थार्थी राजगृहं गच्छेत्' इत्यादयो लोकव्यवहारविशेषा अपि सन्ति । राजप्रीतिरूपं द्वारं तु सर्वोऽपि स्वयं जानीयादेव, अतस्तस्य शब्दवाच्यता नावश्यकी, नापि तत्र तादृशश्शब्दः कश्चिदस्ति । शब्दानु- **शिष्ट्यापि=व्याकरणेनापि** = ' विधिनिमन्त्रणामन्त्रणाधीष्टसंप्रश्नप्रार्थनेषु लिङ्' इत्यनेन । विनिमन्त्रणादीनां प्रेरणाविशेषत्वात् प्रेरणैव लिडर्थ इति पर्यवस्यतीरयुक्तं वैयाकरणैः । **इदमेव** = कृतिसाध्यत्वमेव **उचितम्** = औचित्यवद्भवतीति कृतिसाध्यत्वमात्रं लिडर्थ इति **भाष्यकारैः** = भगवद्रामानुजैः **स्थापितम्** = वेदार्थसंग्रहे श्रीभाष्ये च । अतः कृतिसाध्यत्वमात्रं लिडर्थः । इतरत्सर्वमार्थिकम् ॥ ९४ ॥
</details>
