+++
title = "085 अस्त्वेवं कर्मवर्गे"

+++
<details><summary>मूलम्</summary>

अस्त्वेवं कर्मवर्गे स्वयमिह फलदो हव्यकव्यैकभोक्ता तन्निघ्नैस्तैः किमन्तर्गडुभिरिति च न स्वोक्तिबाधप्रसक्तेः ।  
कर्माराध्यत्वमेषां दिशति फलमसौ पूर्वमाराधितस्तैः श्रद्धेयाः श्राद्धभोक्तृद्विजवदत इमे निर्जरास्तस्य देहाः ॥ ८५ ॥
</details>

<details><summary>सर्वाङ्कषटीका - ८५</summary>

445. 

446. 

767 

[ परमात्मना देवतानां नान्यथासिद्धिः ] 

अस्त्वेवं कर्मवर्गे स्वयमिह फलदो हव्यकव्यैकभोक्ता 

तन्निघ्नैस्तैः किमन्तर्गडुभिरिति च न; स्वोक्तिबाधप्रसक्तेः । कर्माराध्यत्वमेषां दिशति फलमसौ पूर्वमाराधितस्तैः 

श्रद्धेयाः श्राद्धभोक्तृद्विजवदत इमे निर्जरास्तस्य देहाः ॥85॥ 

[ अङ्गकर्मणां फलजनकत्वप्रकारः ] 

विश्वेशाकूतभेदव्यवहितफलदे वैधघण्टापथेऽस्मिन् 

संस्काराणां गतार्था सरणिरपि तथा मन्त्रणप्रोक्षणद्यैः । 





यदि परमात्मैव भारवाही, तर्हि मास्तु मध्ये देवता इत्याशङ्क्य समाधत्ते - अस्त्वित्यादि । **एवम्** = उक्तरीत्या **हव्यकव्यैकभोक्ता** = 'हव्यकव्ये दैवपित्र्ये' इति कोशः । **तद्भोक्ता** = 'अहं हि सर्वयज्ञानां भोक्ता च प्रभुरेव च ।' (गी. 9-24 ) इत्यादिप्रमाणात् परमात्मा इह कर्मवर्गे स्वयं फलप्रदः अस्तु, अतिरिक्ताः देवताः किमर्थाः? **तन्निघ्नैः** = परमात्माधीनैः **अन्तर्गडुभिः** = गडुः **कुब्जः** = असमर्थः तस्य मध्ये स्थापितैः तादृशैः तैः देवैः अजागळस्तनप्रायैः किम् ? इति च न युक्तम् । कुतः ? स्वोक्तिबाधप्रसक्तेः स्ववचनविरोधप्रसङ्गात् । हव्यकव्यपदप्रयोगं कृत्वा एवं प्रश्नः विरुद्ध इत्यर्थः । हव्यकव्यभोक्तेति परमात्मैवास्माभिर्निर्दिष्टः भगवद्वचनानुरोधेनेत्यत्र, अभिप्रायं विवृणोति - **पूर्वम्** = पूर्वस्मिन् कल्पे **तैः** = तत्तच्चेतनैः आराधितः असौ - परमात्मा **एषाम्** = इन्द्रादिदेवानाम् **कर्माराध्यत्वम्** = तत्तन्मानवकृतकर्मभि- राराध्यत्वम्, तदनुगुणफलप्रदशक्तिरूपं च फलं दिशति । अतः **तस्य** = परमात्मनः **देहाः** = देहरूपाः परमात्मनस्सर्वान्तर्यामित्वेन तद्देहरूपाः इमे **निर्जराः** = देवाः श्राद्ध - **भोक्तृद्विजवत्** = पितृप्रीत्यर्थं निमन्त्रित- ब्राह्मणानां भोजनेन पित्रादिप्रीतिवत् **श्रद्धेयाः** = श्रद्धया स्वीकर्तव्याः । 'स आत्मा । अङ्गान्यन्या देवताः ' (तै. शि.) इति श्रुतिरप्यनुसन्धेया ॥ 

पश्यतां सृष्टितत्त्वं वा लोकवृत्तमथापि वा । सुगमं सर्वमेतत्स्यात्, सारः श्रद्धात्र कथ्यते ॥ ८५ ॥
</details>
