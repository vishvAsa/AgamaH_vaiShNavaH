+++
title = "132 नाभावः कारणानाम्"

+++
<details><summary>मूलम्</summary>

नाभावः कारणानां कथमपि विषयो निःस्वभावत्वयुक्तेः नाशोऽप्यस्यानपेक्ष्यः स्वयमसत इति प्रागभावादि नित्यम् ।  
स्वाभावग्रस्तमेतन्निखिलमपि जगन्निःस्वभावं ततः स्यात् मैवं भावान्तरात्मन्यधिकवपुषि वा तत्स्वभावत्वदृष्टेः ॥ १३२ ॥
</details>

<details><summary>सर्वाङ्कषटीका - १३२</summary>

अभावस्य शशशृङ्गवत्तुच्छत्वात्, तस्य भावरूपत्वसमर्थनमयुक्तम् । प्रत्युत सर्वोऽपि भावोऽभाव- रूप एवेति वदतां सर्वापलापवादमनूद्य निराकरोति – नाभाव इत्यादि । **अभावः** = अभावाख्यं तत्त्वम् **निःस्वभावत्वयुक्तेः** = स्वतः स्वभावरहितत्वात् कारणानां **विषयः** = **कारणगोचरः** = कारणजन्यः कथमपि न । वस्तूनां स्वभावः खलु त्रिविधो वर्ण्यते किञ्चित् परतन्त्रस्वभावम्, किञ्चित् परिनिष्पन्नस्वभावम्, किञ्चित् परिकल्पितस्वभावमिति । आद्यः परिणामवादः, द्वितीय आरम्भवादः, तृतीयो विवर्तवादः (३४५०) 



493. 

812 

स्वाभावग्रस्तमेतन्निखिलमपि जगन्निः स्वभावं ततः स्यात् 

मैवं; भावान्तरात्मन्यधिकवपुषि वा तत्स्वभावत्वदृष्टेः ॥132॥ 

[ तत्त्वविभागसमर्थनम् ] 

एतावन्तः पदार्थाः न तु पर इति तत्सिद्ध्यसिद्ध्योरयुक्तम् 

मैवं; 'योऽस्त्येष सिद्धान्न पर' इति वचस्येष दोषो न तु स्यात् । सत्येव स्यात् तवापि ह्यधिकमनधिकं वेति शङ्कावकाशः 

नैवं चेत् नैव शङ्का; न च परिहरणं; भित्तिलाभे हि चित्रम् ॥133॥ 



उक्तत्रिविधस्वभावरहितत्वमेवाभावस्य स्वरूपम् । अत एव निःस्वभावमित्युच्यते । एवं निस्स्वभावत्वादेव कारणजन्यो न भवत्यभावः । अत एव - स्वयम् असतः निस्स्वभावस्य **अस्य** = अभावस्य नाशोऽपि **अनपेक्षः** = असंभवी । **इति** = इति हेतोः **प्रागभावादि** = प्रागभावः प्रध्वंसाभावश्च नित्यम् । प्रागभावस्य नित्यत्वादेव भावानामुत्पत्तिर्न भवति । प्रागभावध्वंसः खलूत्पत्तिः । एवं ध्वंसस्य नित्यत्वादेव निस्स्वभाव- त्वमेव तुच्छत्वमित्युच्यते । अतश्च एतत् निखिलमपि जगत् **स्वाभावग्रस्तम्** = स्वाभावपर्यवसायि (जड. 28) । **ततः** = तस्मात् **निखिलमपि** = सर्वमपि जगत् निस्स्वभावं स्यात् । अत एव सर्वं शून्यम्, तुच्छमित्युच्यते । अतश्चाभावस्य भावरूपता कथमिति चेत् — मैवम् । कुतः ? अभावे **भावान्तरात्मनि** =भावरूपे सति वा, अधिकवपुषि **वा** = अतिरिक्तरूपे वा सति **तत्स्वभावत्वदृष्टेः** = तस्यापि कस्यचित् स्वभावस्य **दृष्टेः** = अनुभवात् मैवमित्यन्वयः । निस्स्वभावत्वमेव यदि स्वभावः, सोऽपि कश्चन स्वभाव एवेति कथं निस्स्वभावोऽभावः । यदि निस्स्वभावत्वं न स्वभावः, तर्हि उक्तत्रिविधस्वभावेष्वन्यतमेन भाव्य- मेवेति, इदानीमपि निस्स्वभावत्वं विरुद्धं भवेत् । अतो निस्स्वभावं तत्त्वमिति कथनमेव स्ववचनविरुद्धम् । बुद्धिर्हि निर्विषया न कदापि तिष्ठेत् अतो विश्वं सर्वं स्वस्वभावेन युक्तमेवेति निःस्वभावत्ववादोऽ प्रामाणिकः ॥ १३२ ॥
</details>
