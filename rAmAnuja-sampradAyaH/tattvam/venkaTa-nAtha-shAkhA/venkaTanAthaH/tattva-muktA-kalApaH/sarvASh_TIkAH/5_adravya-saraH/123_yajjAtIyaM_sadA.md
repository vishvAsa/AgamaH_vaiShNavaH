+++
title = "123 यज्जातीयं सदा"

+++
<details><summary>मूलम्</summary>

यज्जातीयं सदा यद्यदवधिगुणकं यत्र न ह्यन्यदीदृक् दृष्टैरित्थं विशेषैर्जगति विषमतां वक्ति वैशेषिकोऽपि ।  
नित्येष्वत्यन्ततुल्येष्वपि नियतदशाभेदयोगोऽस्ति शास्त्रात् प्राच्योपाध्यादयो वा विदुरतिभिदुरान् योगिवर्यादयस्तान् ॥ १२३ ॥
</details>

<details><summary>सर्वाङ्कषटीका - १२३</summary>

। 



एवं सामान्याख्यं जातिपदार्थं परीक्ष्य विशेषाख्यः पदार्थोऽपि अन्यथासिद्ध इति प्रदर्शयति- यदित्यादि । **यत्** = यद्वस्तु **यदा** = यस्मिन् काले **यत्र** = यस्मिन् देशे **यज्जातीयम्** = यादृशविलक्षणजाति- विशिष्टम् **यदवधिगुणकम्** = यदपेक्षया तरतमभावापन्नगुणकं भवति, **अन्यत्** = तदन्यत् न हि **ईदृक्** = न ह्येतत्तुल्यं भवेत् । **इत्थम्** = एवं देशकालरूपविशेषः, विलक्षणावस्थारूपो विशेषः, नानाविधगुणक्रियादि- रूपो विशेषः इति लोके सर्वमपि वस्तु सदा **दृष्टैः** = प्रत्यक्षसिद्धैरेव विशेषैः **जगति** = लोके **विषमताम्** = परस्परवैषम्यम् वैशेषिकोऽपि **वक्ति** = अङ्गीकरोत्येव । अत एभिरतीन्द्रियो नित्यद्रव्यमात्रवृत्तिर्विशेषोऽन्यथा- सिद्ध एवेति विशेषो नातिरिक्तः पदार्थः । नन्विदं सर्वं स्थूले जगति संभवेत् । सूक्ष्मेषु परमाण्वात्मादिषु तादृशविशेषः कथं सिद्ध्येत्, परमाणूनामतीन्द्रियत्वात्, मुक्तात्मनां च ज्ञानाद्यभावादिति चेत्, तत्राह- अत्यन्ततुल्येषु **नित्येष्वपि** = जलपरमाण्वादौ मुक्तात्मसु वा **शास्त्रात्** = मुक्तिप्रतिपादकादिशास्त्रात् नियतदशा- भेदयोगः–व्यवस्थितावस्थाविशेषसंबन्धादयो विशेषाः सन्ति । देशकालभेदानामतिसूक्ष्मत्वात्, तत्प्रयुक्तावस्था- विशेषसंबन्धः नूनं स्यादेव । मुक्तात्मनां ज्ञानादिविशेषगुणाभावात्, सिद्धान्ते सर्वेषां ज्ञानस्य समानत्वाच्च कथं वैलक्षण्यमित्यत्र -- प्राच्योपाधयो वा । प्राचीनकर्मसंबन्धादिरूपोपाधयो वा स्युरेव । तेषां मुक्तौ निवृत्तत्वेऽपि उपलक्षकतयापि भेदकत्वं स्यादेव । 'यत्र सारस आसीत्, स देवदत्तकेदारः' इति गतैरुपाधिभिरपि भेदव्यवहारदर्शनात् । ननु मुक्तात्मनां ज्ञानाभावात् कथं ते तज्जानीयुः ? इत्यत्र, अभ्युपेत्योत्तरमाह-योगि- **वर्यादयः** = सर्वज्ञा योगिश्रेष्ठाः, **अतिभिदुरान्** = अत्यन्तविलक्षणान् **तान्** = विशेषान् विदुः । आदिपदेन परमात्मनो ग्रहणम् । मुक्तात्मनां ज्ञानाभावेन तेषां समस्यैव न भवति, इतरे तु जानीयुरेव, का वानुपपत्तिः ? 

ननु मुक्तावत्यन्ततारतम्यनिराकर्तॄणां भवतां कथं परस्परभेदसंभव इति चेत्, स्वरूपतारतम्याभावेऽपि, धर्मभूतज्ञानस्य पूर्णविकसितत्वेऽपि तत्तत्कैङ्कर्यादिप्रयुक्ता विशेषाः स्युरेव शतशः । अतः परस्परभेदो ज्ञायेतैवेति संप्रदायः । तत्त्वं त्वतिगहनमेवेत्यलमतिचर्चया ॥ 



484. 

802 

[ पृथक्त्वगुणेन विशेषस्यान्यथासिद्धिः ] 

मुक्तास्त्वत्पक्षक्लृप्ता न हि निगमदृशां तादृशाण्वादयो वा 

येषामन्योन्यभेदी गजतुरगनयात् कल्प्यतेऽन्यो विशेषः । जात्यैक्याद्वः पृथक्त्वैरिह न यदि फलं स्याद्विशेषैः कथं तत् ? 

तेषामप्यस्त्युपाधिः सम इति न भिदाऽस्त्यत्र संरम्भमात्रात् ॥124॥ 

प्रष्टव्यं नाधिकं वत्स ! प्रमेयेष्वीदृशेषु हि । भवेम पातिता धर्मसंकटे दुस्तरे वयम् ॥ आगच्छेत्तादृशः कालः सर्वं स्पष्टीभवेत्तदा । मुक्त्वा चर्चा श्रयस्व त्वं सर्वसंशयनाशनम् ॥ १२३ ॥
</details>
