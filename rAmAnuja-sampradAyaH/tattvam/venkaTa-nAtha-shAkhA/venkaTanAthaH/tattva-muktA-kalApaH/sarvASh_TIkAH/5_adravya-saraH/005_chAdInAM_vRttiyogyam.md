+++
title = "005 चादीनां वृत्तियोग्यम्"

+++
<details><summary>मूलम्</summary>

चादीनां वृत्तियोग्यं यदुत पदविदोऽसत्त्वमद्रव्यमाहुर्नैतावत्तन्मृषात्वं गमयति न च तद्बाधकं किंचिदस्ति ।  
तात्पर्यं चान्यदत्र स्फुटविदितमतस्तत्र सत्त्वेतरत्वादन्यः कश्चिन्नञर्थः परमिह निपुणैर्द्योतकत्वादि चिन्त्यम् ॥ ५ ॥
</details>

<details><summary>सर्वाङ्कषटीका - ५</summary>

अद्रव्याणां मिथ्यात्वं पाणिन्याचार्यसंमतमित्याशङ्कां समाधत्ते - चादीनामित्यादि । यदुत - यदपि च **चादीनाम्** = 'च' इत्यादीनामव्ययानाम् **वृत्तियोग्यम्** = वाच्यार्थम्, **वृत्तिः** = शक्तिः, **तद्योग्यः** = तद्बोध्यः अर्थः, अद्रव्यम् **असत्त्वम्=असद्रूपम्** = मिथ्यारूपम् पदविदः पाणिन्यादिवैय्याकरणाः आहुः इति, **एतावत्** = एतावन्मात्रम् **तत्मृषात्वम्** = चाद्यर्थानां मिथ्यात्वम् न **गमयति** = न बोधयति । **तद्बाधकम्** = तेषां सत्यत्वे बाधकं वा किञ्चित् न **चास्ति** = नैवास्ति । प्रत्युत - **अत्र** = एतद्विषये **अन्यत्** = अन्यरूपम् मृषात्वाभाव एव तात्पर्यं **च** =तेषां तात्पर्यमपि स्फुटविदितम् । अतः **तत्र** = पाणिनिसूत्रे **सत्त्वेतरत्वादिः** =असत्त्वादिः **अन्यः** =कश्चित् नञर्थः विवक्षितः । ननु भोः ! चाद्यव्ययानां द्योतकत्वमेव, न वाचकत्वमिति कथनात् तेषां अद्रव्याणां पदार्थत्वस्यैवाभावात् मिथ्यात्वं स्वतः सिद्धमिति चेत्, तत्राह - परम् - किन्तु **इह** =ः चाद्यर्थविषये **द्योतकत्वादि** = चादयः द्योतका वा, वाचका वा इत्यादिकं तु **निपुणैः** = शब्दप्रमाणनिपुणैः **चिन्त्यम्** = परीक्ष- णीयम् । चादयः वाचका वा द्योतका वा इत्यन्योऽयं विचारः, चाद्यर्थः मिथ्या, उत सत्यः ? इत्यन्यो विचारः । उभयोस्सांकर्यं तु नास्त्येव ॥ 

अत्रायं विचारसारः - 'चादयोऽसत्त्वे' (पा. सू. 1-4-57) इति भगवान् पाणिनिः । **असत्त्वे** = असदर्थे चादयः अव्ययास्सन्तीत्यर्थः । 'अद्रव्यवाचकाः' इति वक्तव्ये 'असत्त्वे' इति कथितम् । असत्त्वं सद्रूपा- भावः, अतश्च अद्रव्यं सर्वं **असद्रूपम्** = मिथ्या इत्यर्थः सिद्ध इति अद्रव्यवर्गः नास्त्येवेति पूर्वपक्ष्याशयः । सिद्धान्तस्तु 'द्रव्यासुव्यवसायेषु सत्त्वम्' इति कोशात् सत्त्वपदं द्रव्यवाचकम् । तद्भिन्नवाचकमित्यभिप्रायेण 

366. 

695 

[जैनबौद्धसंमतगुणपदार्थविमर्शः ] 

आहुर्द्रव्येषु धर्मान् कतिचन गुणपर्यायवैषम्यभिन्नान् 

पर्यायाणां गुणत्वे स्थितवति सहजागन्तुतामात्रमेतत् । मिथ्याभूतान् विकारान् अभिदधति परे सत्यरूपान् स्वभावान् 



तान् एकद्र्यादिरूपान्; अभिदधतु कथं निर्गुणानां क्षणानाम् ॥6॥ 

'अद्रव्यवाचिनः चादिशब्दाः' इत्यर्थे ' चादयोऽसत्त्वे' इति सूत्रं प्रणीतम् । 'लिङ्गसंख्याद्यन्वययोग्यं द्रव्यम्' इति परिभाषा । लिङ्गाद्यन्वयायोग्यमद्रव्यम् । चाद्यर्थभूतस्तु समुच्चयादिः न लिङ्गसंख्यान्वययोग्यः । चादीनामर्थ एतादृशः, न द्रव्यरूप इत्येतावन्मात्रमत्र पाणिनेस्तात्पर्यम्, न चाद्यर्थानां मिथ्यात्वे । पदानि चतुर्विधानि द्रव्यादिवाचकानि । अव्ययानि तु न तादृशार्थवाचकानीत्येतावन्मात्रेणासत्त्वपदं प्रयुक्तम्, न तु तेषां मिथ्यात्व- तात्पर्येण । अव्ययं परित्यज्य समुच्चयपदप्रयोगे तु तदा तस्यैव लिङ्गाद्यन्वयः आरोपरूपो भवत्येव, 'कृदभिहितो भावः द्रव्यवत्प्रकाशते' इतिवत् । अतोऽत्र पदशास्त्रे एतादृशविचारस्य न प्रसक्तिः ॥ 

अन्विष्यन्ति कियच्छिद्रं बतैते ब्रह्मराक्षसाः । अन्विष्येयुर्यदि ब्रह्म तदा स्याज्जन्म सार्थकम् ॥ जगन्मिथ्यात्वविषये वक्तव्यं गदितं पुरा । पिष्टस्य पेषणं माऽस्तु वृथा शब्दविवर्धनम् ॥ परमात्मविभूतीनामपलापो हिताय न । एतावदेव स्मर्तव्यम् पुनरात्महिताय नः ॥ ५ ॥
</details>
