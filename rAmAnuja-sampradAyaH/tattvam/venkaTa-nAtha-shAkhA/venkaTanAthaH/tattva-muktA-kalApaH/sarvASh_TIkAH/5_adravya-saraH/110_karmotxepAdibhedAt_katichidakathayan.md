+++
title = "110 कर्मोत्क्षेपादिभेदात् कतिचिदकथयन्"

+++
<details><summary>मूलम्</summary>

कर्मोत्क्षेपादिभेदात् कतिचिदकथयन् पञ्चधा तच्च मन्दं दिग्भेदात्तस्य भेदे दशविधमपि तत्कल्पनं सांप्रतं स्यात् ।  
यत्किञ्चिद्भेदकाच्चेदनवधिकभिदा कर्महेतुर्ध्रुवाच्चेदव्याप्तिर्बुद्धितश्चेदियमितरसमा संकरस्त्वत्र सह्यः ॥ ११० ॥
</details>

<details><summary>सर्वाङ्कषटीका - ११०</summary>

एवमन्यदपि तदीयमचातुर्यं प्रदर्शयति - कर्मेत्यादि । **कतिचित्** = केचित् कर्म **उत्क्षेपादिभेदात्** = उत्क्षेपणावक्षेपणाकुञ्चनप्रसारणगमनभेदात् पञ्चधा अकथयन् । तच्च **मन्दम्** = साधितुं न शक्यम् । **दिग्भेदात्** = स्वशरीरदेशदृष्ट्या तस्य **भेदः** = एवं यदि विभागः, तर्हि दशविधमपि **तत्कल्पनम्** = कर्मभेद- कल्पनम् **सांप्रतम्** =युक्तं स्यात्, दिशां दशत्वात् । **यत्किञ्चिद्भेदकाच्चेत्** =आकुञ्चनप्रसारणादीनां स्वशरीरदृष्ट्यैव 



471. 

788 

[ सांकर्यस्य दोषत्वविमर्शः ] 

मृत्स्वर्णदिप्रसूते भवति हि घटधीः; नान्यदन्यद् घटत्वम् 

नैकं बाध्यं समत्वात्; तदिह परिहृतिः कुत्रचित्; वापि योगः । पारापर्यं विरोधः परिहरणसमावेशनं चास्त्युपाधौ 

तुल्यं चातिप्रसङ्गादिकमिति, न यथादृष्टभङ्गः क्वचित् स्यात् ॥111॥ 

कथनात्, नात्र दिशामुपाधित्वं विवक्षितमिति चेत्, तदा **अनवधिकभिदा** = उपाधीनामनन्तत्वात् कर्मभेदः अनन्त एव स्यात् । धुवात् **कर्महेतोश्चेत्** = कर्महेतूनां व्यवस्थितत्वात् नानन्तत्वम्, ऊर्ध्वगमनहेतु- क्रियायाः, अधोगमनहेतुक्रियायाश्च हेतुभूतः प्रयत्नभेदो व्यवस्थिततयैव खलु दृश्यत इति चेत्- **अव्याप्तिः** =मानवप्रयत्नाभावेऽपि तादृशक्रियाणां लोके दर्शनात् व्यभिचरितम् । अवक्षेपणप्रयत्ने सत्यपि कन्दुकादय ऊर्ध्वमुत्प्लवन्ते । गिरिशिलादयः प्रयत्नमन्तराप्यधः पतन्ति । अतः कर्महेतवो न व्यवस्थिताः । बुद्धितश्चेत्-उत्क्षेपणादावनुभवभेदो दृश्यत इति चेत्, **इयम्** = विलक्षणबुद्धिः **इतरसमा** = भ्रमणादिष्वपि समा । अतोऽनन्त एव स्यात्कर्मभेदः । अन्ततः **अत्र** = कर्मसु संकर **:** = सांकर्यमपि सह्य एव । काञ्चीस्थः वदति 'चैत्रः काशीं गच्छति' इति । काशीस्थो वदति 'चैत्र काशीमागच्छति' इति गमनत्वागमनत्वादीनां सांकर्यमप्यवर्जनीयमेव । अतः पञ्चधा कर्मभेदः दुस्साध एव ॥ ११० ॥
</details>
