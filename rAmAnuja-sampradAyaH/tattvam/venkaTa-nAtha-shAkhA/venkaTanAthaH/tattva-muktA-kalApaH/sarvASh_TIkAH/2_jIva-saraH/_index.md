+++
title = "२"
+++

<details><summary>सर्वाङ्कषटीका</summary>


एवमाशासमानानां  
विज्ञान-मूर्त्या स्वयं-वृतानाम् एषाम् आचार्य-प्रवराणाम् अयम् आशयः - 

> न वयं पूर्वग्रहादि-पीडिता इमं ग्रन्थं व्यरचयाम । किन्तु -
> 
> 'वेदे संजातखेदे मुनिजनवचने प्राप्तनित्यावमाने  
सङ्कीर्णे सर्ववर्णे सति तदनुगुणे निष्प्रमाणे पुराणे ।  
मायावादे समोदे कलि-कलुष-वशाच् छून्य-वादेऽविवादे  
वेदत्राणाय सर्वं कृतम् इदम् अनघं वेदमूर्तेर् नियोगात् ॥'



[[342]]

> ‘अकंपनीयान्य् अपनीति-भेदैर्  
अलं कृषीरन् हृदयं मदीयम् ।
शङ्का-कलङ्कापगमोज्ज्वलानि  
तत्त्वानि सम्यञ्चि तव प्रसादात् ॥'

एवं प्रार्थयतो हार्दं  
ज्ञान-विज्ञान-रूपिणम् ।  
देवम्, तस्य कथं बुद्धिर्  
अपमार्गे पदं न्यसेत् ? । 

अथापि कालदेशाधि-  
कार्यौचित्यमुखान् बहून् ।  
आलोच्यैव हि वक्तव्यं  
लोकस्य हितमिच्छता । 

इत्थम् आचार्यवर्योऽयं  
वेदप्रामाण्य-हेतवे ।  
अग्रन्थयद् इमं सर्वं  
श्रीहयास्य-नियोगतः ॥

अतस् सुष्ठूक्तमाचार्यैः – 

> ‘श्रुतिर् उपकृतये कल्पताम्' 

इति । यद्यपि 'वेदानिमं लोकममुं च परित्यज्यात्मानमन्विच्छेत्' (आप.ध.सू.2-24-18) इति ऐहिकामुष्मिकलोकवत् वेदानामपि परित्यागे महर्षिणा विहिते वेदपरित्राणायावतीर्णा आचार्या इति कथं युज्यत इति शङ्का स्यात् । परन्तु -

CHATR

तर्हि मत्स्यादिरूपेणावतीर्णो भगवान् कथम् ? उद्धारायैव वेदानामित्याहुर्वैदिकोत्तमाः ॥ बहुना किमिहोक्तेन स एवाहैवमेव हि । ' त्रैगुण्यविषया वेदा निस्त्रैगुण्यो भवेति च ॥ वेदैस्सर्वैरहं वेद्य इत्यप्याह स एव हि । सर्वं समाहितं पूर्वं पौनःपुन्येन किं फलम् ॥ 'यश्च मूढतमो लोके यश्च बुद्धेः परं गतः । तावुभौ सुखमेधेते क्लिश्यत्यन्तरितो जनः॥ ' तिष्ठ त्वं वा यथाजातः बुद्ध्यतीतो भवाथवा । अर्धप्रज्ञस्तु मा भूयाः, मा च तर्कपरायणः ॥ जीवनस्य परं लक्ष्यं मा विस्मरत जातुचित् । मार्गः कदापि नैव स्याल्लक्ष्यमित्यवधार्यताम् ॥ वेदाः परादुस्तं योऽन्यं वेदं वेद निजात्मनः । आत्मार्थं निखिलं प्रोक्तमिति निश्चप्रचं किल ॥ प्राप्ते त्वात्मनि किं साध्यं साधनैः सकलैरपि । लक्ष्यं जातु न विस्मर्तव्यमात्मनो हितमिच्छता ॥ दुर्दर्शमतिगंभीरं दृष्ट्वाऽऽत्मानं परात्परम् । अर्पयामोऽखिलं तस्मै धन्याः स्याम च मा चिरम् ॥

क

इति तत्त्वमुक्ताकलापव्याख्यायां सर्वङ्कषायां
</details>
