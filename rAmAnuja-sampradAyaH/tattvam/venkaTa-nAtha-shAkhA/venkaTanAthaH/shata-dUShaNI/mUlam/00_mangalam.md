+++
title = "०० मङ्गलम्"
unicode_script = "devanagari"
+++

<details open><summary>विश्वास-प्रस्तुतिः</summary>

समाहारस् साम्नां, प्रतिपदम् ऋचां, धाम यजुषां  
लयः प्रत्यूहानां, लहरि-विततिर् बोध-जलधेः ।  
कथा-दर्प-क्षुभ्यत्--कलि-कथक--कोलाहल-भवं  
\*\*हरत्व्\*\* अन्तर्-ध्वान्तं \*\*हय-वदन-हेषा\*\*--हल-हलः ।।1।।
</details>

<details><summary>मूलम्</summary>

समाहारस्साम्नां प्रतिपदमृचां धाम यजुषां लयः प्रत्यूहानां लहरिविततिर्बोधजलधेः ।  
कथादर्पक्षुभ्यत्कलिकथककोलाहलभवं हरत्वन्तर्ध्वान्तं हयवदनहेषाहलहलः ।।1।।
</details>



<details open><summary>विश्वास-टिप्पनी</summary>

इदम्-प्रथम-सम्भवत्-कुमति-जाल-कूलङ्कषा  
मृषा-मत-विषानल-ज्वलित-जीव-जीवातवः ।  
\*\*क्षरन्त्य् अमृतम्\*\* अक्षरं \*\*यति-पुरन्दरस्योक्तयश्\*\*  
चिरन्तन-सरस्वती-चिकुर-बन्ध-सैरन्ध्रिकाः ॥ +++(५)+++
</details>

<details><summary>मूलम्</summary>

इदम्प्रथमसम्भवत्कुमतिजालकूलङ्कषा मृषामतविषानलज्वलितजीवजीवातवः ।  
क्षरन्त्यमृतमक्षरं यतिपुरन्दरस्योक्तयश्चिरन्तनसरस्वतीचिकुरबन्धसैरन्ध्रिकाः ॥
</details>


<details open><summary>विश्वास-प्रस्तुतिः</summary>

प्राचीम् उपेत्य पदवीं यति-राज-दृष्टां  
तत्-सन्निकृष्टम् अपि वा \*\*मतम् आश्रयन्तः\*\* ।
प्राज्ञा! यथोदितम् इदं शुकवत् पठन्तः,  
प्रच्छन्न-बौद्ध-विजये परितो \*\*यतध्वम्\*\* ।।3।। +++(४)+++
</details>

<details><summary>मूलम्</summary>

प्राचीमुपेत्य पदवीं यतिराजदृष्टां तत्सन्निकृष्टमपि वा मतमाश्रयन्तः ।  
प्राज्ञा यथोदितमिदं शुकवत्पठन्तः प्रच्छन्नबौद्धविजये परितो यतध्वम् ।।3।।
</details>

<details open><summary>विश्वास-प्रस्तुतिः</summary>

वादाहवेषु निर्भेत्तुं  
वेद-मार्ग-विदूषकान् ।  
प्रयुज्यतां शर-श्रेणी  
निशिता शत-दूषणी ।।4।।
</details>

<details><summary>मूलम्</summary>

वादाहवेषु निर्भेत्तुं वेदमार्गविदूषकान् ।  
प्रयुज्यतां शरश्रेणी निशिता शतदूषणी ।।4।।
</details>

