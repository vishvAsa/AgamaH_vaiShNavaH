+++
title = "०३ कामादि-प्रवेशः"

+++
## उत्सव-प्रवर्तनम्
<details open><summary>विश्वास-प्रस्तुतिः</summary>

[[६९]]  
(विष्कम्भः॥ ततः प्रविशति वसन्त-दत्त-हस्तः कान्ता-सेवितः कामः)

कामः - ( ' कः खलु ' इत्यादि पुनः पठित्वा ) रे रे, भरत-कुल-पांसन,

दर+++(=ईषन्)+++-नमित--मनो-ज्ञ--भ्रू-लता-चाप-भाजां  
तरल-हृदय-लक्ष्ये तादृश-स्नेह-दिग्धे ।  
कुवलय-नयनानां कूणिते+++(=कुचिते)+++ लोचनास्त्रे  
**शरणयतु** विवेकः कां दिशं कान्दिशीकः ॥ ३२ ॥
</details>

<details><summary>मूलम् - ३२</summary>


विष्कम्भः

(ततः प्रविशति वसन्तदत्तहस्तः कान्तासेवितः[^68] कामः)

[^68]: समेतः----च


कामः - ( ' कः खलु ' इत्यादि पुनः पठित्वा ) रे रे, भरत-[^69]

[^69]: पाप added before----ka


कुलपांसन,

दरनमितमनोज्ञभ्रूलताचापभाजां

तरलहृदयलक्ष्ये तादृशस्नेहदिग्धे ।  
कुवलयनयनानां कूणिते लोचनास्त्रे

शरणयतु विवेकः कां दिशं कान्दिशीकः ॥ ३२ ॥
</details>

<details><summary>प्रभावली - ३२</summary>

**प्रविशति** ; रङ्गस्थलीमिति शेषः । ' कः खल्वसौ कुशीलवकुलाङ्गारः' इत्यादि पुनः पठित्वा वदति----रे रे इत्यादि । रे रे इत्यधिक्षिप्यामन्त्रणे अव्ययम् । वीप्सायां द्विरुक्तिः । भरतकुलस्य पासनो दूषकः । अपसृतमपि लक्षीकृत्योक्तिः । दरनमितेति । दरम् ईषन् नमिता मनोज्ञा भ्रूलतैव चापः तद्भाजाम् । **कुवलयनयनानाम्** ; स्त्रीणाम् । लोचनास्त्रे कीदृशे ? तरलाना चपलानां हृदयं मनो लक्ष्यं शरव्यं यस्य तस्मिन् । तादृशेन निरतिशयेन **स्नेहेनानुरागेण** ; अन्यत्र स्नेहो विषतैलम् । स्नेहप्रकाशकत्वाच्चक्षुषः तद्दिग्धत्वम् । कूणिते, **अर्धसङ्कुचिते** ;

[[७२]]
अर्धवीक्षणविशिष्टे सति । विवेकः कान्दिशीकः भयद्भुतः सन् का दिशं **शरणयतु** ; आश्रयतु । न काचिदपीति भावः ॥ ३२ ॥
</details>

<details><summary>प्रभाविलासः - ३२</summary>

"विष्कम्भ चूलिकाङ्कास्य प्रवेशाङ्कावतारणैः ।

एभिः सूच्यं सूचयित्वा दृश्यमः प्रदर्शयेत् ॥ "

इति दशरूपकोक्तेष्वङ्काङ्गेषु विष्कम्भमारभते -- ततः प्रविशतीत्यादिना । तल्लक्षणसुक्तं प्रतापरुद्रीये. - " सङ्क्षेपार्थस्तु विष्कम्भः " इति । दरेति ।  


[[७१]]

दरनमितेत्यन्तः सार उक्तः । मनोज्ञेति ग्रन्थिराहित्यम् । भ्रूलतेत्याजैवम् । तरलहृदयलक्ष्य इति धानुष्ककौशलम् "उत्कर्षः स हि धन्विनां यदिषवः सिध्यन्ति लक्ष्ये चले " इति शाकुन्तलोक्तेः । स्नेहदिग्ध **इति** ; स्नेहः प्रेम । तल्लक्षणं च-

" विस्रम्भे परमां काष्ठामारूढे दर्शनादिभिः ।

येनान्तरङ्गं द्रवति स स्नेह इति कथ्यते ॥

"

इति । तत्स्वरूपम् ' अहमस्यैव, अयं ममैव' इत्येवंरूपम् । तादृशेति प्रेम्ण एव प्रणयावस्थां सूचयति । तदुक्तं रमापतिना - " प्रेमैवातिशये काष्ठामापन्नः प्रणयो मतः " इति । अनेन तस्यान्यानपसरणीयतालक्षण। गाढानुरागतापत्तिरुक्ता । अन्यत्र तादृशेति मर्मस्पृक् । दिग्ध इति विषलेपः । मदनो मूर्च्छानन्तरावस्थायां कुवलयं प्रयुङ्क्त इति कामशास्त्र - प्रसिद्धया कुवलयग्रहणम् । **कूणितम्** ; **अर्धनिमीलितम्** ; धनुषा योजितं च । लोचनानामस्त्रत्वोक्त्यातिदूरलक्ष्यवे घित्वशीघ्रगामित्वामोघत्वान्युक्तानि । कां- **दिशीकः** ; भयद्भुतः । कां दिशं शरणयतु न कामपि, शरण्याभावादित्यर्थः । अत्र कुवलयनयनानामित्यालम्बनविभावोक्तिः, नायिकानायकयो-  
रेवालम्बनविभावत्वात् । दरनमितेत्यादिरालम्बनगुणः, “आलम्बनगुणो रूपयौवनादिरुदाहृतः” इति शृङ्गारतिलकोक्तेः । कूणित इति तचेष्टारूपोदीपनविभावः, " तचेष्टा यौवनोद्भूतहावभावादिका मताः " इति लक्षणात् । लोचनास्त्र इत्यनुभाव **उक्तः** ; " कार्यभूतोऽनुभावः स्यात् कटाक्षादिः शरीरजः " इति लक्षणात् । उक्तविभावानुभावैरेव सात्त्विकसञ्चारिभावा आक्षिप्यन्ते, समुदितानामेव रसाभिव्यञ्जकत्वात् । एतैश्च शृङ्गाररसो व्यङ्ग्यः । तदुक्तं दशरूपके--

विभावैरनुभावैश्च सात्त्विकैर्व्यभिचारिभिः ।

आनीयमानः स्वादुत्वं स्यायी भावो रसः स्मृतः ॥

इति । अयं चासंलक्ष्यक्रमव्यङ्ग्यध्वनिपर्याय उत्तमकाव्यभेदः । भावतदाभासभावशान्त्यादिरक्रमः " इति काव्यप्रकाशोक्तेः । कैशिकी वृत्तिः “ शब्दार्थयोर्मृदुत्वेन कैशिकी वृत्तिरिष्यते " इति लक्षणात् । अत्र स्निग्धाल्पपदप्रमाणत्वं सन्दर्भमृदुत्वम् । शृङ्गाररसत्वादर्थमृदुत्वम् " मृदू शृङ्गार करुणौ " इत्युक्तत्वात् । अत्र शृङ्गारादीनां भूमिकामात्रत्वोक्त्या शान्तरसानुकूल्येन योजयन्ति । तत्रेयं दिकू - दरनमितम् न सम्यक् भङ्गभयात् । लतेति मृदुत्वोक्तिः । तरलहृदयान्येव लक्ष्याणि, न धीरहृदयानि । अतो विवेकः कां दिशं **शरणयतु** ; न कामपि, अतिधीरत्वादिति भावः । तेन शान्तरसो व्यङ्ग्यः । न च विरुद्धसमावेशः, अङ्गिनो वीररसस्य स्फुरणात् ॥ ३२ ॥
</details>



<details open><summary>विश्वास-प्रस्तुतिः</summary>

वसन्तः - (स्वगतम् ) उत्पथ-मनोरथो ऽयम् उपचित-मदो[^70] विषम-बाणः ।  
अहं पुनर् अपुनर्-आवृत्ति-वर्तनी-पथिकानाम् +++(मरणोत्तरार्चिरादिमार्गे)+++ आतिवाहिक-गणे परिगणितोऽपि  
न सहसा परित्यक्तुं शक्नोमि चिरन्तनं चित्त-जन्म--सौहार्दम् । +++(4)+++ 

(प्रकाशम्) सखे मकर-ध्वज, एवम् एतत् ।  
अहं पुनर् महा-राजस्य[^71] महा-मोहस्य  
माङ्गलिकं **विवेक-वित्रासनं**  
भावत्कं महोत्सवं **प्रक्रमयामि** ।

[^70]: अधुना विजृम्भते for **उपचितन्द्H=====क** ; उन्मादी for उपचितमदः -- ख


[^71]: इहदेवस्य for महाराजस्य----क


पश्यतु भवान्

चूडा-वेल्लित+++(=कम्पित)+++-चारु-हल्लक+++(-पुष्प)+++-भर-व्यालम्बि-लोलम्बकाः  
**क्रीडन्त्य्** अत्र +++(लोलम्ब-ज-)+++हिरण्मयानि **दधतः** शृङ्गाणि शृङ्गारिणः ।  
तन्व्-अङ्गी--कर-+++(भस्त्रिका-सहित-वेणु-)+++यन्त्र--यन्त्रण-कला--तन्त्र-क्षरद्-भस्त्रिका-  
कस्तूरी+++(-जल)+++-परिवाह--मेदुर+++(=मांसल)+++-मिलज्-जम्बाल+++(=पङ्क)+++-लम्बालकाः ॥ ३३ ॥
</details>

<details><summary>मूलम् - ३३</summary>

वसन्तः - (स्वगतम् ) उत्पथमनोरथोऽयमुपचितमदो[^70] विषमबाणः । अहं पुनरपुनरावृत्तिवर्तनीपथिकानामातिवाहिकगणे परिगणितोऽपि न सहसा परित्यक्तुं शक्नोमि चिरन्तनं चित्तजन्मसौहार्दम् । (प्रकाशम्) सखे मकरध्वज, एवमेतत् । अहं पुनर्महाराजस्य[^71] महा-  
मोहस्य माङ्गलिकं विवेकवित्रासनं भावत्कं महोत्सवं प्रक्रमयामि ।

[^70]: अधुना विजृम्भते for **उपचितन्द्H=====क** ; उन्मादी for उपचितमदः -- ख


[^71]: इहदेवस्य for महाराजस्य----क


पश्यतु भवान्

चूडावेल्लितचारुहल्लकभरव्यालम्बिलोलम्बकाः

क्रीडन्त्यत्र हिरण्मयानि दधतः शृङ्गाणि शृङ्गारिणः ।  
तन्वङ्गीकरयन्त्रयन्त्रणकलातन्त्रक्षरद्भस्त्रिका-

कस्तूरीपरिवाहमेदुरमिलज्जम्बाललम्बालकाः ॥ ३३ ॥
</details>

<details><summary>प्रभावली - ३३</summary>

अथ वसन्तः स्वगतम् आत्मगतं यथा तथा आलोचयति - उत्पथेत्यादिना । **उत्पथमनोरथः** ; उद्धृतः । **उपचितमदः** ; प्रवृद्धगर्वः । स्ववृत्ति दर्शयति — अहं पुनरित्यादिना । वस्तुत आतिवाहिकगणान्तर्भूतेनापि मया चिरप्रवृत्तं कामेन सह सौहार्दं सहसा त्यक्तुं न शक्यम्, अनुचितं चेत्याह- अपुनरावृत्तीति । **अपुनरावृत्तिवर्तनी** ; अर्चिरादिगतिः । तत्पथिकाः मुच्यमानाः । **आतिवाहिकगणः** ; अर्चिर्दिनपूर्वपक्षादिदेवतागणः । तत्र उदब्यासाब्द इति कालसामान्यग्रहणेन गृहीतोऽपीत्यर्थः । **चिरन्तनम्** ; चिरपरिचितम् । न शक्नोमि अन्ततस्त्यक्ष्याम्येवेति भावः ।

[[७४]]

अथ प्रकाश प्रकटमाह - एवमेतदिति । दरनमितेत्यादि यदुक्तं तत्सत्यमेवेत्यर्थः । स्वकृत्यं निवेदयति - अहं पुनरिति । **माङ्गलिकम्** ; मङ्गलप्रयोजनकम् । **भावत्कम्** ; भवतः सम्बन्धिनं, त्वद्विजयप्रकाशकमित्यर्थः । प्रक्रमयामि । चूडेति ।  
अत्र शृङ्गारिणो भोगिनः क्रीडन्ति वसन्तोत्सवं **कुर्वन्ति** ; पश्येत्यन्वयः । शृङ्गारिणो विशेषयति-चूडेति । **चूडा** केशबन्धः ; तत्र **वेल्लितानि** प्रथितानि यानि **चारुहल्लकानि** कल्हार-कुसुमानि तेषां भरे समूहे **व्यालम्बिनो लम्बमानाः** लोलम्बा भृङ्गाः येषा ते । समासान्तः कः । **हिरण्यविकारभूतानि शृङ्गाणि** जलासेचनयन्त्राणि गवादीनां श्रृङ्गाणि **दधतो** धारयन्तः । पुनरपि विशिनष्टि - तन्वङ्गीति । **तन्वङ्गयो** युवत्यः, तासां **करा** एव **यन्त्राणि भस्त्रिका**-पीडन-साधनानि तेषां **यन्त्रण-कला** "प्रेरणव्यापारः, तया **तन्त्रेण**

[[७६]]

" ओजः कान्ति

**युगपत्क्षरन्त्यः** सेचयन्त्यो या **भस्त्रिकाः** चर्मनिर्मिता इतयः, तत्सम्बन्धी यः **कस्तूरी-परिवाहः** कस्तूरिकारूप-जलप्रवाहः तेन **मेदुरं** मांसलं यथा तथा, **मिलज्-जम्बालाः** संश्लिष्ट-पङ्काः । अत एव **लम्बाः** लम्बमानाः **अलकाः** चूर्णकुन्तलाः येषां ते सन्तः क्रीडन्तीति ॥ ३३ ॥
</details>

<details><summary>प्रभाविलासः - ३३</summary>

**अपुनरावृत्तिवर्तनी** ; अर्चिरादिमार्गः । तत्र **पथिकानाम्** ; मुक्तानाम् । **आतिवाहिकाः** ; मुक्तान् स्वं स्वं देशमतिवाहयन्तीत्यातिवाहिकाः । **सौहार्दम्** ; **हितान्वेषित्वहितकारित्वे** ;

" दुःखे विपत्तिसम्मोहे कार्ये कालात्ययेऽपि च ।

हितान्वेषी च हितकृद्यः सुहृत् सोऽभिधीयते ॥  
इत्युक्तत्वात् । **माङ्गलिकम्** ; मङ्गलप्रयोजनकम् । **भावत्कम्** ; भवत्सम्बन्धिनम् । अथ शृङ्गाररसोद्दीपन विभावानाह – चूडेत्यादिना । ते च सङ्गीतरत्नाकरे-

" तत्तद्योग्यो ऽप्यलङ्कारः केयूरकटकादिकः । समयोऽपि वसन्तादिर्विषयाश्चन्दनादयः । गीतादयश्च देशोऽपि रम्यहर्म्यवनादिकः । कान्तानुसरणं हंसयुग्मचित्रादिदर्शनम् । जलकेलीत्येवमाद्याः श्रुता यद्वा विलोकिताः ।

विभावत्वेन विख्याता रसे शृङ्गारनामनि ॥ "

इति । चूडेत्यादि । चूडायां केशबन्धे वेल्लिते ग्रथिते चारुहल्लकानां प्रत्यग्ररक्तसन्ध्यकानां भरे समूहे व्यालम्बिनो लोलम्बा भ्रमरा येषां ते तथोक्ताः । **तन्वङ्गीनां करा** एव यन्त्राणि जलनिर्गमसाघनानि तेषां  
[[७५]]

**यन्त्रणे** पीडने **कला** व्यापारस्तस्य **तन्त्रं** करणम् " तन्त्रं स्वराष्ट्रव्यापारे" इति वैजयन्ती ।  
तेन **क्षरता** निःसरता **भस्त्रिकासु** प्रवेशिकासु **कस्तूरीपरिवाहेण मेदुरं** सान्द्रं यथा तथा **मिलता** संसृजता **जम्बालेन** पङ्केन **लम्बा अलका** येषां ते तथोक्ताः । 

यद्वा चूडेत्यादि । **चूडाया** केशपाशे, " शिखा चूडा केशपाशः " इत्यमरः । तिर्यगूर्ध्वबद्धकेशबन्ध इत्यर्थः । **वेल्लिते** प्रथिते, " वेल्लिते प्रथिते समे " इति निघण्टुः । **चारूणां** प्रत्यग्राणां **हल्लकानां** रक्तसन्ध्यकानाम्, " हल्लकं रक्तसन्ध्यकम् " इत्यमरः । **भरः** प्राग्भारः । तत्र **व्यालम्बिन** उपरि सञ्चरन्तो **लोलम्बाश्** चञ्चरीका येषां 1 " चञ्चरीको लोलम्बेन्दिन्दिरावपि " इत्यमरः । तेनान्तरा नीलोत्पल-शबलितत्वं व्यङ्ग्यमिति भ्रान्तिमद्-अलङ्कारध्वनिः । 

**हिरण्मयानि** ; हिरण्यविकारभूतानि । **शृङ्गाणि** ; विषाणानि । हिरण्ययानीति पाठेऽपि स एवार्थः । **दधतः** ; धारयन्तः । **तन्वङ्गीनाम्** ; शातोदरीणाम् ।  

तेन प्रत्यालीढस्थित्यादिषु शरीरलाघवं व्यञ्जितम् ।  

**करा** एव **यन्त्राणि** जलनिर्गमसाधनानि, तेषां **यन्त्रणे** पीडने, **कला** व्यापारः, तस्य **तन्त्रं** करणम्, तेन **क्षरता** निःसरता, **भस्त्रिकासु** प्रवेशिकासु **कस्तूरी-परिवाहेण मेदुरं** सान्द्रं यथा तथा ते **मिलता** संसृजता **जम्बालेन** पङ्केन **लम्बा अलका** येषां ते तथोक्ताः । 

यद्वा **तन्वङ्गीनां करे** स्थितानि **यन्त्राणि** तेषां **यन्त्रणं**, ग्रहणं तस्य **कला** व्यापरः, तस्यास् **तन्त्रं** करणं, तेन **क्षरता**, **भस्त्रिकासु** प्रवेशिकासु स्थिता **कस्तूरी** कस्तूरीमिश्रजलं तस्य **परिवाहो** धारासम्पातः ; यद्यपि “जलोच्छ्रासः परी वाहः " इति परीवाहशब्दो जलोच्छ्रासपर्यायः, तथापि लक्षणयात्र तदुक्तिः ; तेन **मेदुरं** सान्द्रं यथा तथा **मिलता** संसृजता प्रश्लिष्टेनेति यावत् ; **जम्बालेन** पङ्केन **लम्बा अलकाश्** चूर्णकुन्तला येषां ते । अत्र भस्त्रिका एव यन्त्राणि ।

अथवा यन्त्रशब्देन वेणु-यन्त्र--भस्त्रिका-यन्त्र--दोहन-स्वर्ण-रजत-कुण्डिकादीनि गृह्यन्ते । **भस्त्रिकेति** जलपूरितके ।  
ताभ्यां वेणु-यन्त्रादिषु कस्तूरी पूरयित्वा  
परस्परं सेचनं चक्रुरिति ज्ञेयम् ।  
विभावादयः स्पष्टाः ।  

अत्र शृङ्गाररसो व्यङ्ग्यः । यद्यप्यत्र विभावादीनां न साकल्येनाभिधानं, तथाप्येकतरोक्तावन्येषामाक्षेपः । तदुक्तं काव्यप्रकाशे " तेषामसाधारणत्वादन्यतरद्वयाक्षेपकत्वेनेति नानैकान्तिकत्वम्" इति । अत्र श्लोके ओजःकान्तिगुणौ । तदुक्तम्---

ओजः समासबाहुल्यमेतद् द्वेधा निगद्यते । समासानामदीर्घाणां प्राचुर्यात् प्रथमं भवेत् ।

समासस्यातिदीर्घत्वाद् द्वितीयं गौडसम्मतम् ॥

इति । " कान्तिश्छाया हि बन्धस्य कथिता बन्धकोविदैः " इति । बन्धस्यात्युज्ज्वलत्वं छाया । इयमेवोक्तगुणवती गौडी रीतिः,  
[[७७]]

गुणोपेता गौडीया रीतिरिष्यते " इति लक्षणात् । अत्र प्रबन्धे रसगुणालङ्काररीतिवृत्तिप्रभृतीनां दिङ्मात्रेणैकत्र प्रदर्शनेऽपि यथोचितमुत्तरत्र द्रष्टव्यमिति विस्तरभयान्न लिख्यते । अत्र चूडावेल्लितेत्यनेन योग्यालङ्काररूप उद्दीपनविभाव उक्तः । कस्तूरीति विषयोद्दीपनोक्तिः । तन्वङ्गीति कान्तानुसरणम् ॥ ३३ ॥
</details>



<details open><summary>विश्वास-प्रस्तुतिः</summary>

कामः - साधु वसन्त, साधु । विशेषतश् चैतत् +++(उत्सव-प्रवर्तनम्)+++।  
सर्वथा **विजित एवासौ** विवेक-हतकः -  
यद् इहावधीरित-+++(मुक्ति-प्रद-)+++त्रिविष्टप-विहार-कान्तारेषु मरुद्-वृद्धान्तरीप+++(=द्वीप)++++उपान्त[^72]-भागेषु महोत्सवारम्भः ।  
इह च,  

[^72]: अन्तरीप omitted ---छ,ग

उन्निद्राम्बु-ज-वाटिकाम् उभयतो[^73] रोधो-निरोधोल्ललत्-  
स्रोतः-सम्भृत-सारणी--शत-कृत--स्व-च्छन्द-कच्छ+++(=तीर)++++आप्लवाम् ।  
खेलच्-चोल-वधू--विधूत-कबरी--शैवालिताम्+++(=moss-इताम्)+++ अन्वहं  
**पश्येम** प्लवमान-हंस-मिथुन-स्मेरां कवेरात्मजाम् ॥ ३४ ॥+++(4)+++


[^73]: उत्फुल्ल----घ
</details>

<details><summary>मूलम् - ३४</summary>

कामः साधु वसन्त, साधु । विशेषतश्चैतत् । सर्वथा विजित एवासौ विवेकहतकः । यदिहावधीरितत्रिविष्टपविहार कान्तारेषु मरुवृद्धान्तरीपोपान्त[^72]भागेषु महोत्सवारम्भः । इह च,  
उन्निद्राम्बुजवाटिकामुभयतो[^73] रोधोनिरोधोल्लल-

[^72]: अन्तरीप omitted ---छ,ग


[^73]: उत्फुल्ल----घ


त्स्रोतः सम्भृतसारणीशतकृत स्वच्छन्दकच्छाप्लवाम् ।

खेलच्चोलवधूविधूतकबरीशैवालितामन्वहं

पश्येम प्लवमानहंसमिथुनस्मेरां कवेरात्मजाम् ॥ ३४ ॥
</details>

<details><summary>प्रभावली - ३४</summary>

भो वसन्त साधु **साधु** ; अत्यन्तसमीचीनोऽसि । सन्तोषहेतुका वीप्सा । एतद्-उत्सव-प्रवर्तनं च **विशेषतः** समीचीनम् । एवं सति सर्वथा विजितप्राय एव विवेकहतकः । **हतकः** ; मृतप्रायस्तुच्छ इत्यर्थः । विजित एवेत्यत्र हेतुमुपन्यस्यति - यदिदमिति । अवधीरितेति । निराकृतानि स्वर्गलीलोद्यानानि यैस्तेषु  
श्रीरङ्गक्षेत्र-प्रदेशेष्व् अतिभोग्यस्थलेषूत्सवारम्भात्  
मुक्तिक्षेत्रप्रधानभूतेष्व् अस्मद्-विजयावह-महोत्सव-प्रवर्तनात्  
जितप्राय एवेति भावः । आरम्भः कृत इति यदिदमस्ति, अतः सर्वथा विजित एवेति सम्बन्धः । विवेकनिरोधनार्थमत्रैव नियतवासं कुर्म इत्याह-

[[७८]]
इह चेत्यादिना । इह श्रीरङ्गक्षेत्रे कावेरीं पश्येम चेति चस्यान्वयः । उन्निद्रेति । उन्निद्रा या अम्बुजवाटिका नलिनवीथिका, तामुभयतः उभयपार्श्वतः, रोधोभ्यां निरोधात् उल्ललन्ति उद्गच्छन्ति यानि स्रोतासि तैः सम्भृतं सम्पादितं यत्सारणीशतं, सारण्यः कुल्याः, तासां शतं तेन कृतः स्वच्छन्दः कच्छस्य तीरदेशस्याप्लवः समन्तात्सेको यया सा । यद्वा उन्निद्रा अम्बुजवाटिका यस्यास्ताम् । अस्मिन् पक्षे उभयतोरोधेत्याद्येकं **पदम्** ; पूर्ववदर्थः । खेलदित्यादि । खेलन्त्यः स्वस्मिन् क्रीडन्त्यः याचोलवध्वः, तासा विधूताभिः कबरीभिः शैवालिता सञ्जातशैवलाम् । प्लवमानानि यानि हंसाना मिथुनानि, तैः स्मेरा मन्दहासशीला कवेरात्मजाम् इह स्थित्वान्वहं पश्येमेत्यन्वयः । अत्र  
चोलवधूकबरी शैवालत्वेन, हंसमिथुनं मन्दहासत्वेन चोत्प्रेक्ष्यते । शैवालरूपणेनान्तः कालुष्यं व्यज्यते । कावेरी नायिका रोधसान्तर्हितं कच्छाख्यं पुरुष पद्मिनीसक्तं ज्ञात्वा कालुष्यात्सारणीशतरूपस्वपरिजनमुखेनास्य जडतामापाद्य स्वयं स्मयमाना तिष्ठतीति कल्पितनायिकासमाधिरपि भावनीयः ॥ ३४ ॥
</details>

<details><summary>प्रभाविलासः - ३४</summary>

**विवेकहतकः** ; विवेकापशदः । अवधीरितानि तिरस्कृतानि त्रिविष्टपविहारकान्ताराणि स्वर्गक्रीडास्थानानि यैस्तेषु । **कान्तरम्** ; दुर्गमं वर्त्म । " कान्तारं वर्त्म दुर्गमम् " इत्यमरः । मरुता वर्धत इति मरुद्वृषा  
कावेरी । उन्निद्रेति । वाटिकाः श्रेणी । यद्यपि " अमात्यगणिकागेहोपवने वृक्षवाटिका " इति विशेषितम्, तथापि सामान्यलक्षणया तथोक्तिः । उभयतः पार्श्वयोः रोधसोस्तीरयोर्निरोधेनोल्ललद्भिरुद्गच्छद्भिः स्त्रोतोभिः प्रवाहैः सम्भृतानां सारणीनामल्पकुल्यानां शतेन कृतः स्वच्छन्दो निरवग्रहः कच्छानामनूपानामाप्लवो यस्याः सा तथोक्ताम् । खेलन्तीनां क्रीडमानानां चोलवधूनां विधूताभिः श्लथनेन प्रसारिताभिः कबरीभिः शैवालितां सञ्जातशैवालाम् । अत्राम्बुजशैवालस्मेरात्मजापदैः स्त्रीलिङ्गसामर्थ्येन च नायिकाप्रतीतेर्वस्तुना वस्तुध्वनिः । अम्बुजपदेन मुखप्रतीतिः । वाक्यतात्पर्य-  
[[७९]]

विषयतया तु रसध्वनिः । तत्र खेलदिति जलकेल्युद्दीपनं हंस मिथुनोद्दीपनं च । भारती वृत्तिः, “मृद्वर्थप्रौढसन्दर्भा भारती वृत्तिरिष्यते " इति लक्षणात् । साधु वसन्तेति कालोद्दीपनम् । अवधीरितेत्यादिना देशरूपोद्दीपनोक्तिः ॥ ३४ ॥
</details>


## प्रतिपक्ष-दुर्जयता-विक्षेपः
<details open><summary>विश्वास-प्रस्तुतिः</summary>

रतिः -- अय्यउत्त, आपाअमहुरो एसो महूसवोम् । एहिं किल अम्हकुलसामिणो महामोहस्स अणिवारिणिज्जेण केण वि विहिणा अमोहारम्भो विवेओ दुज्जओ पडिपक्खोत्ति धूविअं[^74] मे हिअअम् ।

[^74]: दुक्खिअ----च


( आर्यपुत्र, आपात-मधुर एष महोत्सवः ।  
इदानीं किल अस्मत्-कुल-स्वामिनो महा-मोहस्यानिवारणीयेन केनापि विधिना  
अमोघारम्भो विवेको, **दुर्जयः प्रतिपक्ष** इति धूपितं[^75] मे हृदयम् ।)  

कामः - बाले विषम-शर-जीवितेश्वरि[^76] विलासिनी-देवते,  
किम् इति नाम समग्र-बल--जेतव्य-लब्ध्या सन्तोष्टव्ये ऽपि  

[^75]: दुःखितं-----ख


[^76]: विषमशर एवं जीवितेश्वरः, तस्य स्त्रीति पुंयोगे ङीष् । अथवा विषमशरस्य जीवितमीष्टे इति औणादिको वरटू । टित्वात् डीप् ।


भावित-स्त्री-चापला विवेक-वैभवं वर्णयसि ?  
पश्यतु भवती-  

> कर-धृत-ललितेक्षु-धन्वनो मे  
> भ्रमर-गुणार्पित-पुष्प-मार्गणस्य ।  
> मरुद्-अनल-शरोऽपि मेरु-धन्वा  
> क्षणम् अतिलङ्घित-शासनः कथं स्यात् ॥ ३५ ॥
</details>

<details><summary>मूलम् - ३५</summary>

रतिः -- अय्यउत्त, आपाअमहुरो एसो महूसवोम् । एहिं किल अम्हकुलसामिणो महामोहस्स अणिवारिणिज्जेण केण वि विहिणा अमोहारम्भो विवेओ दुज्जओ पडिपक्खोत्ति धूविअं[^74] मे हिअअम् ।

[^74]: दुक्खिअ----च


( आर्यपुत्र, आपातमधुर एष महोत्सवः । इदानीं किल अस्मत्कुलस्वामिनो महामोहस्यानिवारणीयेन केनापि विधिना अमोघारम्भो विवेको दुर्जयः प्रतिपक्ष इति धूपितं[^75] मे हृदयम् ।)  
कामः - बाले विषमशरजीवितेश्वरि[^76] विलासिनीदेवते, किमिति नाम समग्रबलजेतव्यलब्ध्या सन्तोष्टव्येऽपि भावितस्त्रीचापला

[^75]: दुःखितं-----ख


[^76]: विषमशर एवं जीवितेश्वरः, तस्य स्त्रीति पुंयोगे ङीष् । अथवा विषमशरस्य जीवितमीष्टे इति औणादिको वरटू । टित्वात् डीप् ।


विवेकवैभवं वर्णयसि ? पश्यतु भवती-  
करधृतललितेक्षुधन्वनो मे

भ्रमरगुणार्पितपुष्पमार्गणस्य ।

मरुदनलशरोऽपि मेरुधन्वा

क्षणमतिलङ्घितशासनः कथं स्यात् ॥ ३५ ॥
</details>

<details><summary>प्रभावली - ३५</summary>

**अय्यउत्त** ; आर्यपुत्र । आर्यपुत्रेति भर्तुः सबोधनं गृहिण्याः । श्रीरामायणे सीता रामं प्रति " आर्यपुत्रेति भाषिणी ” इत्युच्यते । आवाअमहुरो - आपातमधुरः । एसो महूसवो - एष महोत्सवः । आपात **उपरिप्लवः** ;

1 दुक्खिअ - ख; धूमिअं - छ.

[[८०]]
}

-------- 

अन्ततो मधुरत्वं नास्तीत्यर्थः । तत्र हेतुमाह-एहिम् इत्यादिना । एहि किल— इदानीं किल । अम्हकुलसामिणो - अस्मत्कुलस्वामिनः । महामोहस्समहामोहस्य । अणिवारणिज्जेण अनिवारणीयेन । केण वि - केनापि ।

। विहिणा - विधिना । अमोहारम्भो-अमोघारम्भः । विवेओ - विवेकः । दुज्जओदुर्जयः । पडिपक्खोत्ति – प्रतिपक्ष इति । धूविअं धूपितं, सन्तप्तमित्यर्थः । मे — मम । हिअअं - हृदयम् । तां प्रतिवदति कामः विषमशरेति । विषमशरस्य ममेत्यर्थः, **जीवितेश्वरि** ; प्राणेश्वरि । **विलासिन्यः** ; युवतयः, तासा देवते स्वामिनि । 

किमिति **नाम** ; किं कारणम् । विवेकवैभवं वर्णयसीत्यन्वयः । समग्रबलेति । समग्रबलः सम्पूर्णशक्तिश्वासौ जेतव्यः शत्रुश्व, तस्य लब्ध्या सन्तोष्टव्ये सन्तोषे कर्तव्ये सति । हीनबलशत्रुत्वं वीराणा दुःखायेति भावः । एवं स्थिते सति त्वं **विभावितस्त्रीचापला** ; प्रकाशितस्त्रीचापल्या सती वर्णयसि । वर्णने स्त्रीचापल्यमेव हेतुरिति भावः । विवेकस्य शत्रोस्तुच्छस्याविद्यमानं वैभवं स्वयं वर्णयति । एवं चपला भवती मम पराक्रमं पश्येत्याह — पश्यतु भवतीति । सुकुमारायुधपरिकरवतोऽपि ममाज्ञां कठोरायुधपरिकरोऽपि शिवो नात्येतुं शक्त इत्याहकरेति ।

[[८१]]  


करधृतं ललितेक्षुरूपं धन्व यस्य । भ्रमररूपे गुणे ज्यायामर्पिताः प्रतिसंहिताः पुष्परूपा मार्गणा येन तस्य मम । मरुत् वायुः, तद्विशिष्टोऽनलः शरः त्रिपुरदहने यस्य सः । मेरुः धन्व[^79] यस्य स सन्नपि क्षणं ममातिलङ्घितशासनः कथं **भवेत्** ; अतिलड् घितमच्छासनः कथं स्यादित्यर्थः । सापेक्षत्वेऽपि गमकत्वात्समासः । क्षणमपि ममाज्ञा लङ्घयितुं न शक्त इत्यर्थः । अत एव अर्धनारीश्वरो वर्तत इति भावः ॥ ३५ ॥

[^79]: धन्वशब्दोऽत्र धनुः पर्यायः

</details>

<details><summary>प्रभाविलासः - ३५</summary>

विषमशरो जीवितेश्वरो यस्याः सा । जीवितेश्वरो नायकभेदः ।

तदुक्तम्--  
" भजते यः प्रियामिष्टैः शयनासनवस्त्रकैः ।

अभीष्टाभिश्च लीलाभिर्जीवितेशः स ईरितः ॥

इति । समग्रं बलं यस्य स एव जेतव्यः, तस्य लब्ध्या । **भावितः** ;  
सम्भावितः । करेति । इक्षुधन्वन इक्षुचापस्य पुष्पबाणस्य मम वायुवह्निबाणो मेरुधन्वा त्र्यम्बकोsप्याज्ञां नोल्लङ्घते, किं पुनर्विवेकादय इति भावः । " अग्निमनीकं सोमं शल्यं विष्णुं तेजनं तेऽब्रुवन्" इत्यादिश्रुतिप्रसिद्धघा मरुदनलशर इत्युक्तम् । मेरुधनुष्ट्रादिकं त्रिपुरविजये महाभारते प्रसिद्धम् । व्यतिरेकस्तु क्षणं क्षणमात्रमेव कथमतिलङ्घितशासनः स्यात् । किन्तु सर्व - दातिलङ्घितशासन एव, मेरुचापादिप्रबलसाधनत्वादिति ॥ ३५ ॥
</details>



<details open><summary>विश्वास-प्रस्तुतिः</summary>

वसन्तः - सखि +++(रते)+++, सत्यम् एवैतत् ।  
मा खल्व् इदं विकत्थनम् अवमंस्थाः[^77] ।  
न[^78] हि जगति भवति मशको मातङ्गस्य प्रतिस्पर्धी ।  
अथवा न खलु भवती विश्व-वृत्तान्त-वैदेशिकी -  
दृष्टचर एव हि त्वत्-प्रियस्यासौ वीरायित-वृत्तान्तः । तथा हि-

[^77]: मंस्थाः ----क,ख


[^78]: घ adds before this, the stanza विकस्वरपिकद्रुम etc. which is in Act 4, stanza 13.


**वहति** महिलाम्,, आद्यो वेधास्,, त्रयी-मुखरैर् मुखैर्  
वर-तनुतया वामो भागः शिवस्य **विवर्तते** ।  
तद् अपि परमं तत्त्वं +++(कृष्णाख्यं)+++ गोपी-जनस्य वशं-वदं,  
मदन-कदनैर् न **क्लिश्यन्ते** कथं त्व् इतरे जनाः ॥ ३६ ॥  
+++(अनेन पितामहस्यापि नित्ययुवत्वम् 🙂)+++
</details>

<details><summary>मूलम् - ३६</summary>

वसन्तः - सखि, सत्यमेवैतत् । मा खल्विदं विकत्थनमवमंस्थाः[^77] । न[^78] हि जगति भवति मशको मातङ्गस्य प्रतिस्पर्धी ।  
अथवा न खलु भवती विश्ववृत्तान्तवैदेशिकी । दृष्टचर एव हि त्वत्प्रियस्यासौ वीरायितवृत्तान्तः । तथा हि-

[^77]: मंस्थाः ----क,ख


[^78]: घ adds before this, the stanza विकस्वरपिकद्रुम etc. which is in Act 4, stanza 13.


वहति महिलामाद्यो वेधास्त्रयीमुखरैर्मुखै-

र्वरतनुतया वामो भागः शिवस्य विवर्तते ।  
तदपि परमं तत्त्वं गोपीजनस्य वशंवदं

मदनकदनैर्न क्लिश्यन्ते कथं त्वितरे जनाः ॥ ३६ ॥
</details>

<details><summary>प्रभावली - ३६</summary>

1

मंस्थाः -- क. ख.

2

adds before this, the stanza

विकस्वरसुरद्रुम etc. which is found in act 4, stanza 13.

3 धन्वशब्दोऽत्र धनुः पर्यायः ।

[[८२]]
सखीति रत्याः सम्बोधनम् । इदं कामोक्तं वचनं विकत्थनमात्मश्लाघावचनमिति मावमंस्थाः । न हीति । **मशकाः** ; क्लिन्नाक्ष्णा चक्षुः समीपे पतन्तः क्षुद्रजन्तवः । ते यथा मातङ्गस्य गजस्य प्रतिस्पर्धिनः प्रतिभटा न भवन्ति, तथा विबेकोऽपि कामस्येत्यर्थः । इममर्थम जानत्यास्तव मया वक्तव्यम् त्वं तु सर्ववृत्तान्तवेदिनीत्याह--अथवेति । विश्ववृत्तान्तस्य वैदेशिकी विदेशस्था न खल्वसि । **दृष्टचरः** ; पूर्वमेव दृष्टः । वीरायित्तवृत्तान्तः पराक्रमवृत्तान्तः । तदुपपादयति-- वहतीति । आद्यो **वेधाः** ; नवप्रजापतीनामाद्यो ब्रह्मा । त्रयी- **मुखरैः** ; वेदत्रयध्वनिमुखरितैः मुखैः महिलां वनितां सरस्वतीं वहति । त्रयी-

;  
मुखरैरिति ब्रह्मणश्छान्दसत्वं ख्याप्यते । शिवस्य वामो भागः पार्श्वः वरतनुतया स्त्रीरूपेण विवर्तते विकृतं वर्तते । " यच्छौचनिःसृत" इत्यादिप्रसिद्धिद्योतनाय शिवस्येत्युक्तम् । विवर्तो नाम पूर्वावस्थाविरुद्धावस्थान्तरापत्तिः । " यदि मे ब्रह्मचर्य स्यात् " इति प्रसिद्धया तदपि परमं **तत्त्वमित्युच्यते** ; कृष्ण एव हि लोकानाम् ” इत्युक्तः कृष्णश्च । गोपीजनस्य वशंवदं गोपीजनाधीनं जातम् । अनेन त्रिषु मूर्तिषु मध्ये कस्यचिन्मुखं कस्यचिदर्धं शरीरं कस्यचित्सर्वाङ्गमपि कान्तायत्तं **जातम्** ; किमुतेतरेषामित्युक्तिवैचित्री । तदुक्तम् ---



आ हृदयादा वदनादा मौलेः शौरिधातृगिरिशाः ।

चित्रं यत्र निमग्ना जयति रसः कोऽपि जीवातुः ॥

इति ॥ ३६ ॥
</details>

<details><summary>प्रभाविलासः - ३६</summary>

**विकत्थनम्** ; आत्मश्लाघा । **मावमंस्थाः** ; विकत्थनमेवेति व्यज्यते ।  
मातङ्गस्येति विवेको व्यज्यते । **वैदेशिकी** ; विदूरस्था, अज्ञेति यावत् । दृष्टचर **एवः** ; त्र्यम्बक नेत्रोन्मीलनादिष्विति ध्वन्यते । सर्वत्र यथाश्रुतेन

मदनस्तुतिः ।

"

यत्र वातेन नीयन्ते कुञ्जराः षष्टिहायनाः ।

गावस्तत्र न गण्यन्ते मशकेषु तु का कथा ॥

इत्येतन्मनसि कृत्वाह--- वहतीति । **महिलाम्** ; स्त्रियम् आद्यो **वेधाः** ; चतुर्मुखः । **मुखरैः** ; शब्दायमानैः ।

सरस्वतीम् । **वरतनुतया** ; स्त्रीरूपेण । **विवर्तते** ; परिणमति । **तदपि** ; अखिल हेयविरुद्धतया प्रसिद्ध-  
मपि । परमं **तत्त्वम्** ; " तत्त्वं नारायणः परः " इति श्रुतिरत्राभिप्रेता । **कदनम्** ; युद्धम् । **इतरे** ; विवेकादयः । मध्यकैशिकी वृत्तिः । तदुक्तम्

मृद्वर्थषत्प्रौढार्थसन्दर्भा मध्यकैशिकी " इति ॥ ३६ ॥
</details>



<details open><summary>विश्वास-प्रस्तुतिः</summary>

कामः - साधु वसन्त, साधु । कालानुरूप-वादी खल्व् असि ।  

विश्वं युवति-सात्-कर्तुं  
भवता दत्त-सायके ।
विवेकः किं नु वर्तेत  
विपक्षे मयि संस्थिते[^80] ॥ ३७ ॥

[^80]: विपक्षेऽपि मयि स्थिते------ड, च, छ
</details>

<details><summary>मूलम् - ३७</summary>

कामः साधु वसन्त, साधु । कालानुरूपवादी खल्वसि ।

विश्वं युवतिसात्कर्तुं भवता दत्तसायके ।

विवेकः किं नु वर्तेत विपक्षे मयि संस्थिते[^80] ॥ ३७ ॥

[^80]: विपक्षेऽपि मयि स्थिते------ड, च, छ

</details>

<details><summary>प्रभावली - ३७</summary>

[[८४]]
**कालानुरूपवादी** ; तत्तत्कालयोग्यवादी । कामादिसम्बन्धादेवं वदसीति भावः । विश्वमिति । विश्वं जगत्साकल्येन युवत्यधीनं कर्तुं त्वया दत्तसायके विपक्षभूते मयि संस्थिते विवेकः कि तु **वर्तेत** ; न वर्तेतैव । मयि संस्थिते मृते सति वर्तेतेति व्यङ्ग्योऽर्थः ॥ ३७ ॥
</details>

<details><summary>प्रभाविलासः - ३७</summary>

विश्वमिति । **युवतिसात्कर्तुम्** ; युवत्यधीनं कर्तुम् । अधीनार्थे  
सात्प्रत्ययः । किं नु वर्तेतेति **काकुः** ; न वर्तेतैवेत्यर्थः । न वर्तेत किम् 2 वर्तेतैवेति व्यज्यते ॥ ३७ ॥
</details>


## विषय-प्रलोभः
<details open><summary>विश्वास-प्रस्तुतिः</summary>

रतिः - अय्यउत्त, एव्वम् एदम् । तह वि विसमट्ठिरसण्ठाणवेरग्गदुग्गप्पडिठ्ठओ अप्पमत्तेर्हि समदमप्पमुहेहिम् अमचेहिम् अहिरक्खिओ सअम् असहाअसूरो अणवा असाहसो अ विपक्खो किं णाम कहिआ काहिचित्ति कलुसिअहिअअम्हि ।  
( आर्यपुत्र, एवम् एतत्।  
तथापि विषम--स्थिर-संस्थान--वैराग्य-दुर्ग--प्रतिष्ठितो  
ऽप्रमत्तैः शम-दम-प्रमुखैर् अमात्यैर् अभिरक्षितः  
स्वयम् अ-सहाय-शूरो ऽनपाय-साहसश् च **विपक्षः**  
**किं नाम कदा करिष्यतीति** कलुषित-हृदयास्मि॥

कामः -- अयि भीरु,  
अलम् अतिशङ्कया ।  
नूनं विपक्ष-पक्ष-पाति--बालिश-जन-विप्रलब्धा  
स्व-यूथ्य-वैभवं न निर्धारयसि ।  
पश्य तावत् विश्व-विजयिनस् त्वत्-प्रियस्य मे  
जगत्-त्रय-प्रसिद्धं जैत्रम् उपकरणम्---

वपुर् अप्रतिमं नितम्बिनीनां  
दृढ-सौन्दर्य-गुणं दर+++(=ईषद्)++++अवनम्रम् ।  
श्रवणावधि-नेत्र-चित्र-पुङ्खं  
**धनुर् आद्यं** मम मुष्टि-मेय-मध्यम् ॥ ३८ ॥+++(5)+++
</details>

<details><summary>मूलम् - ३८</summary>

रतिः - अय्यउत्त, एव्वम् एदम् । तह वि विसमट्ठिरसण्ठाणवेरग्गदुग्गप्पडिठ्ठओ अप्पमत्तेर्हि समदमप्पमुहेहिम् अमचेहिम् अहिरक्खिओ सअम् असहाअसूरो अणवा असाहसो अ विपक्खो किं णाम कहिआ काहिचित्ति कलुसिअहिअअम्हि ।  
( आर्यपुत्र, एवमेतत्। तथापि विषम स्थिरसंस्थानवैराग्यदुर्गप्रतिष्ठितोऽप्रमत्तैः शमदमप्रमुखैरमात्यैरभिरक्षितः स्वयमसहायशूरोऽनपायसाहसश्च विपक्षः किं नाम कदा करिष्यतीति कलुषितहृदयास्मि

कामः -- अयि भीरु, अलमतिशङ्कया । नूनं विपक्षपक्षपातिबालिशजनविप्रलब्धा स्वयूथ्यवैभवं न निर्धारयसि । पश्य तावत् विश्वविजयिनस्त्वत्प्रियस्य मे जगत्त्रयप्रसिद्धं जैत्रमुपकरणम्---

वपुरप्रतिमं नितम्बिनीनां दृढसौन्दर्यगुणं दरावनम्रम् ।

श्रवणावधिनेत्रचित्रपुङ्खं धनुराद्यं मम मुष्टिमेयमध्यम् ॥ ३८ ॥
</details>

<details><summary>प्रभावली - ३८</summary>

प्रकारान्तरेण रतिर्भयं शङ्कते -- वह वीति । तह वि--- तथापि । विसमट्ठिरसण्ठाण -- विषम स्थिर संस्थान । वेरग्गदुग्गप्पडिट्ठिओ - वैराग्यदुर्गप्रतिष्ठितः । वैराग्यदुर्गस्य विषमत्वं शत्रुभिर्दुरारोहत्वम् । स्थिरत्वमक्षोभ्यत्वम् । अप्प - मत्तेहिं- अप्रमत्तैः । समदमप्पमुहेहिं - शमदमप्रमुखैः । अमचेहिं - अमात्यैः । अहिर क्खिओ - अभिरक्षितः । सअम् असहाअसूरोस्वयमसहायशूरः । अणवा- असाहसी - अनपायसाहसः । विपक्खो - विपक्षः । किं णामकि नाम । कइआ-  
कदा । काहित्तित्ति-करिष्यतीति । कलुसिअहिअअह्नि - कलुषितहृदयास्मि । **भीरु** ; भयशीले। **अतिशङ्का** ; असम्भावितविषये शङ्का । नूनमित्यादि । विप्र- **लब्धा** ; वञ्चिता । स्वयूथ्यानां स्ववर्याणामस्मत्प्रमुखाना वैभवं न निश्चिनोषि । **जैत्रमुपकरणम्** ; जयशीलं साधनम् । वपुरिति । अप्रतिममिति वपुषो धनुषो वा



[[८६]]  
विशेषणम् । दृढेति । सौन्दर्याख्यगुणविशिष्टम् । **गुणः** ; मौर्वी । **दरावनम्रम्** ; ईषदवनतम् । श्रवणावधि यन्त्रं तदेव चित्रपुङ्खो बाणो यस्य । मुष्टिप्राह्यमध्यं मम आदिमं धनुः । इक्षुपुष्पादयस्तदनन्तरभूता इति भावः ॥ ३८ ॥
</details>

<details><summary>प्रभाविलासः - ३८</summary>

स्थिरं संस्थानं यस्य तत् । विषमं च तत् स्थिरसंस्थानं च । तत् वैराग्यमेव दुर्गे, तत्र प्रतिष्ठितः । विषमं दुःसाधम् । **विप्रलब्धा** ; वञ्चिता । त्वत्प्रियस्येत्यत्र प्रिय इति नायकविशेष **उक्तः** ;

"

सत्यवागार्जवमतिरुपकुर्वन् प्रियं वदन् ।

भजते यः स्वयं प्रीतः प्रियः स भवति स्त्रियाः ॥  
टन्द

इत्युक्तत्वात् । **जैत्रम्** ; जयशीलम् । वपुरिति । दृढसौन्दर्यमेव गुणो मौर्वी यस्य । दृढसौन्दर्यगुण एव गुण इति श्लिष्टरूपकम् । **चित्रपुङ्खः** ; बाणः । **दरावनम्रम्** ; स्तनभरादित्यभिसन्धिः ।

स्तनभरादित्यभिसन्धिः । " स्तनभरनतमन्तर्ब्रह्म सञ्चिन्तयामि " इति हि वक्ष्यते । आद्यं **धनुः** ; अस्मत्पुष्पधनुरारोपणात् पूर्वमेव स्त्रीणा विभ्रमैरेव विश्वं जितमित्यर्थ ॥ ३८ ॥
</details>



<details open><summary>विश्वास-प्रस्तुतिः</summary>

अपि च,

शैलीं **विलोपयति**, शान्तिम् **अधः करोति**  
व्रीडां **व्युदस्यति**, विरक्तिम् **अपह्नुते** च ।  
कर्णामृतं किम् अपि तत् कल-भाषिणीनां  
नामापि किं न **विकरोति** निशम्यमानम् ॥ ३९ ॥+++(5)+++
</details>

<details><summary>मूलम् - ३९</summary>

अपि च,

शैलीं विलोपयति शान्तिमधः करोति

व्रीडां व्युदस्यति विरक्तिमपह्नुते च ।

कर्णामृतं किमपि तत्कलभाषिणीनां

नामापि किं न विकरोति निशम्यमानम् ॥ ३९ ॥
</details>

<details><summary>प्रभावली - ३९</summary>

स्त्रिय एव मम जगज्जयोपकरणमित्युक्तम् । तदेवोपपादयस्तद्वैभवमाह- अपिचेति । कलभाषिणीनां कलमधुरभाषिणीनां स्त्रीणा तन्नामापि निशम्यमानमाकर्ण्यमानं किमपि कर्णामृतं सत् कि न विकरोति । किं कर्म विकारं न प्रापयति, सर्व जनं विकारयत्येव । कर्मापेक्षया किशब्दस्य नपुंसकत्वम् । विकारं विवृणोति - शैलीमित्यादि । शीलं सद्वृत्तमेव शैली । स्वार्थेऽणि ङीप् । निशमयितुः पुरुषस्य **विलोपयति** ; प्रथममाचारभ्रंशं **करोति** ; विषयतृष्णामुत्पादयति । ततः शान्तिमधः करोति । व्रीडां **व्युदस्यति** ; लज्जा त्याजयति । विरक्ति विद्यमानं संसारवैराग्यं क्रमेण विनाशयति ॥ ३९ ॥
</details>

<details><summary>प्रभाविलासः - ३९</summary>

शौलीमिति । **शैलीम्** ; सद्वृत्तिम् । **निशम्यमानम्** ; अवशेन श्रुतिप्राप्तम् । नामापि कीदृशं तन्नामेत्यत्राह - कलभाषिणीनामिति । **कलभाषिणी** ; कीरवाणी मज्जुभाषिणीत्यादिकमर्थः ॥ ३९ ॥
</details>



<details open><summary>विश्वास-प्रस्तुतिः</summary>

वसन्तः - ननु कैमुतिकम् एतत् -  
यद् इदं योषितां यद्-ऋच्छा-कीर्तन-श्रवणादिकम् अपि  
चित्त-सङ्क्षोभ-हेतुर् इति ।  

तिष्ठतु गुणावमर्शः स्त्रीणाम्  
आलोकनादिभिः सार्धम् ।  
दोषानुचिन्तनार्था स्मृतिर् अपि  
दूरीकरोति वैराग्यम् ॥ ४० ॥+++(4)+++
</details>

<details><summary>मूलम् - ४०</summary>

वसन्तः - ननु कैमुतिकमेतत् यदिदं योषितां यदृच्छाकीर्तनश्रवणादिकमपि चित्तसङ्क्षोभ हेतुरिति ।  
तिष्ठतु गुणावमर्शः स्त्रीणामालोकनादिभिः सार्धम् ।

दोषानुचिन्तनार्था स्मृतिरपि दूरीकरोति वैराग्यम् ॥ ४० ॥
</details>

<details><summary>प्रभावली - ४०</summary>

**कैमुतिकम्** ; कैमुतिकन्यायसिद्धम् । **एतत्** ; वक्ष्यमाणं चित्तसक्षोभ हेतुरिति यदस्ति, एतत् । तच्छदस्थाने एतच्छन्दस्य प्रयोगः । किमपेक्षया कैमुतिकन्यायसिद्धमित्यत्राह — तिष्ठत्विति । स्त्रीणामालोकनादिभिः आलोकप्रसङ्गसम्भाषणादिभिः सह गुणावमर्शः **सौन्दर्यादिगुणविचारस्तिष्ठतु** ; पुरुषं विकारयतीत्ययमर्थस्तिष्ठतु । **दोषानुचिन्तनार्था** ;

“ स्तनौ मांसग्रन्थी कनककलशावित्युपमितौ

मुखं श्लेष्मागारं तदपि च शशाङ्केन तुलितम् ।

स्स्रवन्मूत्रक्लिन्नं करिवरशिरःस्पर्धि जघनं

मुहुर्निन्द्यं रूपं कविजनविशेषैर्गुरु कृतम् " ॥

इति दोषविचाराय स्त्रीणां स्मृतिः स्मरणमपि पुरुषस्य वैराग्यं **दूरीकरोति** ; दूरतो निरस्यति । स्त्रीणां दृष्टानुभूतदोषचिन्तनस्मृतेरपि वैराग्यनाशकत्वे तासा गुणविचारार्था स्मृतिश्चित्तसङ्क्षोभ हेतुरितीदं न वक्तव्यमित्यर्थः ॥ ४० ॥
</details>

<details><summary>प्रभाविलासः - ४०</summary>



[[८७]]

तिष्ठत्विति । **गुणावमर्शः** ; सौन्दर्यादिगुणवर्णनम् । आदिपदेन भाषणलीलापरिहासकेलिपरिरम्भा उच्यन्ते । दोषानुचिन्तनं “ स्तनौ मांसग्रन्थी " इत्यादिचिन्तैवार्थः प्रयोजनं यस्याः सा ॥ ४० ॥
</details>



<details open><summary>विश्वास-प्रस्तुतिः</summary>

अपि च प्रभूत-मद-मेदुरात्मनो  
विषयाटवीषु विविधासु धावतः ।  
स्व-बलेन हन्त मनसो निवर्तनं  
बिस+++(=पद्म)+++-तन्तुनेव सुर-दन्ति-यन्त्रणम् ॥ ४१ ॥+++(5)+++
</details>

<details><summary>मूलम् - ४१</summary>

अपि च प्रभूतमदमेदुरात्मनो

विषयाटवीषु विविधासु धावतः ।  

स्वबलेन हन्त मनसो निवर्तनं

बिसतन्तुनेव सुरदन्तियन्त्रणम् ॥ ४१ ॥
</details>

<details><summary>प्रभावली - ४१</summary>

स्त्र्यादिविषये चरतो मानसस्य स्वशक्त्या नियमनमशक्यमिति सदृष्टान्तं दर्शयति-अपिचेति । **अपि च** ; किचेत्यर्थः । प्रभूतेन बहुलेन मदेन गर्वेण मदोद्रमेन च मेदुरः मासलः सान्द्र इत्यर्थः, आत्मा मनो यस्य तस्य । विषयाः शब्दस्पर्शादय एवाटव्यः । **विविधासु** ; नानाविधासु । शब्दादय आश्रयभेदाद्बहुविधाः । तासु धावतः वेगेन सञ्चरतः मनसः स्वबलेन भगवत्कृपां विना केवल स्वयत्नेन, शब्दादिभ्यो निवर्तनं नियमनं न शक्यते । किमिव ? बिसतन्तुना पद्मनालसूत्रेण सुरदन्तिन ऐरावतस्य चरणबन्धनमिवाशक्यम् ॥ ४१ ॥
</details>

<details><summary>प्रभाविलासः - ४१</summary>

अस्तु मनश्चापल्यं त्वदुक्तम् । तन्निरोधे विरक्तिरप्रतिबन्धेत्याशङ्क्य सापि न सिध्यतीत्याह-अपिचेति । मदेन मेदुरः सान्द्र आत्मा  
स्वरूपं यस्य तस्य । **यन्त्रणम्** ; बन्धनम् ॥ ४१ ॥
</details>


## योगि-दौर्बल्यम्
<details open><summary>विश्वास-प्रस्तुतिः</summary>

रतिः - अय्यउत्त, दिडभूमिविग्भमस मुम्मूलणक्खमाणं जो- ईसराणं दिट्ठि परिहरन्तेण तुए परक्कमणिज्जम् ।

( आर्यपुत्र, दृढ-भूमि-विभ्रम-समुन्मूलन-क्षमाणां योगीश्वराणां  
दृष्टिं **परिहरता त्वया पराक्रमणीयम्** ।)

कामः - (विहस्य) प्रिये, पश्यामि चक्षुषीव ते  
चेतस्य् अपि कातर्यम् ।  
योजयामि खल्व् अहं योगीश्वरान् अपि युवति-योगीश्वर-पादे ।+++(5)+++  

सु-भग-परुषैर् मद्-अस्त्रैः  
कीलितम् अन्योन्य-कवचितैकार्धम् ।  
किं न विदितं भवत्या  
किम् अपि मिथः स्यूत-जीवितं मिथुनम् ॥ ४२ ॥+++(5)+++
</details>

<details><summary>मूलम् - ४२</summary>

रतिः - अय्यउत्त, दिडभूमिविग्भमस मुम्मूलणक्खमाणं जो- ईसराणं दिट्ठि परिहरन्तेण तुए परक्कमणिज्जम् ।

( आर्यपुत्र, दृढभूमिविभ्रमसमुन्मूलनक्षमाणां योगीश्वराणां दृष्टिं परिहरता त्वया पराक्रमणीयम् ।)

कामः - (विहस्य) प्रिये, पश्यामि चक्षुषीव ते चेतस्यपि कातर्यम् । योजयामि खल्वहं योगीश्वरानपि युवतियोगीश्वरपादे ।  
सुभगपरुषैर्मदस्त्रैः कीलितमन्योन्यकवचितैकार्धम् ।

किं न विदितं भवत्या किमपि मिथः स्यूतजीवितं मिथुनम् ॥ ४२ ॥
</details>

<details><summary>प्रभावली - ४२</summary>

अथ भर्तुः सावधानतामुपदिशति — दृढभूमीत्यादि । दृढभूमिविभ्रम- **समुन्मूलनक्षमाणाम्** ; दृढा भूमिरावासस्थानं येषा तेषा विभ्रमाणा, विशिष्टो भ्रमः देहात्मभ्रमादिकमुच्यते, तेषां समुन्मूलनं मूलेन **सहोत्पाटनम्** ; तत्र समर्थानामित्यर्थः । **विहस्य** ; सावधानतोपदेशात् । स्वसामर्थ्यमाह-योज -  
यामीति । युवतय एव योगीश्वराः । उक्तमर्थं दर्शयति - सुभगेति । स्वरूपतः सुभगैः, कार्यतः परुषैः, ममास्त्रैः अन्योन्यं कवचितं कवचायितम् एकार्धमेकपार्श्व यस्मिस्तद्यथा तथा कीलितं बद्धम् । मिथः **स्यूतजीवितम्** ; अन्योन्यायत्तजीवितम् । किमपि **मिथुनम्** ; उमाशङ्कररूपं स्त्रीपुंसयुगलं भवत्या किं न विदितम् । सर्वलोकविदितमिति भावः । स्यूतं प्रोतम् ॥ ४२ ॥
</details>

<details><summary>प्रभाविलासः - ४२</summary>

**दृढभूमिः** ; दृढस्थानः स्थिर इति यावत् । विभ्रमविशेषण-  
[[८९]]

मिदम् । विभ्रमः देहात्माद्यभिमानः । अत्र शिवनेत्रोन्मीलनं ध्वनितम् । एवं ध्वनितार्थस्वीकारेण सोऽपि शिवः पश्चाद्वशीकृत इत्याह – सुभगेति । अस्त्राणां कुसुमरूपतया सुभगत्वम् । रागिबाधकतया परुषत्वम् । कीलि- **तम्** ; स्यूतम् । कवचितं तिरोभावितमेकमधैं यस्य तत्तथोक्तम् । न केवलं शरीरम्, प्राणा अपि कीलिता एवेत्याहमिथ इति । दलद्वयविच्छेदे जीवनमपि दुर्लभमिति भावः । **मिथुनम्** ; अर्धनारीश्वराख्यम् ॥ ४२ ॥
</details>


## प्रज्ञा-दौर्लभ्यम्
<details open><summary>विश्वास-प्रस्तुतिः</summary>

रतिः -- अय्यउत्त, अवहारिअं मए तुह माहप्पम् । दाणि उण दीहबुद्धिबलेण देव्वदिण्णहत्थेण जमणिअमप्पमुहबहुसहा असम्पण्णेण अहण्डुच्चाहपहुत्तणमन्तसत्तिणा सत्तणा काहे किं होज्जन्त्ति पबलपवणाहआ कअली विअ तरलअरह्नि । पसिद्धं खु पण्णाबलं मोक्खपेरन्ताणम् अइदुक्खराणं सिद्धीणं साहणं ति ।

( आर्यपुत्र, अवधारितं मया तव माहात्म्यम् ।  
इदानीं पुनर्  
दीर्घ-बुद्धि-बलेन दैव-दत्त-हस्तेन  
यम-नियम-प्रमुख--बहु-सहाय-सम्पन्नेन  
+अखण्डोत्साह-प्रभुत्व--मन्त्रशक्तिना शत्रुणा  
**कदा किं भवेद्** इति  
प्रबल-पवनाहता कदलीव तरलतरा ऽस्मि ।  
प्रसिद्धं खलु -  
"**प्रज्ञा-बलं** मोक्ष-पर्यन्तानाम् अतिदुष्कराणां सिद्धीनां साधनम्"  
इति ।)

कामः - ( स-रोष-हासम् ) अयि मुग्धे मञ्जु-भाषिणि,  
गुञ्जन्-मधु-कर--शिञ्जिनी-संहित--विश्व-लक्ष्य--विषम-विशिखस्य  
नित्य-विजय-जागरूकस्य त्वत्-प्रियस्य मम सन्निधौ  
**का पुनः प्रज्ञा**[^81] ?  
केन वा कस्य वा मुक्तिर् भवित्री ।  
किम् इति +++(द्व्य्-अक्षर-)+++नाम-मध्य इव  
भवत्या +++(स्थूले)+++ मानसेऽपि **सौक्ष्म्यं नालक्ष्यते** ? 

(विहस्य) प्रिये, हन्त विदितम् एतत् ।  
नूनम् इदानीं स्तन-तट-गतं स्थौल्यम् एतद्  
अन्तर् अपि सङ्क्रान्तम्[^82] ।  
अथवा अ-विचारित-रमणीयम् अबला-जन-स्वाभाव्यं भवत्याम् अपि वर्तते ।  
सम्पश्यतां भवती-

[^81]: का वा प्रज्ञा--- क


[^82]: स्तनतटगतमेतत्स्थौल्यमन्तरेऽपि सङ्क्रामति ----क,ग

मया ऽऽदिष्टः क्रोधः **प्रथयति** किम् अप्य् आन्ध्यम् अथ च  
स्मृति-भ्रंशः सेद्धा **विघटयति** बुद्धिं सपदि सः ।
तया मुक्तः क्षेत्री तमसि गहने **विन्दति** लयं
तथा भूते किं वा +++(प्रज्ञादि-मोक्षपर्यन्तेषु)+++ **जनयति**[^83] विवेको जड-मतिः ॥ ४३ ॥

[^83]: जनयतु -------क, ख
</details>

<details><summary>मूलम् - ४३</summary>

रतिः -- अय्यउत्त, अवहारिअं मए तुह माहप्पम् । दाणि उण दीहबुद्धिबलेण देव्वदिण्णहत्थेण जमणिअमप्पमुहबहुसहा असम्पण्णेण अहण्डुच्चाहपहुत्तणमन्तसत्तिणा सत्तणा काहे किं होज्जन्त्ति पबलपवणाहआ कअली विअ तरलअरह्नि । पसिद्धं खु पण्णाबलं मोक्खपेरन्ताणम् अइदुक्खराणं सिद्धीणं साहणं ति ।

( आर्यपुत्र, अवधारितं मया तव माहात्म्यम् । इदानीं पुनः दीर्घबुद्धिबलेन दैवदत्तहस्तेन यमनियमप्रमुखबहुसहायसंपन्नेन अखण्डोत्साहप्रभुत्वमन्त्रशक्तिना शत्रुणा कदा किं भवेदिति प्रबलपवनाहता कदलिकेव तरलतरास्मि । प्रसिद्धं खलु प्रज्ञाबलं मोक्षपर्यन्तानामतिदुष्कराणां सिद्धीनां साधनमिति ।)

कामः - ( सरोषहासम् ) अयि मुग्धे मञ्जुभाषिणि, गुञ्जन्मधुकर शिञ्जिनीसंहितविश्वलक्ष्य विषमविशिखस्य नित्यविजयजागरूकस्य त्वत्प्रियस्य मम सन्निधौ का पुनः प्रज्ञा[^81] । केन वा कस्य वा मुक्तिर्भवित्री । किमिति नाम मध्य इव भवत्या मानसेऽपि सौक्ष्म्यं नालक्ष्यते ? (विहस्य) प्रिये, हन्त विदितमेतत् । नूनमिदानीं स्तनतटगतं स्थौल्यमेतदन्तरपि सङ्क्रान्तम्[^82] । अथवा अविचारितरमणीयमबलाजनस्वाभाव्यं भवत्यामपि वर्तते । सम्पश्यतां

[^81]: का वा प्रज्ञा--- क


[^82]: स्तनतटगतमेतत्स्थौल्यमन्तरेऽपि सङ्क्रामति ----क,ग


भवती-

मयादिष्टः क्रोधः प्रथयति किमप्यान्ध्यमथ च  
स्मृतिभ्रंशः सेद्धा विघटयति बुद्धिं सपदि सः ।  
तया मुक्तः क्षेत्री तमसि गहने विन्दति लयं  
तथा भूते किं वा जनयति[^83] विवेको जडमतिः ॥ ४३ ॥

[^83]: जनयतु -------क, ख

</details>

<details><summary>प्रभावली - ४३</summary>

[[९०]]  
**सरोषहासम्** ; शत्रुप्रशंसनाद्रोषस्तत एव च हासो यस्मिंस्तत्तथा । अथ रतिं परिहसति — अतिमुग्धे इत्यादिना । **अतिमुग्धे** ; अतिकोमलमनस्के इति भावः । **मञ्जुभाषिणि** ; तथापि तव वचन मनो हरतीति भावः । गुञ्जदित्यादि । गुञ्जन्तो व्यक्तं शब्दायमाना मधुकरा एव शिञ्जिनी धनुर्ज्या, तस्या संहिताः स्थानं प्रापिता विश्वलक्षाः जगच्छरव्याः बाणा यस्य । नित्यं विजये जागरूकस्य


2 स्तनतटगतमेतत्स्थौल्यमन्तरेऽपि सङ्क्रामति - क, ग,  

स्वद्वल्लभस्य मम । का प्रज्ञा, मोक्षविषयिणी बुद्धिः कीदृशी, नास्तीत्यर्थः । केन साधनेन कस्य वा पुरुषस्य मुक्तिर्भविष्यति । सर्वे गगनकुसुमवदत्यन्तासम्भाव्यमित्यर्थः । सौक्ष्म्याभावात् परिहसति --- किमित्यादि । अयि प्रिये, भवत्या मध्ये यथा सौक्ष्म्यं दृश्यते, तथा मानसे बुद्धावपीत्यर्थः, सौक्ष्म्यं सूक्ष्मता न दृश्यते । विहस्य तदुत्प्रेक्षते -- तव मनसः स्थूलत्वस्य मूलं मया विदितमित्यर्थः । नूनमित्युत्प्रेक्षते । बहिः स्थितयोः स्तनयोर्गतमिदं स्थूलत्वमन्तर्मनस्यपि सङ्क्रान्तमिति । **अविचारितरमणीयम्** ; आपातमनोहरं स्त्रीणा स्वाभाव्यं स्वभावः तद्भवत्यामपि वर्तते । तद्विहाय मम सामर्थ्य पश्येत्याह - मयादिष्ट इत्यादिना । मया कामेनादिष्टः प्रहितः क्रोधः, “ कामात् क्रोधोऽभिजायते " इत्युक्तेः ।

[[९२]]
;

कामालाभात् क्रोधप्रवृत्तिः । कोपप्रवृत्तेः पुरुषस्य किमपि वाचामगोचरम् । आन्ध्यम्, कार्याकार्यविवेकज्ञानाभावं प्रथयति विस्तारयति । अथ चः क्रोधान्ध्यप्रात्यनन्तरम् । स्मृतिभ्रंशः **सेद्धा** ; सम्मोहद्वारा स्मृतिभ्रंशः सेत्स्यति । सम्मोहः अज्ञानम् । **सः** ; स्मृतिभ्रंशः बुद्धि प्रज्ञा शीघ्रं विघटयति शिथिलयति । तया प्रज्ञया मुक्तः जीवः गहने तमसि अज्ञाने संसारे विलयं नाशं विन्दति । तथा भूते **पुंसि** ; इत्थम्भावमापन्ने । मन्दमतिः विवेकः किं **जनयति** ; प्रज्ञादि-मोक्षपर्यन्तेषु किं वा जनयितुं शक्नोति, न किमपीत्यर्थः । प्रज्ञाबलान्मोक्षसिद्धिरिति यत् त्वयोक्तं तत् **सत्यम्** ; मम मन्त्रशक्त्या प्रज्ञैव नोत्पद्यत इति भावः । अत्र

" सङ्गात्सञ्जायते कामः  
कामात्क्रोधोऽभिजायते ।  
क्रोधाद्भवति सम्मोहः  
सम्मोहात् स्मृतिविभ्रमः ।  
स्मृतिभ्रंशाद् बुद्धिनाशो  
बुद्धिनाशात्प्रणश्यति ॥ "

इति श्रीभगवद्गीतावचनमनुसन्धेयम् ॥ ४३ ॥
</details>

<details><summary>प्रभाविलासः - ४३</summary>

**दीर्घबुद्धिबलेन** ; विमर्शवता । उत्साहादीनां विवेकमूलतया  
तदुक्तिः । **प्रज्ञावलम्** ; ब्रह्मज्ञानसामर्थ्यम् । **शिञ्जिनी** ; मौर्वी । गुञ्जन्तश्चरन्तश्च ते मधुकराश्च त एव शिञ्जिनी, तया संहिता संयोजितेत्यादिरर्थः ।

" सङ्गात्सञ्जायते कामः कामात्क्रोधोऽभिजायते 1

क्रोधाद्भवति सम्मोहः सम्मोहात् स्मृतिविभ्रमः । स्मृतिभ्रंशाद्बुद्धिनाशो बुद्धिनाशात्प्रणश्यति ॥ "  
[[९१]]

इति श्रीगीतोत्तमनुसन्धत्ते - मयेति । अत्र मयेति काम उक्तः । कामो नाम सङ्गस्य विपाकावस्था, पुरुषो यां दशामापन्नो विषयान भुक्त्वा स्थातुं न शक्नोति । मया क्रोध इति कार्यकारणभाव उक्तः । कामे वर्तमाने विषये चासन्निहिते क्रोधो भवतीत्यर्थः । स च क्रोधः सन्निहितसकलपुरुष - विषय इत्याह--- आदिष्ट इति । आ समन्तादभितो दिष्ट इत्यर्थः । अत अभिजायते " इत्युक्तम् । ईश्वरोऽपि क्रोधमभिनयन् कस्मिंश्चिदेव रक्षसि मुह्यति - "सदेवगन्धर्वमनुष्यपन्नगं जगत् सशैलं परिवर्तयाम्यहम् " इति । **आन्ध्यम्** ; कृत्याकृत्य विवेकशून्यताम् । अनेन मोहशब्दो विवृतः ।

एव समित्युपसर्गार्थमाह —— किमपीति । पश्चाद्विषयसन्निधानेऽप्यनिवृत्तमित्यर्थः । अथ चेत्यानन्तर्येण स्मृतिभ्रंशं प्रति सम्मोहस्य प्रयोजकत्वमुक्तम् । सावान्तव्यापारात् सम्मोहादित्यर्थः । अभाषि चावान्तरव्यापारः - " तया सर्वे करोति" इति । स्मर्यते च - " क्रुद्धः पापं न कुर्यात्कः क्रुद्धो हन्यागुरूनपि " इति । **स्मृतिभ्रंशः** ; प्रारम्वेन्द्रियजयादिके प्रयत्ने स्मृतिभ्रंशः सेद्धा सिद्धो भवति । **सः** ; स्मृतिभ्रंशः । बुद्धिं **विघटयति** ; अत्र बुद्धिपदेनेतः पूर्वमात्मदर्शनासिद्धेर्भविष्यदात्मदर्शनस्य नाशा योग्यत्वात् तल्लिप्सया कृतस्तदुपायानुष्ठानाध्यवसायो विवक्षितः । प्रणश्यतीति प्रतीकं व्याचष्टे - तमसीति । आत्मनः स्वरूपनाशासम्भवात् यथावस्थिताकारानुपलम्भ एवात्र विनाश इति भावः । **लयम्** ; लीनताम् । तथा **भूते** ; एवं सति । किं वा **जनयति** ; न किमपीत्यर्थः ॥ ४३ ॥
</details>

<details open><summary>विश्वास-प्रस्तुतिः</summary>

तद् एवम् अ-सह्य-वेगम् अस्मद्-व्यूहं  
विवेकामात्याः शम-दमादयो न प्रसहिष्यन्ते ।  
स्वयं च दुर्जयो  
निखिल-सुरासुर-कोटीर+++(=जटा)+++-विन्यस्त-वाम-पादो[^84]  
महा-मोहः ।

[^84]: मकुट-------क, ख, छ; मणिमकुट---घ


न हि भवति तरक्षुर्+++(=hyena)+++ मृग-राजस्य[^85] परिपन्थी[^86] ।

[^85]: सिंहराजस्य-------क, ड, छ


[^86]: प्रतिस्पर्धी-----क


परस्य पुरुषस्येव +++(→शङ्ख-चक्र-गदा-शार्ङ्ग-खड्गानीव)+++  
पञ्चभिश् च ममायुधैः ।  
समयेषु विमथ्यन्ते  
सत्त्ववन्तोऽपि शत्रवः ॥ ४४ ॥
</details>

<details><summary>मूलम् - ४४</summary>

तदेवमसह्यवेगमस्मद्व्यूहं विवेकामात्याः शमदमादयो न प्रस-

हिष्यन्ते । स्वयं च दुर्जयो निखिलसुरासुरकोटीरविन्यस्तवामपादो[^84]

[^84]: मकुट-------क, ख, छ; मणिमकुट---घ


महामोहः । न हि भवति तरक्षुर्मृगराजस्य[^85] परिपन्थी[^86] ।

[^85]: सिंहराजस्य-------क, ड, छ


[^86]: प्रतिस्पर्धी-----क


परस्य पुरुषस्येव पञ्चभिश्च ममायुधैः ।

समयेषु विमथ्यन्ते सत्त्ववन्तोऽपि शत्रवः ॥ ४४ ॥
</details>

<details><summary>प्रभावली - ४४</summary>

(विष्कम्भः)  
**अस्मद्वयूहम** ; अस्माकं बलविन्यासम् । सोढुं न समर्था भविष्यन्ति । स्वयं शूरस्य महामोहस्यास्मदपेक्षापि नास्तीत्याह -- स्वयं चेति । **तरक्षुः** ; मृगादनः । **परिपन्थी** ; प्रतिभटः । स्वस्यापि शत्रुविध्वंसकत्वमाह - परस्येति । परस्य **पुरुषस्य** ; पुरुषोत्तमस्य विष्णोरिव । ममापि **पञ्चभिरायुधैः** ; शङ्खचक्रादिवत् अरविन्दाशोकादिभिः । अतिबलवन्तोऽपि शत्रवः समयेषु तत्तदवसरेषु विमथ्यन्ते निरस्यन्ते ॥ ४४ ॥
</details>

<details><summary>प्रभाविलासः - ४४</summary>

[[९३]]

न हीत्यादि । **तरक्षुः** ; क्षुद्रव्याघ्रः । परस्येति । पञ्चभिश्च **ममायुधैः** ; अरविन्दाशोकचूतनवमल्लिकानीलोत्पलैः । अन्यत्र शङ्खचक्रगदाखड्गशार्ङ्गैः । **समयेषु** ; वसन्तादिकालेषु, धर्मविप्लवेषु च । सच्चवन्तः सात्त्विकाः, बलवन्तश्च । **शत्रवः** ; विवेकादयः, असुराश्च ॥ ४४ ॥
</details>



<details open><summary>विश्वास-प्रस्तुतिः</summary>

अपि च,

अलम् इह विबुधाद्यैर् - आगम-ग्राह्य-वाचो  
मुनि-परिषदि धर्मान् **गायतो** मुक्ति-हेतून् ।  
तपसि नियत-वृत्तेस् तस्य +++(नर-नारायणावतारे)+++ **देवस्य शान्तिं**  
+++(अप्सरो-गर्व-भङ्गाय)+++ जनित-युवति-रत्नं+++(→ऊर्वशीं)+++ **दर्शयत्य्** ऊरु-काण्डम् ॥ ४५ ॥
</details>

<details><summary>मूलम् - ४५</summary>

अपि च,

अलमिह विबुधाद्यैरागमग्राह्यवाचो

मुनिपरिषदि धर्मान् गायतो मुक्तिहेतून् ।

तपसि नियतवृत्तेस्तस्य देवस्य शान्तिं

जनितयुवतिरत्नं दर्शयत्यूरुकाण्डम् ॥ ४५ ॥
</details>

<details><summary>प्रभावली - ४५</summary>

किं बहूक्त्या । बदरिकाश्रमतापसो नारायणोऽपि मया जित इत्याह- [[९४]] अलमिहेति ।  
**इह** ; अस्मिन् जगति । मच्-छत्रु-विमथनप्रसङ्गे  
**विबुधाद्यैः** सुरासुरगन्धर्वाद्यैः कीर्तितैर् अलम् ।  
आगमवत् ग्राह्या स्वीकार्या वाचो यस्य **तस्य** ;  
आगमवद् ग्राह्याणि वाचो वचनानि येषा तान् वा ।  
**धर्मान्** धर्मशास्त्राणि ।  
**मुक्ति-हेतून् मुनीनां परिषदि गायत** उपदिशतः ।  
**तपसि** आत्म-ध्याने **नियतवृत्तेः** तस्य देवस्य श्रीमतो **नारायणस्य** ; **शान्तिम्** ; विषयाद्विरक्तिम् ।  
**जनित-युवतिरत्नम्** ; **युवतिरत्नम्** ; ऊर्वशीम् । सृष्टोर्वशीकम् । **ऊरुकाण्डमेव** ; सक्थि-दण्डमेव दर्शयति । शान्तिर्यद्यस्ति स्त्रीसृष्टिर्विरुध्येतेति भावः । तत्राप्यूरुतः सृष्टिर्विशेषतो विरुद्धा । मुक्ति हेतून **धर्मान्** ; निवृत्तिधर्मानित्यर्थः ॥ ४५ ॥
</details>

<details><summary>प्रभाविलासः - ४५</summary>

पुरा किल नर-नारायणावतारे  
नारायण-समाधि-भङ्गार्थम् इन्द्र-प्रेषिते ऽप्सरोगणे स्वाभिरूप्य-गर्विते  
नारायणेन तद्-गर्वापनयनायोरु-प्रदेशात् स्त्री-रत्नं निष्पाद्य दर्शितम् इति  
भागवतादिषु प्रसिद्धम् ।  
तदेतत् स्वानुकूल्येनानु-सङ्धत्ते - अलमिति । **विबुधाद्यैः** ; इन्द्रादिभिः । अलमिति प्रतिषेधे । तेषाम् मदधीनता स्पष्टेत्यर्थः । **आगमग्राह्यवाचः** ; वेदतुल्यवचसः । अनेन पाञ्चरात्रोपदेशो लक्षितः । धर्मान् निवृत्तिधर्मान् । " निवृत्तिलक्षणं धर्ममृषिर्नारायणोऽब्रवीत् " इति युक्तम् । **गायतः** ; उपदिशतः । वाचैव धर्मबोधनम्, मनस् त्व् अन्यथेति गान-पदं प्रयुञ्जानस्य भावः । **देवस्य** ; नारायणस्य, "दिव्यो देव एको नारायणः " इति श्रुतेः । **शान्तिम्** ; इन्द्रिय-निग्रहम् । जनितं युवतिरत्नं येन तत् तथोक्तम् । रत्नशब्दः श्रेष्ठवाची ।

" जातौ जातौ यदुत्कृष्टं तद्रत्नमिति कथ्यते " इति निघण्टुः ।  
ऊरुकाण्डं कर्तृ-शान्तिं दर्शयतीत्यन्वयः ॥ ४५ ॥
</details>


## वैर-मूलम्
<details open><summary>विश्वास-प्रस्तुतिः</summary>

रतिः -- अय्यउत्त, सम्भावेमि सच्चं तुह भासिअम् । अन्बह्मकीडम् अप्पडिहअं खु तुह माहप्पम् । एदम् उण अण्णाअपुवम् आणवेदु अय्यो ।

( आर्यपुत्र सम्भावयामि सत्यं तव भाषितम् ।  
आब्रह्मकीटम् अप्रतिहतं खलु तव माहात्म्यम् ।  
एतत् पुनर् अज्ञात-पूर्वम् आज्ञापयत्व् आर्यपुत्रः । )

कामः-- किं तत् ?

रतिः -- विवेअप्पहुदीणं महामोहम्पहुदीणम् अ  
मिअन्दमाअङ्गाणं विअ किण्णिमित्तं वेरन्ति ।

(विवेक-प्रभृतीनां महा-मोह-प्रभृतीनां च  
मृगेन्द्र-मातङ्गानाम् इव **किन्-निमित्तं वैरम्** इति । )

कामः - प्रिये, आकर्ण्यताम् इदम् आदितः प्रभृति-  

त्रि-गुण-घटिताद् भोक्तुर् +++(जीवाद्)+++ बुद्धिः सती तद्-अनुव्रता  
समय-नियतोच्छ्रायं +++(सत्त्व-रजस्-तमसा)+++ त्रेधा कुलं **समजीजनत्** ।  
प्रथमम् इह तद् भोग-द्वेष्यं +++(सत्त्व-प्रधानं)+++ विवेक-पुरःसरं  
द्वितयम् इतरज् जुष्टं राग-प्रमोद-मुखं मिथः ॥ ४६ ॥
</details>

<details><summary>मूलम् - ४६</summary>

रतिः -- अय्यउत्त, सम्भावेमि सच्चं तुह भासिअम् । अन्बह्मकीडम् अप्पडिहअं खु तुह माहप्पम् । एदम् उण अण्णाअपुत्रम् आणवेदु अय्यो ।

( आर्यपुत्र सम्भावयामि सत्यं तव भाषितम् । आब्रह्मकीटम-

प्रतिहतं खलु तव माहात्म्यम् । एतत्पुनरज्ञातपूर्वमाज्ञापयत्वार्यपुत्रः । )

कामः-- किं तत् ?

रतिः -- विवेअप्पहुदीणं महामोहम्प हुदीणम् अ मिअन्दमा- अङ्गाणं विअ किण्णिमित्तं वेरन्ति ।

(विवेकप्रभृतीनां महामोहप्रभृतीनां च मृगेन्द्रमातङ्गानामिव

किन्निमित्तं वैरमिति । )

कामः प्रिये, आकर्ण्यतामिदमादितः प्रभृति-  
त्रिगुणघटिताद्भोक्तुर्बुद्धिः सती तदनुव्रता

समयनियतोच्छ्रायं त्रेधा कुलं समजीजनत् ।

प्रथममिह तद्भोगद्वेष्यं विवेकपुरःसरं

द्वितयमितरज्जुष्टं रागप्रमोदमुखं मिथः ॥ ४६ ॥
</details>

<details><summary>प्रभावली - ४६</summary>

सम्भावेमीत्यादि । सम्भावेमि - सम्भावयामि । ससत्यम् । तुह भासि- अं तव भाषितम् । अब्बह्मकीडं - आब्रह्मकीटम् । अप्पडिहअं- अप्रतिहतम् । खुखलु । तुह माह पन्तव माहात्म्यम् । एवम् उण - एतत्पुनः । अण्णाअपुव्वं- अज्ञातपूर्वम् । आणवेदु - आज्ञापयतु । अय्यउत्तोभार्यपुत्रः । किं **तत्** ; अज्ञातपूर्व वृत्तान्तम् । विवेअप्पहुदीणमित्यादि । विवेअप्पहुदीर्णविवेकप्रभृतीनाम् । महामोहप्पहुदीणं - महामोहप्रभृतीनाम् । विअ - अपि । मिअन्दमादङ्गाणं विभमृगेन्द्रमातङ्गानामिव सिहगजानामिव । किण्णिमित्तं वेरन्ति - किनिमित्तं वैरमिति । अत्र मृगेन्द्रमातङ्गानामिति शाश्वतिकविरोधदर्शने दृष्टान्तीकुर्वत्या विवेकादीनां मृगेन्द्रत्वं महामोहादीनां मातङ्गत्व च शब्दशक्त्या प्रतिपादितमिति विधिनैव विवेकादीनां बाधकत्वमितरेषां बाध्यत्वं च सूचितमिति भावः ।

---- 

[[९६]]

पृष्टं प्रतिवक्तुमुपक्रमते - त्रिगुणघटितेति । **तदनुव्रता** ; भोक्तुर्धर्मत्वात् तदविनाभूता । **बुद्धिः** ; मतिरेव । **सती** ; पत्नी । **त्रिगुणघटितात्** ; त्रयाणां गुणाना समाहारस्- **त्रिगुणम्** ; पात्रादित्वात् ङीप्प्रतिषेधः । यद्वा त्रयो गुणा यस्येति त्रिगुण प्रधानम्, तेन घटितात् सम्बद्धात् । **भोक्तुः** ; जीवात् । **समयनियतोच्छ्रायम्** ; सत्त्व-रजस्-तमसा तत्-तत्-समयेषु नियत **उच्छ्राय** उन्नतिर्यस्य तत् । **कुलं त्रेधा समजीजनत्** ।  
**इह** ; अस्मिन् कुलत्रये ।  
**प्रथमम्** ; सत्त्वप्रधानं विवेकपुरःसरम् । तद्-भोगो द्देष्यो यस्य तत् । यद्वा तद्भोगस्य द्वेष्यं शत्रुरिति तत्संसारपराङ्मुखं भवतीत्यर्थः । रागमुखं प्रमोहमुखं च **इतरत्** ; द्वितीयं तृतीयं च कुलम् । **मिथः** अन्योन्यं च जुष्टं सङ्गतं भवति ॥ ४६ ॥
</details>

<details><summary>प्रभाविलासः - ४६</summary>

"  
[[९५]]

वैरस्य निदानं वक्तुं विवेकमोहादीनामुत्पत्तिं निरूपयति-  
त्रिगुणेति । **त्रिगुणघटितात्** ; त्रिगुणात्मकप्रकृतिसंसर्गिणः । **भोक्तुः** ; जीवात् । भोक्तृत्वमेवास्य स्वाभाविकं निरूपकं चेति तस्य प्रवृत्तिनिमित्ततया निर्देशः । **बुद्धिः** ; धर्मभूतज्ञानम् । **सती** ; पुरुषान्तरानुभवानह । अनेन स्वप्रकाशत्वमुक्तम् । स्वतः स्वस्मै भासमानत्वं हि तत् । **अनुव्रता** ; नित्यमनुसृत्य स्थिता । “ न हि द्रष्टुर्हष्टेर्विपरिलोपो विद्यते " " न विज्ञातुर्विज्ञानेर्विपरिलोपो विद्यते " इति श्रुतेः । **समयनियतोच्छ्रायम्** ; **तत्तत्कालनियतौन्नत्यम्** ; सत्त्वाद्यभिव्यक्तिकालनियताभिव्यक्तिकमित्यर्थः । तदुक्तमेकादशे-  
" पुरुषं सत्त्वसंयुक्तमनुमीयाच्छमादिभिः ।

कामादिभी रजोयुक्तं क्रोधाद्यैस्तमसावृतम् ॥

इति । त्रैविध्यमेव विशिनष्टि -- प्रथममिति । स्वहेतुभूतसत्त्वगुणप्राथम्येन

विवेकादेः प्राथम्यम्

सत्त्वात् सञ्जायते ज्ञानं रजसो लोभ एव च । प्रमादमोहौ तमसो भवतोऽज्ञानमेव च ॥

इति श्रीगीतोतेः । अत्र ज्ञानमिति विवेकज्ञानमुच्यते, न **सामान्यम्** ; लोभस्यापि तद्विशेषत्वेन पौनरुक्त्यात् । **तद्भोगद्वेष्यम्** ; तस्य पुरुषस्य भोगो द्वेष्यो यस्येति बहुव्रीहिः । पुरःसरमुखशब्दाभ्यां शमदमकामक्रोधादयो गृह्यन्ते । तदुक्तमेकादशे-

" शमो दमस्तितिक्षा च तपः सत्यं धृतिः स्मृतिः ।

तुष्टिस्त्यागोऽस्पृहा श्रद्धा हीर्दया धीः स्वनिर्वृतिः ॥ काम ईहा मदस्तृष्णा दम्भः स्तम्भो भिदा सुखम् । मदोत्साहौ यशः प्रीतिहस्यं वीर्यं बलोद्यमौ ॥ क्रोधो लोभोऽनृतं हिंसा याच्या दम्भः क्लमः कलिः । शोकमोहौ विषादार्ती निद्रा शान्तिरनुद्यमः । सत्त्वस्य रजसश्चैतास्तमसश्चानुपूर्वशः ।

वृत्तयो वर्णितप्रायाः सन्निपातं ततः शृणु ॥ "

इति । विष्णुभक्त्यादेरपि सत्त्वादिप्रकृतिकत्वं तत्रैवोक्तम्-

यदा भजति मां भक्त्या निरपेक्षः स्वकर्मभिः ।

तं सत्त्वप्रकृतिं विद्यात् पुरुषं स्त्रियमेव वा ।

[[९८]]
यदा चाशिष आशास्य मां भजेत स्वकर्मभिः । तं रजः प्रकृतिं विद्याद्धिसामाशास्य तामसम् ॥

इति, " सात्त्विक्याध्यात्मिकी श्रद्धा" इति च । **रागप्रमोदमुखमिति** ; रागमुखं प्रमोहमेखं चेत्यर्थः । मिथो जुष्टम् अनुकूलप्रकृतिकत्वादिति

भावः ॥ ४६ ॥
</details>



<details open><summary>विश्वास-प्रस्तुतिः</summary>

अत्र विवेको महामोहश् च समान-शीलाभिः प्रकृतिभिर् अभिषिक्तौ राजन्यौ ।+++(5)+++  
तयोर् अपि,

मोहस्य धर्म-पत्नी दुर्मतिर् अपवर्ग-दोष-दृष्टिमयी ।  
विषय-रस-दोष-दृष्टिः सुमतिर् अनन्या विवेकस्य ॥ ४७ ॥
</details>

<details><summary>मूलम् - ४७</summary>

अत्र विवेको महामोहश्च समानशीलाभिः प्रकृतिभिरभि-

षिक्तौ राजन्यौ । तयोरपि,

मोहस्य धर्मपत्नी दुर्मतिरपवर्गदोषदृष्टिमयी ।

विषय रसदोषदृष्टिः सुमतिरनन्या विवेकस्य ॥ ४७ ॥
</details>

<details><summary>प्रभावली - ४७</summary>

**अन** ; कुलत्रये । **समानशीलाभिः** ; विवेकस्य समानशीलाः शमदमा **दय** ; महामोहम्य कामक्रोधादयः । गुणतः समानशीलाभिः । **प्रकृतिभिः** ; प्रजाभिः । **राजन्यौ** ; राजानौ । मोहस्येति । आर्या वृत्तम् । दुर्मतेः स्वरूपमाह - अपवर्गेति । अपवर्गे दोषदर्शनरूपा । सुमतेः स्वरूपमाह - विषयेति । विषयाः शब्दादयः । रसोऽनुभवः । तत्र दर्शनम् । अनन्या अनुकूला ॥ ४७ ॥
</details>

<details><summary>प्रभाविलासः - ४७</summary>

**समानशीलाभिः** ; समानस्वभावाभिः । **प्रकृतिभिः** ; अमात्यादिभिः ।

" प्रकृतिः पञ्चभूतेषु प्रधाने मूलकारणे ।

छन्दः कारणगुह्येषु जन्त्वमात्यादिमातृषु ॥ "

1

इति निघण्टुः । दुर्मतिसुमती लक्षयति — मोहस्येति । अपवर्गे दोषदर्शनं दुर्मतिः । विषयरसे दोषदर्शनं सुमतिरित्यर्थः । **अनन्या** ; भार्या ॥ ४७ ॥
</details>



<details open><summary>विश्वास-प्रस्तुतिः</summary>

रतिः - तदो तदो ।  
(ततस्ततः)

कामः - [^87] ततश् च रजः-प्रधाना **रागादयस्**  
तमः-प्रसूतेः संसार--चक्र-वर्तिनो **महा-मोहस्य**  
दैत्यानुकूल[^88]--रक्षः-कुल-न्यायेन **साचिव्यम् आचरन्ति** ।  
सत्त्व-सम्भवं तु **विवेक-कुलम् अ-सहायम्** अल्प-सारं च  
जगति वर्तते ।  
जनकश् चास्माकं क्षेत्र-ज्ञः+++(=जीवः)+++ स्वयं मध्य-स्थ--स्व-भावोऽपि  
सह-धर्म-चारिण्या देव्या बुद्ध्या सहाद्य यावद्  
अस्मासु बहुलं दत्त-दृष्टिः । 

तद् इदम् अ-सहमाना नित्य-नृशंसा विवेकादयो  
जाति-वादिन+++(=स्व-व्याघातकोत्तरवादिन)+++ इव स्व-भङ्गम् अप्य् अनुमन्यमानाः  
पुरुषस्य भोगं तत्-संवर्धकान् अस्मांश् चोत्सादयितुम् ईहन्ते ।  
अस्मत्-तातेन चानादि-भुक्तायां प्रकृतौ  
विविधान् दोषान् उद्घाट्य  
तातं च तस्याम् उपजनित-वैराग्यं  
केनचिद् उपायेन विघटय्य[^89]  
महाप्रस्थानेनापुनर्-आवर्तिनं कर्तुम् आरभन्ते[^90] । 

तथा मर्कट-रक्षः-पती महापातकिनौ सुग्रीव-विभीषणौ स्वकुलोत्सादने प्रमाणयन्ति[^91] ।  

(न च तद्-आरम्भ-समये तातस्य दुर्दशा शक्या वर्णयितुम् । अयं खलु,  

जात्य्-अन्धः परदोष-दृष्टिषु परीवादेषु मूकाग्र-णीः  
बाधिर्य-प्रथमावतार-सरणिर् निन्दा-समाकर्णने ।  
स्त्री-प्रायः पर-दार-संग्रह-विधौ तद्वत् परावर्जने  
**संपद्येत** समीक्षणेऽपि विकलः पापैर् विवेकादिभिः ॥)

अत एवास्माभिर् अपि परित्यक्त-सौभ्रात्रैस्  
तेऽमी दुरात्मानो जिघांस्यन्ते ।  
ततः[^92] प्रवृत्ति-निवृत्ति-पद्धती समाश्रित्य  
वयं च ते च संयतिष्यामहे ।  
तदा तदा तु[^93] सत्त्वप्रधानं कुलं  
ज्योतिर्-इङ्गण+++(=खद्योत-कीट)+++-ज्योतिर् इव द्युमणि-किरणैर् अस्माभिर् अभिभूयते ।

सौहार्दम् इत्थम् अनवाप्य सहोदराणाम्  
आसीत् स्व-मूल-गुण-भेद-वशाद् विरोधः ।  
एक--प्रजा-पति-भुवाम् अपि वैर-बन्धः  
स्वात्मावधिः स्वयम् उदेति सुरासुराणाम् ॥ ४८ ॥+++(5)+++
</details>

<details><summary>मूलम् - ४८</summary>

रतिः तदो तदो ।

(ततस्ततः)

कामः - [^87] ततश्च रजःप्रधाना रागादयस्तमःप्रसूतेः संसारचक्रवर्तिनो महामोहस्य दैत्यानुकूल[^88] रक्षःकुलन्यायेन साचिव्यमाचरन्ति । सत्त्वसम्भवं तु विवेककुलमसहायमल्पसारं च जगति वर्तते । जनकश्चास्माकं क्षेत्रज्ञः स्वयं मध्यस्थस्वभावोऽपि सहधर्मचारिण्या देव्या बुद्धचा सहाद्य यावदस्मासु बहुलं दत्तदृष्टिः । तदिदमसहमाना नित्यनृशंसा विवेकादयो जातिवादिन इव स्वभङ्गमप्यनुमन्यमानाः पुरुषस्य भोगं तत्संवर्धकानस्मांश्चोत्सादयितुमीहन्ते ।  
अस्मत्तातेन चानादिभुक्तायां प्रकृतौ विविधान् दोषानुद्धाट्य तातं च तस्यामुपजनितवैराग्यं केनचिदुपायेन विघटय्य[^89] महाप्रस्थानेनापुनरावर्तिनं कर्तुमारभन्ते[^90] । तथा मर्कटरक्षःपती महापातकिनौ सुग्रीवविभीषणौ स्वकुलोत्सादने प्रमाणयन्ति[^91] । 

(न च तदारम्भसमये तातस्य दुर्दशा शक्या वर्णयितुम् । अयं खलु,

जात्यन्धः परदोषदृष्टिषु परीवादेषु मूकाग्रणीः बाधिर्यप्रथमावतारसरणिर्निन्दासमाकर्णने ।
स्त्रीप्रायः परदारसंग्रहविधौ तद्वत्परावर्जने संपद्येत समीक्षणेऽपि विकलः पापैर्विवेकादिभिः ॥ ४८ ॥)

अत एवास्माभिरपि परित्यक्त सौभ्रात्रैस्तेऽमी दुरात्मानो जिघांस्यन्ते । ततः[^92] प्रवृत्तिनिवृत्तिपद्धती समाश्रित्य वयं च ते च संयतिष्यामहे । तदा  
तदा तु[^93] सत्त्वप्रधानं कुलं ज्योतिरिङ्गणज्योतिरिव द्युमणिकिरणैरस्माभि-

[^87]: तत्र-----ख


[^88]: रक्षःपिशाचकुल------च


[^89]: विरचय्य


[^90]: ास्मत्तातेनेत्यारभ्य आरभन्ते इत्यन्तं omitted ---क


[^92]: ततः प्रभृति------घ


[^93]: तु omitted-----क


रभिभूयते ।

सौहार्दमित्थमनवाप्य सहोदराणा-

मासीत्स्वमूलगुणभेदवशाद्विरोधः ।

एकप्रजापतिभुवामपि वैरबन्धः

स्वात्मावधिः स्वयमुदेति सुरासुराणाम् ॥ ४८ ॥
</details>

<details><summary>प्रभावली - ४८</summary>



[[९९]]  
तदो सदो - ततस्ततः । परवृत्तान्तं कथयेत्यर्थः । रागादय इति । तमः प्रसूतिरुत्पत्तिस्थानं यस्य तस्य महामोहस्य । संसारचक्रं वर्तयतीति संसारचक्रवर्ती । यद्वा संसारस्य चक्रवर्ती सार्वभौमः । रक्षः कुलं दैत्यानुकूलं यथा भवति तथा तन्यायेन । **साचिव्यम्** ; सचिवत्वं, साहाय्यमिति यावत् । सत्त्वं सम्भव उत्पत्तिस्थानं यस्य तत् । **विवेककुलमसहायम्** ; कुलान्तरसाचित्र्यरहितम् । अत एवाल्पबलम् । **क्षेत्रज्ञः** ; जीवः । अद्य **यावत्** ; एतद्दिनावधीत्यर्थः । **बहुलम्** ; अधिकम् । **दत्तदृष्टिः** ; दत्ताभिमुख्यः । **नित्यनुशंसाः** ; आश्रितचातुकाः ।  
**जातिवादिनः** ; स्व-व्याघातकोत्तरवादिन इव । **पुरुषस्य** ; भोक्तुः । उत्सादयितुं नाशयितुमुद्युञ्जते । अनादिकालमारभ्य भुक्तायां विविधान् दोषान्


[[१००]]  
अल्पास्थिरत्वादिदोषान् उद्घाट्य प्रकाश्य तस्यां प्रकृतौ जातवैराग्यं विघटय्य विघटनं कारयित्वा अपुनरावर्तिनं पुनरावृत्तिरहितं कर्तुम् । मर्कटपतिः सुग्रीवः । रक्षः **पति** ;

विभीषणः । उत्सादनविषये **प्रमाणयन्ति** ; प्रमाणतया उदाहरन्ति । अत एव स्वकुलोत्सादने प्रवृत्ततया । **ते** ; विवेकादयोऽपि । हन्तुमिष्यन्ते । ततः **प्रभृति** ; तत आरभ्येत्यर्थः । **वयम** ; प्रवृत्तिपद्धतिमाश्रिताः ।  


दृष्टान्तः

ते च निवृत्तिपद्धतिमाश्रिताः । **संयतिष्यामहे** ; सन्नद्धा भविष्यामः । सत्रप्रधानं सत्त्वमूलं कुलं विवेकसम्बन्धि गोत्रम् । **ज्योतिरिङ्गणः** ; खद्योतः । तज्योतिरिव द्युमणिसदृश किरणैः अस्माभिः परिभूयते । सहोदराणां कथं विरोधः सञ्जात इत्यत्र समाधि दृष्टान्तेनोपपादयति-- सौहार्दमिति । **इत्थम्** ; उक्तप्रकारेण । सहोदराणामपि विवेकादीना महामोहादीनां च सौहार्द स्नेहमप्राप्यैव स्वस्वकारणभूतसत्त्वादिगुणवशाद्विरोधः संवृत्तः । एक एव कश्यपप्रजापतिः, तस्माज्जातानामपि सुराणामसुराणा च । **स्वात्मावधिः** ; स्वस्वरूपमवधिर्यस्य स इत्यर्थः । **वैरबन्धः** ; बध्यत इति **बन्धः** ; वैररूपो बन्धविशेषः । **स्वयम्** ; निर्निबन्धनमुदेति हि । तद्वत् ॥ ४८ ॥
</details>

<details><summary>प्रभाविलासः - ४८</summary>

दैत्याः दितिगर्भजाः । अद्य यावत् एतद्दिनावधि । स्वव्या-  
घातकमुत्तरं जातिः । अनादिभुक्तायामिति भुजिष्यासमाधिः । अपुनरावर्तिनमिति भर्त्सनोक्तिः संसारबन्धरहित मित्यर्थः । प्रवृत्तिपद्धतिः संसारमार्गः । निवृत्तिपद्धतिर्मोक्षमार्गः । **ज्योतिरिङ्गणः** ; खद्योतः ।  
[[१०१]]

विरोधं सनिदर्शनमाह – सौहार्दमिति । सहोदराणामिति एकमातृप्रसूतत्वमुक्तम् । एकप्रजापतिभुवामिति एक पितृकत्वमात्रोक्तिः, तेषां भिन्नोदरत्वात् । प्रजापतिः कश्यपः । अत्र निदर्शनालङ्कारः, प्रोक्तसिद्ध्यै यः सिद्धेऽर्थे सा निदर्शना " इति लक्षणात् ॥ ४८ ॥
</details>


## सन्ध्य्-असम्भवः
<details open><summary>विश्वास-प्रस्तुतिः</summary>

रतिः - सन्तं पावं सन्तं पावम् ।  
पुत्ता एव्व पिदुणो भोअं विणासेन्ति[^94] ।  
तह[^95] कहं सोअरा एव्व इअरेअर विद्धंसणलं पडहि- अआ होन्ति ।  
णाह किं ण होज्ज ताणं तुम्हाणं वि समरदुद्दसाणिवारणसाहणं[^96] सन्धिः

( शान्तं पापं, शान्तं पापम् ।  
पुत्रा एव पितुर् भोगं विनाशयन्ति[^97] ।  
तथा कथं सोदरा एवेतरेतर-विध्वंसन-लम्पट-हृदया भवन्ति ।  
नाथ, किं न भवेत् तेषां युष्माकम् अपि समर-दुर्दशा निवारण-साधनं सन्धिः ?)


[^94]: विणासेदुं कोऊहलं पडिवजन्ति क


[^95]: तह omitted ----क


[^96]: समुम्मूलणक्रवमो.----क.


[^97]: विनाशयितुं कौतूहलं प्रतिपद्यन्ते ----क


कामः --- मुग्धे, कथञ्चिद् अपि नात्र सन्धिः सम्भाव्यते ।

स्वतः[^98] सत्त्व-विहीनानां  
सत्तयैवापराध्यताम्[^99] ।  
कथङ्-कारं प्रतीकारः  
कल्प-कोटि-शतैर् अपि ॥ ४९ ॥+++(4)+++

[^98]: सतः------क,ग, छ


[^99]: राध्यतः---क,ग, छ

</details>

<details><summary>मूलम् - ४९</summary>

रतिः - सन्तं पावं सन्तं पावम् । पुत्ता एव्व पिदुणो भोअं विणासेन्ति[^94] । तह[^95] कहं सोअरा एव्व इअरेअर विद्धंसणलं पडहि- अआ होन्ति । णाह किं ण होज्ज ताणं तुम्हाणं वि समरदुद्दसाणिवारणसाहणं[^96] सन्धिः

[^94]: विणासेदुं कोऊहलं पडिवजन्ति क


[^95]: तह omitted ----क


[^96]: समुम्मूलणक्रवमो.----क.


( शान्तं पापं शान्तं पापम् । पुत्रा एव पितुर्भोगं विनाशयन्ति[^97] । तथा कथं सोदरा एवेतरेतर विध्वंसनलम्पटहृदया भवन्ति । नाथ, किं न भवेत्तेषां युष्माकमपि समरदुर्दशा निवारणसाधनं सन्धिः ?)

[^97]: विनाशयितुं कौतूहलं प्रतिपद्यन्ते ----क


कामः --- मुग्धे, कथञ्चिदपि नात्र सन्धिः सम्भाव्यते ।

स्वतः[^98] सत्त्वविहीनानां सत्तयैवापराध्यताम्[^99] ।

[^98]: सतः------क,ग, छ


[^99]: राध्यतः---क,ग, छ


कथङ्कारं प्रतीकारः कल्पकोटिशतैरपि ॥ ४९ ॥
</details>

<details><summary>प्रभावली - ४९</summary>

[[१०२]]
सन्तं पावं - शान्तं पापम् । दुर्वार्ताश्रवणजनितपापस्य शान्तिः प्राथ्यतेपापं शान्तमस्त्विति । पुत्ता एव्व पुत्रा एव । पिदुणो भोअं पितुर्भोगम् । विणासेन्ति - विनाशयन्ति । कहं सोअरा एव्व कथं सोदरा एव । इअरेअर- इतरेतर । विद्धंसणलम्पडहिअआ होन्ति-विध्वंसनलम्पटहृदया भवन्ति । नाहनाथ । किं ण होज्ज-किं न भवेत् । ताणं तुम्हाणं वि तेषां युष्माकमपि ।  
समग्दुद्दसाणिवारणसाहणं सन्धिसमरदुर्दशानिवारणसाधनं सन्धिः । **अत्र** ; अस्मिन् विषये । **कथञ्चिदपि** ; केनापि प्रकारेण । न **सम्भाव्यते** ; न सम्पद्यते । इदमेवोपपादयति-सत इति । 

**सत्त्व-विहीनानाम्** ; असतां दुर्जनानां च ।  
**सत्तयैव** ; स्वसद्भावेनैव । **अपराध्यतः** ; अपराधं कुर्वतः ।  
**सतः** ; विद्यमानस्य सत्पुरुषस्य च ।  
" अन्यथैवङ्कथमित्थंसु सिद्धाप्रयोगश्चेत् " इति णमुल् ।  
तमःप्रकाशयोरिव सदसतोः प्रयुक्तो विरोधस्तदन्यतरासद्भावमन्तरेण दुष्परिहर इति भावः ॥ ४९ ॥
</details>

<details><summary>प्रभाविलासः - ४९</summary>

सन्ध्यनुपपत्तिमेव निदर्शनेनाभिव्यनक्ति स्वत इति स्वभावत  
[[१०३]]

एव । सत्त्वविहीनानां **प्रतीकारः** ; अविरोधः । यद्वा सतः सात्त्विकस्य । सत्तयैवापराध्यत इति पाठः ; स्वरूपमेव विरोधनिमित्तमिति तन्निवृत्तिमन्तरेण न प्रतीकारसम्भव इत्यर्थः ॥ ४९ ॥
</details>



<details open><summary>विश्वास-प्रस्तुतिः</summary>

अपि च,[^100]

[^100]: अपि च ----omitted---ग


प्रतिपुरुष-विभक्त-मूर्ति-भेदा  
वयम् इतरे च मिथः प्रतीप-वृत्ताः ।  
क्वचिद् अधिकरणे समापतन्तः  
सुतनु **दधीमहि** वध्य-घातकत्वम्[^101] ॥ ५० ॥

[^101]: घातकत्वम्----क,ग
</details>

<details><summary>मूलम् - ५०</summary>

अपि च,[^100]

[^100]: अपि च ----omitted---ग


प्रतिपुरुषविभक्तमूर्तिभेदा

वयमितरे च मिथः प्रतीपवृत्ताः ।

क्वचिदधिकरणे समापतन्तः

सुतनु दधीमहि वध्यघातकत्वम्[^101] ॥ ५० ॥

[^101]: घातकत्वम्----क,ग

</details>

<details><summary>प्रभावली - ५०</summary>

।

सन्धिर्न **भवतीत्युक्तम्** ; इदानीं कथञ्चित्सम्भवेऽप्यन्यतरहानिः स्यादित्याह — प्रतिपुरुषेत्यादि । यद्वा ननु व्यधिकरणासक्तानां भवतां तेषां च विरोध एव कथमित्याशङ्क्य यत्र सामानाधिकरण्यं तत्र विरोधः स्यादित्याह - प्रतिपुरुषेति । पुरुषे पुरुषे प्रतिपुरुषम् । विभक्तस्वरूपभेदाः वयं महा-

[[१०४]]
मोहादयः इतरे विवेकादयश्च । **मिथः** ; अन्योन्यम् । **प्रतीपवृत्ताः** ; प्रतिकूलवर्तिनः क्वचित् एकस्मिन् अधिकरणे सङ्गताः सन्तः, हे सुतनु वध्यत्वं धातुकत्वं च वयं दधीमहि धारयामः ॥ ५० ॥
</details>

<details><summary>प्रभाविलासः - ५०</summary>

प्रतिपुरुषेति । पुरुषे **पुरुषे** ; अधिकरणभेदादित्यर्थः । विभक्तो मूर्तिभेदो व्यक्तिभेदो येषां ते तथोक्ताः । यद्वा प्रतिपुरुषं पुरुषं पुरुषं  
प्रति विभक्तः कालभेदेनेत्यर्थः, मूर्तिभेदो येषां ते तथोक्ताः । वयमितरे च मिथः **प्रतीपवृत्ताः** ; अन्योन्यं प्रतिकूलव्यापाराः सन्तः । **क्वचित्** ; एकस्मिन् कालरूपे देशरूपे च । **वध्यघातुकत्वम्** ; वध्यत्वं घातुकत्वं चेत्यर्थः ॥ ५० ॥
</details>



<details open><summary>विश्वास-प्रस्तुतिः</summary>

**न**[^102] खल्व् अर्थ-काम-पराणाम् अस्माकं  
नारायण-परायणैः[^103] कथायाम् अपि **सङ्गतिर् उपपद्यते** ।  
किञ् च यथा-कथञ्चिद् उपपद्यमानम् अप्य्  
अखण्ड-वैरि-खण्डन-पण्डितो महामोहः  
कथञ्चिद् अपि **सन्धिं नानुमन्यते** ।  
अहं वा कथम् अ-सहाय-वीरस् तम् अनुमन्ये?  
न[^104] खलु क्षुधितोऽपि शार्दूलः  
कदाचिद् अपि शाद्वलम्+++(=नव-गृण-भुवम्)+++ अत्ति ।

</details>

<details><summary>मूलम् - ५१</summary>

न[^102] खल्वर्थकामपराणामस्माकं नारायणपरायणैः[^103] कथायामपि सङ्गतिरुपपद्यते । किञ्च यथाकथञ्चिदुपपद्यमानमप्यखण्डवैरिखण्डनपण्डितो महामोहः कथञ्चिदपि सन्धिं नानुमन्यते । अहं वा कथमसहायवीरस्तमनुमन्ये । न[^104] खलु क्षुधितोऽपि शार्दूलः कदाचिदपि शाद्वलमत्ति ।

[^102]: कथं खल्वर्थ-----क


[^103]: सह added after-----क


[^104]: न हि क्षुधितोऽपि तरक्षुः---क
</details>

<details><summary>प्रभावली - ५१</summary>

इममर्थमुपपादयतिन खल्विति । कथायामपि **सङ्गतिः** ; अघटितव्यवहार आख्यायिकादिषु वक्तुं शक्यते । इयं तु सङ्गतिर्न तत्रापीति भावः ।  
कथञ्चिदुपपद्यमानमपीति । अखण्डा ये वैरिणः । **कथञ्चिदपि** ; सर्वप्रकारेणापि सन्धिं नानुमन्यते । यद्यपि कामादीनां क्वचिद्विहितविषये विवेकादिभिः सङ्गतिः सम्भवति, तथापि कुत्रापि महामोहस्य सन्धिर्नास्त्येवेति भावः । अहं वेति । तम् सन्धिम् । विहितविषयः कामः कामो न भवतीति भावः । **शाद्वलम्** ; **तृणम्** ; विवेकादिभिर्युध्मद्विजये क उपायः सम्मन्त्रित इति पृच्छतिको उणेत्यादि । को उणकः पुनः । तेहिं कुलग्घेहिं तैः कुलन्तैः विवेकादिभिः । महाबलाणं तुम्हाणं वि - महावलाना युष्माकमपि । उम्मूलणे- **उन्मूलने** ; उन्मूलनमुत्सादनम् । उवाओ सम्मन्तिओ उपायः सम्मन्त्रितः, विचारितः । **अनुद्घाटनीयम्** ; अप्रकाशनीयम् । **राजकुलम्** ; राजवर्गः । स्त्रीषु विशेषतो न प्रकाशनीयम्, स्त्रीणा चापल्यादिति भावः । हस्तौ **सङ्गृह्य** ; कामस्य पाणी गृहीत्वेत्यर्थः । 


</details>

<details><summary>प्रभाविलासः - ५१</summary>

न खल्विति । अत्र

> " अद्य प्रभृति हे लोका  
> यूयं यूयं वयं वयम् ।  
> अर्थ-काम-परा यूयं  
> नारायण-परा वयम् ॥  
> नास्ति सङ्गतिर् अस्माकं  
> युष्माकं च परस्परम् ।  
> वयं तु किङ्करा विष्णोर्  
> यूयम् इन्द्रिय-किङ्कराः ॥"+++(5)+++



[[१०५]]

इति वचनम् अनुसन्धेयम् । 


</details>

## प्रतिपक्ष-तन्त्रम्
<details open><summary>विश्वास-प्रस्तुतिः</summary>


रतिः -- अय्यउत्त, को उण तेहिं कुलग्घेहिं महाबलाणं तुम्हाणं वि उम्मूलणे उवाओ सम्मन्तिओ[^105] ?  
( कः पुनस् तैः कुलघ्नैर्  
महाबलानां युष्माकम् अप्य् उन्मूलने उपायः सम्मन्त्रितः ?)


[^105]: चिन्ति ओ----च

कामः -- अयि भीरु, अनुद्घाटनीयम् इदं **राज-कुल-रहस्यम्** ;  
विशेषतः स्त्रीषु ।

रतिः -- ( हस्तौ[^106] सङ्गृह्य) अय्यउत्त, साविदोसि मए पिअ सहेण वसन्तेण अ । सच्चं विवरिज्जउ राअउलरहस्सम् ।  
(आर्यपुत्र, शापितोऽसि मया प्रिय-सखेन वसन्तेन च ।  
सत्यं विव्रियतां राज-कुल-रहस्यम् ।) \

वसन्त:- (स्वगतम्)[^107] किम् अत्र विवरणीयम् ?  
दुष्-परिहरः खल्व् अ-निर्धारित-कालो नियति-विपर्यासः ।

(प्रकाशम्) सखे मकरध्वज,

+++(न-कार्य-सहित-)+++मनो-रथ--समर्थानां  
महा-मोह-विरोधिनाम् ।  
मन्त्र-भेदनम् अस्माभिः  
कार्यं तत्-परिपन्थिभिः ॥ ५१ ॥

</details>

<details><summary>मूलम्</summary>

रतिः -- अय्यउत्त, को उण तेहिं कुलग्घेहिं महाबलाणं तुम्हाणं वि उम्मूलणे उवाओ सम्मन्तिओ[^105] ?  
( कः पुनस्तैः कुलघ्नैर्महाबलानां युष्माकमप्युन्मूलने उपायः

[^105]: चिन्ति ओ----च


सम्मन्त्रितः ?)

कामः -- अयि भीरु, अनुद्घाटनीयमिदं **राजकुलरहस्यम्** ; विशेषतः स्त्रीषु ।

रतिः -- ( हस्तौ[^106] सङ्गृह्य) अय्यउत्त, साविदोसि मए पिअ सहेण वसन्तेण अ । सच्चं विवरिज्जउ राअउलरहस्सम् ।  
(आर्यपुत्र, शापितोऽसि मया प्रियसखेन वसन्तेन च । सत्यं विव्रियतां राजकुलरहस्यम् ।) \
वसन्त:- (स्वगतम्)[^107] किमत्र विवरणीयम् ? दुष्परिहरः खल्वनिर्धारितकालो नियतिविपर्यासः ।

[^106]: सकौतुकं added before -----ख, ड, छ


[^107]: विचिन्त्य added before क, ख


(प्रकाशम्) सखे मकरध्वज,

मनोरथसमर्थानां महामोह विरोधिनाम् । \
मन्त्रभेदनमस्माभिः कार्यं तत्परिपन्थिभिः ॥ ५१ ॥

</details>

<details><summary>प्रभावली - ५१</summary>

साविदोसि मए - शापितोऽसि मया । पिअसण वसन्तेण अप्रियसखेन वसन्तेन च । सचं विवरिज्जउसत्यं विव्रियताम् ।

[[१०६]]

राअउलरहस्सं - राजकुलरहस्यम् । न कुत्रापि प्रकाशयामीति शेषः । 

स्वान्तर्गतं यथा तथा ।  
अनिर्धारितकालः, ईश्वरैकसमधिगम्यत्वाद् अस्य ।  
**नियतिविपर्यासः** ; भाग्यविपर्ययः । 

प्रकाशमाह । शत्रूणां मन्त्रभेदनमस्माभिः कार्यमित्याह - मनोरथेति । मनोरथमात्रसमर्थानाम्, न तु कार्यतः ।  
**विरोधिनाम्** ; विवेकादीनाम्  
। तस्यं विवेकस्य परिपन्थिभिः शत्रुभिः ।  
मन्त्रस्य विचारस्य भेदनं भेदः ॥ ५१ ॥
</details>

<details><summary>प्रभाविलासः - ५१</summary>

**अनुद्घाटनीयः** ; अप्रकटनीयः ।  
**नियतिविपर्यासः** ; दैवप्रातिकूल्यम् ।  
मनोरथेति । मनोरथ एव समर्थाः, न तु कार्यनिर्वाहे ।  
चिन्तितार्थ-निर्वहण-समर्थानाम् इति ध्वनिः ॥ ५१ ॥
</details>




<details open><summary>विश्वास-प्रस्तुतिः</summary>

कामः - प्रिये, कथयामि तर्हि ।  
अस्ति खल्व्  
अनभिज्ञ-कुल-सार्वभौम--विवेक-हतक--  
मूलाकर्तृत्वाभिमानादि--नाना-विध-विषम-दृष्टि-सह-कृतः  
कश्चिद् अस्मत्-कुलाभिचार-काङ्क्षिभिर् उपनिषद्-ऊषर-निष्ठैः कैश्चिन् निष्ठुरैर् अनुष्ठीयमानो  
**निवृत्ति-सञ्ज्ञको धर्मः**,  

यन्-निष्ठस्य पुरुषस्य  
पर-दोष-दर्शनादिष्व् अन्ध-बधिर-मूक-षण्डादिवद्  अत्यन्तम्[^108] अवसन्नावस्थानम् आकर्ण्यते ।  
तेन च निष्प्रतिक्रियेण केनचिद् अवग्रहेणेव पुरुषम् आविशता बुद्धिः सङ्गंस्यते ।  

तस्मात् किल तत्-सङ्गमाद्  
अस्मत्-कुल-प्रद्वेष-दूषित-हृदया प्रशान्त-मधुर-वेष-प्रच्छन्ना भव-रस-भोग--भीम-रथी[^109]+++(=अपमृत्युकालविशेषः)+++ **परभक्त्य्**-अपर-पर्याया ब्रह्मराक्षसी **प्रादुर्भविष्यति** ।

[^108]: मूकादिवदत्यन्तमपहास्यमवस्थान - क


[^109]: भैमरथी------क, ख


तथा हि

गुण-त्रेतोन्मेष-क्रम-परिणतानन्त-विकृतिः  
क्वचित् काले बुद्धिः +++(रागादि-विवेकादि-)+++कुल-युगल--कूट-स्थ+++(→जीव)+++--गृहिणी ।  
अतिक्रूराऽत्यन्त-प्रलय-विधि-दुर्-मन्त्र-परुषां  
पुरा+++(=समीपकाले)+++ भीमाकारां **सृजति परभक्तिं** परवती+++(=पराधीना)+++ ॥ ५२ ॥
</details>

<details><summary>मूलम् - ५२</summary>

कामः - प्रिये, कथयामि तर्हि । अस्ति खल्वनभिज्ञकुल- \  
सार्वभौम विवेकहतक मूलाकर्तृत्वाभिमानादिनानाविधविषमदृष्टिसहकृतः कश्चिदस्मत्कुलाभिचारकाङ्क्षिभिरुपनिषदूषरनिष्ठैः कैश्चिन्निष्ठुरैरनुष्ठीयमानो निवृत्तिसञ्ज्ञको धर्मः । यन्निष्ठस्य पुरुषस्य परदोषदर्शनादिष्वन्धबधिरमूकषण्डादिवदत्यन्त[^108] मवसन्नावस्थानमाकर्ण्यते । तेन च निष्प्रतिक्रियेण केनचिदवग्रहेणेव पुरुषमाविशता बुद्धिः सङ्गंस्यते । तस्मात् किल तत्सङ्गमादस्मत्कुलप्रद्वेषदूषितहृदया प्रशान्त-  
-मधुरवेषप्रच्छन्ना भवरसभोगभीमरथी[^109] परभक्त्यपरपर्याया ब्रह्मराक्षसी

[^108]: मूकादिवदत्यन्तमपहास्यमवस्थान - क


[^109]: भैमरथी------क, ख


प्रादुर्भविष्यति । तथा हि

;

गुणत्रेतोन्मेषक्रमपरिणतानन्तविकृतिः

क्वचित्काले बुद्धिः कुलयुगलकूटस्थगृहिणी ।  
अतिक्रूरात्यन्तप्रलयविधिदुर्मन्त्रपरुषां

पुरा भीमाकारां सृजति परभक्तिं परवती ॥ ५२ ॥
</details>

<details><summary>प्रभावली - ५२</summary>

**तर्हि** ; अतिनिर्बन्धे इत्यर्थः । तद्वक्तुमुपक्रमते अस्ति खल्वित्यादिना । **अनभिज्ञानाम्** ; अज्ञातस्वनाशानाम् । **विवेकमूलः** ; विवेकहेतुः । **अकर्तृत्वाभिमानादीति** ; अत्र भगवत एव स्वतन्त्रकर्तृत्वं, न ममेत्ययमकर्तृत्वाभिमानः । आदिशब्देन सङ्गत्याग उच्यते । स एव नानाविधा विषमदृष्टिः दुर्ज्ञानं तत्सह।  

कृतः । **अभिचार:** ; विनाशः । उपनिषदामूषरत्वं निःसारत्वात् । तच्च तत्र ब्रह्मणो विवक्षितत्वाभावात् । **तन्निष्ठैः** ; वेदान्तिभिः । **निष्ठुरैः** ; निर्दयैः, पुत्रकलत्रादित्यागेनेति भावः । निवृत्त्याख्यो **धर्मः** ; मोक्षार्थं क्रियमाणो धर्मः निवृत्तिधर्मः । **यन्निष्ठस्य** ; निवृत्तिधर्मनिष्ठस्य । दोषाणां दर्शने **अन्धवत्** ; श्रवणें **बधिरवत्** ; परस्त्रीगमने **षण्डवत्** ; षण्डो **नपुंसकः** ; परदोषकथने **मूकवत्** ; आदिशब्देन परदोषचिन्तने अचिद्वत् । **अवसन्नम्** ; कृशम् । ततश्च निवृत्तिधर्मसह कृतबुद्धिसहितस्य परभक्तिः सम्भवतीत्याहतेन चेत्यादि । तेन च ; निवृत्तिधर्मेण । **निष्प्रतिक्रियेण** ; निष्प्रतीकारेण, निवर्तयितुमशक्येनेत्यर्थः । **अवग्रहेण** ; पिशाचेनेव । **पुरुषमाविशता** ; पिशाचवत् पुरुषमाविशता । **बुद्धि:** ; कूटस्थगृहिणी प्रज्ञा सङ्गता भविष्यति । **तस्मात** ; पुरुषात् । **तत्सङ्गमात्** ; बुद्धेर्निवृत्तिधर्मसङ्गमः पुरुषद्वारेणेति न व्यभिचारदोषशङ्का । परभक्तिविशेष्यते-अस्मत्कुलेत्यादिना । परभक्तिर्महामोहादिकुलद्वेषिणी । प्रशान्तेन मधुरेण च वेषेण प्रच्छन्ना । **भीमरथी** ; आत्मनो भवरसानुभवविषये भीमरथी । भीमरथी नाम पुरुषस्य कश्चिद् अपमृत्युकालविशेषः,

" या सप्तसप्ततितमे वर्षे मासि च सप्तमे ।  
दिने तु सप्तमे घोरा रात्रिर्भीमरथी हि सा ॥ "  
इत्युक्ता । 

संसारभोगस्यापमृत्युभूतेत्यर्थः । परभक्त्यपरनामधेयवती **ब्रह्मराक्षसी** ; ब्राह्मणी दुष्कर्मवशात् राक्षसता प्राप्ता तथोक्ता । उत्पत्स्यत इत्यर्थः । यथा-- प्रमाणं कदाचित् बुद्धिर्नियतिवशात् सत्त्वोत्तरा भूत्वा भगवति भक्तिमुत्पाद्यात्मनो मुक्ति साधयतीत्याह-गुणत्रेतेति । गुणानां सत्त्वरजस्तमसां त्रेतं त्रयं, तस्योन्मेषक्रमेणोत्पत्तिक्रमेण परिणता जायमाना अनन्ता बहुविधा विकृतयो यस्याः सा । कुलयुगलस्य रागादिकुलस्य महामोहान्तर्गतत्वात् कुलयुगलमित्युक्तिः, तस्य कूटस्थो जीवः, तस्य पत्नी बुद्धिः । **परवती** ; पराधीना । यद्वा भगवदायत्ता सती । **क्वचित्काले** ; जायमानकालकटाक्षसन्धुक्षिताचार्यप्रसस्यनन्तरकाले । अतिक्रूरेत्यादि । कुलक्षयकरत्वादतिक्रूरत्वम् । **अत्यन्तप्रलयः** ; मोक्षः । तस्य विधाने यो दुर्मन्त्रो दुष्टाचारः, तेन निष्ठुराम् । यद्वा दुर्मन्त्रः अष्टाक्षरमन्त्रः । तेन दुरभिभवाम्, " यत्राष्टाक्षरसंसिद्धः " इत्याद्युक्तेः । भीमा- **काराम्** ; भयङ्करवपुषम् । **परभक्तिम्** ; " दर्शनं परभक्तिः स्यात्

इति

[[११०]]
भगवत्साक्षात्काररूपाम् । पुरा **सृजति** ; अनन्तरं स्रक्ष्यतीत्यर्थः । "

" यावत्पुरा" इति ऌडर्थे लट् ॥ ५२ ॥
</details>

<details><summary>प्रभाविलासः - ५२</summary>

\
अनभिज्ञेति । धर्मभूतविवेकज्ञाने ज्ञानभूतधर्मान्तराभावो व्यज्यते । \  
[[१०७]]

अकर्तृत्वाभिमानादीत्यादिशब्देन श्रीगीतोक्तादम्भित्वादिकं गृह्यते । परदोषदर्शनादिषु इत्यत्रादिपदेन पारदार्यादिकं गृह्यते । आकर्ण्यत **इति** ;

'परद्रव्येषु जात्यन्धाः परदारेष्वपुंसकाः ।

परीवादेषु ये मूकास्त एव दयिता मम ॥ "  
इत्यादिष्विति भावः । **सङ्गंस्यते** ; सङ्गता भविष्यति । **भीमरथी** ; गण्ड-

विशेषः । तदुक्तम्-

सप्तत्याः सप्तमे वर्षे सप्तमे मासि सप्तमी ।

रात्रिर्भीमरथी नाम नृणां प्राणापहारिणी ॥

इति । **ब्रह्मराक्षसीति** ; अवग्रहसङ्गमात् ब्रह्मराक्षसीजननं युक्तमित्यर्थः । उक्तमेवार्थ सङ्कलय्याह – गुणत्रेतेति । गुणानां त्रेता त्रित्वम् । यद्यप्यमित्रये त्रेताशब्दः प्रयुज्यते, तथापि षण्डपरिषदादीनां समूहसामान्ये प्रयोगवत् प्रयोगोऽत्र द्रष्टव्यः । तस्या उन्मेषक्रमः क्रमोन्मेष इत्यर्थः । तेन परिणता अनन्ता विकृतयो यस्याः सा । तदुक्तमेकादशे-

" यदेतरौ जयेत्सत्त्वं भास्वरं विशदं शिवम् ।

;

तदा सुखेन युज्येत धर्मज्ञानादिभिः पुमान् ॥  
यदा जयेत्तमः सत्त्वं रजः सङ्गं भिदा चलम् । तदा दुःखेन युज्येत कर्मणा यशसा श्रिया ॥

यदा जयेद्रजः सत्त्वं तमोमूढं जडं लयम् ।

युज्यते शोकमोहाभ्यां निद्रया हिंसयाशया ॥ "

[[१०९]]

इति । **कुलयुगलकूटस्थस्य** ; पुरुषस्य गृहिणी । **परवती** ; परतन्त्रा । क्वचित् **काले** ; यादृच्छिकादिसुकृतसमये । **अतिक्रूरस्य** ; अतिदुर्ललितस्य । कामादिविरोधितयातिक्रूरत्वोक्तिः । अत्यन्तप्रलयस्य समूलविनाशस्य मुक्तेविधौ करणे दुर्मन्त्रेण दुर्विचारेण दुर्लभाष्टाक्षरेण च परुषाम् । पुरा  
सृजति स्रक्ष्यति । " यावत्पुरानिपातयोर्लट् " इति लट् । अत्र रौद्ररसशान्तरसयोः संसृष्टिः ॥ ५२ ॥
</details>



<details open><summary>विश्वास-प्रस्तुतिः</summary>

ततश् च

प्रव्रज्यादि-युता परत्र पुरुषे पातिव्रतीं बिभ्रती  
**भक्तिः** सा प्रतिरुद्ध-सर्व-करणं[^110] घोरं तपस् **तप्यते** ।  
तुष्टा तेन जनार्दनस्य **करुणा कुर्वीत** तत्-किङ्करं
कञ्चित् कैटभ-कोटि-कल्पम् असुरम्, …


[^110]: क्Rणा-------क, ख

( इत्य् अर्धोक्ते विरमति)

[[१११]]

वसन्तः - (स्वगतम् ) स खलु **सङ्कल्प--सूर्यः** ; 'निर्मूलनस् त्वेष नः' इति शेषः । अन्यथा तु पूरयामि । ( प्रकाशम्)

शेषं पुनर् दुर्वचम् ॥ ५३ ॥+++(4)+++
</details>

<details><summary>मूलम् - ५३</summary>

ततश्च

प्रव्रज्यादियुता परत्र पुरुषे पातिव्रतीं बिभ्रती

भक्तिः सा प्रतिरुद्धसर्वकरणं[^110] घोरं तपस्तप्यते ।  
तुष्टा तेन जनार्दनस्य करुणा कुर्वीत तत्किङ्करं

[^110]: क्Rणा-------क, ख


कञ्चित्कैटभकोटिकल्पमसुरम्

( इत्यर्धोक्ते विरमति)

[[१११]]

वसन्तः - (स्वगतम् ) स खलु **सङ्कल्पसूर्यः** ; 'निर्मूलनस्त्वेष नः' इति शेषः । अन्यथा तु पूरयामि । ( प्रकाशम्)

शेषं पुनर्दुर्वचम् ॥ ५३ ॥
</details>

<details><summary>प्रभावली - ५३</summary>

अथ परभक्तिकृत्यं तत्फलं चाह -- प्रव्रज्येति । प्रव्रज्या विषयविरागः आदिशब्दात् त्याज्योपादेयज्ञानादयो गृह्यन्ते । परत्र **पुरुषे** ; परमपुरुषे । **पातिप्रतीम्** ; पतिव्रताभावम् । बिभ्रती सा भक्तिः प्रतिरुद्धसर्वकरणं प्रतिरुद्धानि प्रत्याहृतानि सर्वेन्द्रियाणि तेषा व्यापारा यस्मिन् कर्मणि तथा । घोरं **तपस्तप्यते** ;  
उपासनात्मकं तप आर्जयतीत्यर्थः । " तपस्तपःकर्मकस्यैव " इति कर्मवद्भावः । तेन तपसा तुष्टा प्रीता जनार्दनस्य करुणा कैटभकोटिकल्पं कैटभासुरकोटिपराक्रमं कञ्चित् असुरं सकल्पसूर्यमिति यावत् । खबाधकत्वादसुरत्वोक्तिः । तत्किकरं परभक्तिविधेयं कुर्वीतेति । **अर्धोक्ते** ; श्लोकस्य समापनात्पूर्वमेव । विरमति, तूष्णीम्भूतोऽभवत् । लज्जया भीत्या वा विरतिः । आत्मविनाशकथनमनुचितमिति वाक्यशेषं नापूरयदित्यर्थः । वसन्तस्तु स्वमनसि तदभिधानपूर्वकं वाक्यशेषं यथावदापूर्य रत्याः शङ्कान्तरनिवारणाय प्रकारान्तरेण स्वयमेव कामवाक्यशेषं पूरयति --- स खल्वित्यादिना । **निर्मूलनः** ; संहर्ता । नन्द्यादिस्वात् ल्युः । वक्तुम् अशक्यं दुर्वचम् ॥ ५३ ॥
</details>

<details><summary>प्रभाविलासः - ५३</summary>

परभक्तेरवस्थान्तरापत्तिमाह — प्रव्रज्येति । **प्रव्रज्या** ; तुर्याश्रमः । आदिपदेनानशनादिकमुच्यते । तदुक्तं यतिप्रकरणे -

"

अलब्ध्वा न विषीदेत काले कालेऽशनं क्वचित् ।

लब्ध्वा न हृष्येद्धृतिमानुभयं दैवयन्त्रितम् ॥ एकश्चरेन्महीमेतां निःसङ्गः संयतेन्द्रियः । आत्मक्रीडश्वात्मरतिरात्मवान् समदर्शनः ॥ पुरसङ्घान् प्रजासार्थान् भिक्षार्थं प्रविशश्चरेत् । पुण्यदेश सरिच्छैलवर्णाश्रमरतिर्महीम् ॥ "

इति । परत्र **पुरुषे** ; पुरुषोत्तमे । प्रव्रजिताया अन्यपुरुषे पातित्रत्यमुचितमिति परिहासोक्तिः । प्रतिरुद्ध सर्वकरणमिति विषयान्तरनिरोधः । तप  
इत्यैकाग्र्यमुक्तम्, " मनसश्चेन्द्रियाणां च यैकाग्र्यं परमं तपः " इति स्मरणात् । अनेन संश्लेषभीरुतालक्षणावस्थोच्यते । तेन तपसा । तत्त्किं-

1 } **करम्** ; तस्या भक्तेः किङ्करम् । जनार्दनस्य करुणा कञ्चिदसुरं तत्किङ्करं कुर्वीतेत्यन्वयः । अत्र भयानकशान्तरसयोरङ्गाङ्गिभावेन सङ्करः ॥ ५३ ॥
</details>

## भयापकरणम्

<details open><summary>विश्वास-प्रस्तुतिः</summary>

रतिः - (स-भय-सम्भ्रमम् ) णाह, परिरक्ख परिरक्ख ।  
( नाथ, परिरक्ष परिरक्ष ।)

( इति भर्तारम् आश्लिष्यति ।) 

कामः -- (गाढम् उपगुह्य, अ-भुक्त-पूर्वम् इव[^111] निर्वेशं नाटयन्, आत्मगतम्)

जनित-वलय-भङ्गे दत्त-हारावमर्दे  
मुषित-निखिल-खेदे मोह-सन्तोष-हेतौ ।  
स-चकित-परिरम्भे साम्प्रतं[^112] कातराक्ष्यास्  
**त्यजति** युगल+++(=द्वित्व)+++-चिन्ताम् +++(परिरब्ध-)+++अङ्गयोर् अन्तरात्मा ॥ ५४ ॥+++(4)+++

</details>

<details><summary>मूलम् - ५४</summary>

रतिः - (सभयसम्भ्रमम् ) णाह, परिरक्ख परिरक्ख । ( नाथ, परिरक्ष परिरक्ष 1)

( इति भर्तारमाश्लिष्यति )  
कामः -- (गाढमुपगुह्य, अभुक्तपूर्वमिव[^111] निर्वेशं नाटयन,

[^111]: अपूर्वमिवेति प्रभाविलाससम्मतः पाठः


आत्मगतम्)

जनितवलयभङ्गे दत्तहारावमर्दे

मुषितनिखिलखेदे मोहसन्तोष हेतौ ।

सचकित परिरम्भे साम्प्रतं[^112] कातराक्ष्या-

[^112]: सादरं ----क, घ


स्त्यजति युगलचिन्तामङ्गयोरन्तरात्मा ॥ ५४ ॥
</details>

<details><summary>प्रभावली - ५४</summary>

[[११२]]
भयप्रयुक्तः **सम्भ्रमः** । णाह - नाथ । परिरक्ख --- परिरक्ष । **निर्वशम्** ; सुखोपभोगम् । **नाटयन्** ; अभिनयन् ।  
स्वगतमनुसन्धत्ते --- जनितेति । **कातराक्ष्याः** ; अधीरनेत्रायाः प्रियायाः रत्याः । सचकित **परिरम्भे** ; भयसम्भ्रमसहितं यथा तथा आलिङ्गने ।  
पुनः कीदृशे ? वलयानां कटकानां भङ्गो जनितो यस्मिन् ।  
**दत्तहारावमर्दे** ; हारस्यावमर्दों विच्छेदः दत्तः कृतो यस्मिन् । मुषितः निखिलः खेदः स्वस्थ परिश्रमः यस्मिन् । मोहस्य सन्तोषस्य च हेतौ कारणभूते ।  
साम्प्रतम् **अन्तरात्मा** ; मनः ।  
**अङ्गयोः** ; स्वपरशरीरयोः । **युगलचिन्ताम्** ; द्वन्द्व-**चिन्ताम्** ; इमे द्वे इति चिन्ताम् । **त्यजति** ; इयं रति, अयं काम इति बुद्धिरेकत्वमेव भावयति । यथोपासकः स्वपरमात्मानावेकत्वेन भावयति

तद्वत् ॥ ५४ ॥
</details>

<details><summary>प्रभाविलासः - ५४</summary>

अपूर्वमिव निर्देशमिति । **अपूर्वम्** ; गाढपरिरम्भणे स्वयं प्रवृत्तत्वात् । निर्वेशम् सुखानुभवम् । " निर्देशो भृतिभोगयोः " इत्यमरः । जनितेति । **दत्तहारावमर्दे** ; दत्तो हाराणामवमर्दस्टनं स्तनकाठिन्येन स्फोटनं वा यत्र । यद्वा हेति सुखनिर्वेशाभिनयः । तस्य रावः शब्दः । तस्य मर्दों मेलनं यत्र । **अङ्गयोः** ; शरीरयोः । **अन्तरात्मा** ; मनः । युगल **चिन्ताम्** ; 'ममेदं तवेदम्' इति चिन्तां त्यजति । सुखरागातिश-  


[[११३]]

याविर्भावेन तन्मयत्वापत्त्या बाह्यविषयक ज्ञानाभावेनैक्यज्ञानाभावादेवानिर्वचनीया सुखपरवशतेति भावः । अत्र सम्भोगशृङ्गारः ।

अनुकूलौ निषेवेते यत्रान्योन्यं विलासिनौ ।

दर्शनस्पर्शनादीनि स सम्भोग उदाहृतः ॥

इति लक्षणात् । तात्कालिकी जातिरलङ्कारः ।

16

"

नानावस्थासु सिद्धानि यानि रूपाणि वस्तुनः । साक्षाद्विदधती तानि जातिरित्यभिधीयते ॥ "

इति लक्षणात् ॥ ५४ ॥
</details>



<details open><summary>विश्वास-प्रस्तुतिः</summary>

( प्रकाशम्) सखि, महा-मोह--सैनिक-धुरन्-धरस्य मकर-ध्वजस्य  
मम प्रेयसी सती मा भैषीः ।  
समाश्वसिहि, समाश्वसिहि ।  
इदं खल्व् ऐन्द्र-जालिक-नगर--निगरण-प्रायम्  
अ-निपुण[^113]-नैगमिक[^114]-रथ्या-पुरुष-निर्मितं किम् अप्य् ऐतिह्यम् ।

[^113]: अतिनिपुण----ड च छ


[^114]: नैगम----क


तथा हि---

कु-वृत्तम् इति कौक्कुटं +++(←बालाद् ग्रहणं)+++ व्रतम् अधिक्षिपद्भिस् तथा  
सुधा-कर--शत-क्रतु--प्रभृतिभिः स्वयं **चस्खले** +++(बृहस्पति-पत्नी--गौतम-पत्नी-ग्रहणेन)+++ ।  
नदद्-भ्रमर-पङ्क्तिके नमति कार्मुके मामके  
विरक्ति-गृह-देहलीं क इह दोहली+++(=दोहदी, सेच्छः)+++ वीक्षते ॥ ५५ ॥+++(4)+++
</details>

<details><summary>मूलम् - ५५</summary>

( प्रकाशम्) सखि, महामोह सैनिकधुरन्धरस्य मकरध्वजस्य मम प्रेयसी सती मा भैषीः । समाश्वसिहि समाश्वसिहि । इदं खल्वै-  
न्द्रजालिकनगर निगरणप्रायमनिपुण[^113] नैगमिक[^114] रथ्यापुरुषनिर्मितं किम-

[^113]: अतिनिपुण----ड च छ


[^114]: नैगम----क


प्यैतिह्यम् । तथा हि---



कुवृत्तमिति कौक्कुटं व्रतमधिक्षिपद्भिस्तथा

सुधाकरशतक्रतुप्रभृतिभिः स्वयं चस्खले ।

;  
नदद्भ्रमरपङ्क्तिके नमति कार्मुके मामके

विरक्तिगृहदेहलीं क इह दोहली वीक्षते ॥ ५५ ॥
</details>

<details><summary>प्रभावली - ५५</summary>

प्रेयसी प्रियतमा । **समाश्वसिहि** ; निर्भया भवेत्यर्थः । परभक्तिप्रादुर्भावादिकमसत्यमित्याह -- इदमिति । **ऐन्द्रजालिकम्** ; इन्द्रजालद्दृष्टं यन्नगर-

[[११४]]
निगरणं पत्तननिगरणं तत्सदृशम्। केन कल्पितमित्यत्राह - अनिपुणेति । **अनिपुणः** ; जडः । **नैगमिकः** ; वैदिकः । स एव **रथ्यापुरुषः** ; अध्वग इत्यर्थः । तेन कल्पितम् । **किमपि** ; तुच्छम् । श्रेष्ठपत्तनवीथीगत पुरुषकल्पितमिति च । तदेवोपपादयति — कुवृत्तमिति । कौक्कुटं **व्रतम्** ; कामशास्त्रानुष्ठानम् । प्रसह्योपभोगमित्यर्थः । **कुत्रुत्तमित्यधिक्षिपद्भिः** ; निन्दद्भिरेव । सुधाकरः चन्द्रः, तेन तारायां, शतक्रतुः इन्द्रः, तेनाहल्यादौ स्वयमात्मना तथा वाचामगोचरं यथा तथा चस्खले स्खलितं, विपरीतमनुष्ठितमित्यर्थः । चन्द्राद्बृहस्पतिपत्न्यां पारदारिकेण मार्गेण खलु बुधोत्पत्तिः । इन्द्रस्य तु " अहल्याये जार" इति वेदप्रसिद्धं स्खलनम् । ब्रह्मरुद्रादयोऽपि मम शासनमतिक्रमितुं न शक्ता इत्यभिप्रायेणाह -  
नददिति । नदन्ती गुञ्जन्ती भ्रमरभङ्क्तिर्यम्मिन् ज्यात्वेन तस्मिन् । मामके कार्मुके किञ्चिन्नमति क इव को वा विरक्तिगृहस्य देहलीं प्रघाणदेशं दोहली कौतूहली सन् । **दोहली** ; दोहलायाददातीति, दोहलं पुण्यपापरूपं कर्म तद्वान् **दोहली** ; कर्मी । "ला आदाने" । **वीक्षते** ; वीक्षितुमप्यशक्त इत्यर्थः ॥ ५५ ॥
</details>

<details><summary>प्रभाविलासः - ५५</summary>

ऐन्द्रजालिकेति । इन्द्रजाललक्षणम् -

'यद्देशकालापारोक्ष्यं परोक्षस्यैव वस्तुनः ।

मन्त्रौषधादिभिः सोऽयमिन्द्रजाल इतीरितः ॥  
इति । नैगमिकरथ्या **नागरिकपतोलिः** ; वेदान्तमार्ग इति ध्वनिः । नैगमस्तूपनिषदि धृनौ वणिजि नागरे " इति रत्नमालायाम् । 

कुवृत्तमिति । **कुवृत्तम्** ; दुराचारः । कौक्कुटं **व्रतम्** ; बलाद् ग्रहणम् । सुधाकरो बृहस्पतिपत्नीं तारां बलाज्जहारेति शतक्रतुरहल्यां जहारेति च तदुपादानम् । धार्मिकताविडम्बनाय शतक्रतुपदोपादानम् । प्रभृतिपदेन चतुर्मुखादयः । **चस्खले** ; [[११५]] स्खलितम् । भावे लिट । **विरक्तिगृहदेहलीम्** ; विरक्तिगृहाङ्गणभूमिम् । **दोहली** ; कुतुकी । को वा **वीक्षते** ; न कोऽपीत्यर्थः । कश्चन वीक्षत इति च व्यज्यते ॥ ५५ ॥
</details>



<details open><summary>विश्वास-प्रस्तुतिः</summary>

तिष्ठन्तु वा मादृशा[^115] महाबला मन्त्रिणः ।

[^115]: मादृशा omitted----च, छ


प्रमादालस्य-निद्रादि-  
विविध-व्यूह-विग्रहः ।  
प्रज्ञावरण-घोरात्मा  
मोहः केन विजेष्यते ॥ ५६ ॥
</details>

<details><summary>मूलम् - ५६</summary>

तिष्ठन्तु वा मादृशा[^115] महाबला मन्त्रिणः ।

[^115]: मादृशा omitted----च, छ


प्रमादालस्यनिद्रादिविविधव्यूहविग्रहः ।

प्रज्ञावरणघोरात्मा मोहः केन विजेष्यते ॥ ५६ ॥
</details>

<details><summary>प्रभावली - ५६</summary>

महामोहविजयस्तु केनापि न शक्यत इत्याह — तिष्ठन्तु वेति । मया सदृशा महाबला महामोहस्य मन्त्रिवर्गाः क्रोधलोभदम्भादयस्तिष्ठन्तु । मोहस्य स्वरूपमाह - प्रमादेति । **प्रमादः** ; अनवधानता । **आलस्यम्** ; कायव्यापाराक्षमत्वम् । **निद्रा** ; प्रसिद्धा । आदिशब्देन संशयविपर्ययादिः । एवंरूपो विविधो

माहशा omitted च. छ.

[[११६]]
व्यूहः सन्निवेशः विग्रहः स्वरूपं यस्य सः । प्रज्ञाया आवरणमाच्छादनमेव घोर आत्मा स्वभावो यस्य सः । केन विजेतुं शक्यते ॥ ५६ ॥
</details>

<details><summary>प्रभाविलासः - ५६</summary>

प्रमादेति । **प्रमादः** ; अनवधानता । **आलस्यम्** ; कर्मस्वदक्षता । आदिशब्देन शोकचापल्यादिकं गृह्यते । तैः कृतो विविधव्यूहविग्रहः अनेकचक्रव्यूहादिसन्निवेशः । यद्वा विविधव्यूहेन साधनेन विग्रहः शत्रुकर्म - ककलहो यस्य सः । प्रज्ञावरणेन घोर आत्मा स्वरूपं यस्य सः । केनेति  
काकुः । न केनापीत्यर्थः । केनापि विजेष्यत इति च व्यज्यते ॥ ५६ ॥
</details>



<details open><summary>विश्वास-प्रस्तुतिः</summary>

रतिः -- (स्वगतम् ) विहिवसेण विवरीअं भणिअम् अय्यउत्तेण । (प्रकाशम्) होज्ज मङ्गलं महाराअस्स ।

( +++("मोहः केन विजेष्यते" इत्य्-अत्र कर्तरी-प्रयोगार्थ-ग्रहणेन)+++ विधि-वशेन विपरीतं भणितम् आर्य-पुत्रेण । भूयान् मङ्गलं महा-राजस्य ।)

वसन्तः----

अयि मन्मथ-पत्नि **मा स्म भैषीर्**  
ननु मोहादिषु **संस्थितेषु**+++(→पक्षे समाप्तेषु)+++ सत्सु ।  
प्रकृतिं+++(= पक्षे स्वभावं)+++ पुरुषः **प्रपित्समानः**  
**प्रतिपद्येत** विरक्तितो+++(=पक्षे विरक्त्या)+++ विमुक्तिम् ॥ ५७ ॥+++(4)+++
</details>

<details><summary>मूलम् - ५७</summary>

रतिः -- (स्वगतम् ) विहिवसेण विवरीअं भणिअम् अय्य- उत्तेण । (प्रकाशम्) होज्ज मङ्गलं महाराअस्स ।

( विधिवशेन विपरीतं भणितमार्यपुत्रेण । भूयान्मङ्गलं

महाराजस्य ।)

वसन्तः----

अयि मन्मथपत्नि मा स्म भैषी-

र्ननु मोहादिषु संस्थितेषु सत्सु ।

प्रकृतिं पुरुषः प्रपित्समानः

प्रतिपद्येत विरक्तितो विमुक्तिम् ॥ ५७ ॥
</details>

<details><summary>प्रभावली - ५७</summary>

विहिवसेण - विधिवशेन दौर्भाग्यवशात् । विवरीअं भणिअं - विपरीतं भणितम् । **अय्यउत्तेण** ; आर्यपुत्रेण, कामेन ।  
अनवहिताज्ञ-क्लीब-मूर्ख-प्राय सैनिकत्वात्  
केन हेतुना विजयी भविष्यतीत्य् अर्थस्फुरणात् ।  
यद्वा विजेष्यत इति कर्मणि प्रयोगेण वाक्ययोजना ;  
केनचित्तु जेतुं शक्यत इत्यर्थः प्रतीयते । होजभूयात् । महाराअस्स महाराजस्य, महामोहस्येत्यर्थः । अयीति सख्याः सम्बोधनम् । भो मन्मथपत्नि मा भैषीः । मोहादिषु संस्थितेषु सम्यक्  
तिष्ठत्सु सत्सु पुरुषो जीवः प्रकृतिं मूलप्रकृतिं प्राप्तुमिच्छन् विरक्तितः विरक्तिसकाशात् विमुक्तिं प्रपद्येत । विरक्त्या व्यक्तो भवेदेवेत्यर्थः ।  
यद्वा विरक्तितो हेतोः विमुक्तिम् मोक्षं प्रपद्येत ।  
ननु प्रतिपद्येतेति काका अर्थनिर्वाहः ।  
विपरीतार्थस्तु संस्थितेषु मृतेषु पुरुषः प्रकृतिं स्वभावम् अपहतपाप्मत्वादिकं प्रपित्समानः **विरक्तितः** विरक्तिमाश्रित्य ; ल्यब्लोपे पञ्चमी ; **विमुक्तिं** माक्षं **प्रतिपद्येतेति** ॥ ५७ ॥
</details>

<details><summary>प्रभाविलासः - ५७</summary>

विपरीतं **भणितम्** ; विनाशकालत्वात् विवक्षाननुकूलार्थमिति ध्वनिः । **महाराजस्य** ; मोहस्य, विवेकस्येति ध्वनिः । अयीति । मोहादिषु संस्थितेषु सम्यक् स्थितेषु । **प्रकृतिम्** ; पूर्ववैषयिक वासनाम् । प्रपित्समानः प्रपत्तुमिच्छन् । 

" प्रकृतिं यान्ति भूतानि निग्रहः किं करिष्यति " ११७

इति स्मरणात् । **विरक्तितः** ; वैराग्यात् । विमुक्ति विमोचनं प्रतिपद्येत । वैराग्यं परित्यजतीत्यर्थः ।  

व्यञ्जनार्थस्तु -  
मोहादिषु **संस्थितेषु** परिसमाप्तेषु, नष्टेष्विति यावत्  
" अदक्षिणो यागः संस्थाप्यः " " प्रतिसन्तिष्ठते " इत्यादिषु समाप्त्यर्थतावगमात् ।  
**प्रकृतिम्** अपहतपाप्मत्वादिस्वभावं **प्रपित्समानो विरक्तितो** वैराग्याद्धेतोः विमुक्तिमपवर्गे प्रतिपद्येतेति च ।  
अयं च शब्दार्थोभयशक्तिमूलो ध्वनिभेदः ॥ ५७ ॥
</details>



<details open><summary>विश्वास-प्रस्तुतिः</summary>

रतिः -- ( आत्मगतम्) आः ! वसन्तभासिअं वि विवरीअं विअ दीसह । 

[आः! वसन्त-भाषितम् अपि विपरीतम् इव दृश्यते ।]

(प्रकाशम्)  
अय्यउत्त, किं विवेअस्स णत्थि विवेओ, अमच्चाणं वा तस्स समदमप्पमुहाणं ? पुरिसे खु पइदिं मोत्तूण गए अम्हाणं ताणं वि अविसेससुलहम् ओसाणम् ।  

( आर्यपुत्र, किं विवेकस्य नास्ति विवेकः,  
अमात्यानां वा तस्य शम-दम-प्रमुखानाम् ?  
पुरुषे खलु प्रकृतिं मुक्त्वा गते  
अस्माकं तेषाम् अपि अ-विशेष--सु-लभम् अवसानम् ।)

कामः - एवम् एतत् ।  
अस्मद्-उन्मेषम् अ-सहमानाः पुनर् एते पापाः  
प्रज्ञा-चक्षुषि क्वचित् पुरुषे साक्षिणि  
कुल-द्वय-मूल-कूलङ्कषासु कुहनासु+++(=कपटेषु)+++  
गहनम् ईहन्ते[^116] ।  
सर्वथा मूढ-चेतसश् चैते मोघ-कर्माणो भविष्यन्ति । यतः,

[^116]: गाहनम् इति प्रभाविलाससम्मतः पाठः


प्रसुप्तान् अपि युद्धेन  
सुग्रीव-सुभटान् इव ।  
कर्म-शक्तिर् अनुच्छेद्या  
पुनर् उद्बोधयिष्यति[^117] ॥ ५८ ॥

[^117]: उत्सेधयिष्यति------घ
</details>

<details><summary>मूलम् - ५८</summary>

रतिः -- ( आत्मगतम्) आः ! वसन्तभासिअं वि विवरीअं

विअ दीसह । (प्रकाशम्) अय्यउत्त, किं विवेअस्स णत्थि विवेओ, अमच्चाणं वा तस्स समदमप्पमुहाणं ? पुरिसे खु पइदिं मोत्तूण गए अम्हाणं ताणं वि अविसेससुलहम् ओसाणम् ।  
( आर्यपुत्र, किं विवेकस्य नास्ति विवेकः, अमात्यानां वा तस्य शमदमप्रमुखानाम् ? पुरुषे खलु प्रकृतिं मुक्त्वा गते अस्माकं तेषामपि अविशेषसुलभमवसानम् ।)

कामः - एवमेतत् । अस्मदुन्मेषमसहमानाः पुनरेते पापाः प्रज्ञाचक्षुषि क्वचित्पुरुषे साक्षिणि कुलद्वयमूलकूलङ्कषासु कुहनासु गहनमीहन्ते[^116] । सर्वथा मूढचेतसश्चैते मोघकर्माणो भविष्यन्ति । यतः,

[^116]: गाहनमिति प्रभाविलाससम्मतः पाठः


प्रसुप्तानपि युद्धेन सुग्रीवसुभटानिव ।

कर्मशक्तिरनुच्छेद्या 'पुनरुद्बोधयिष्यति[^117] ॥ ५८ ॥

[^117]: उत्सेधयिष्यति------घ

</details>

<details><summary>प्रभावली - ५८</summary>

आः इति मनःपीडायाम् । वसन्तभासिअं वि वसन्तभाषितमपि । विवरीअं विअ दीसइ - विपरीतमिव दृश्यते । विवेअस्स - विवेकस्य । णत्थि

1 विवेओ - नास्ति विवेकः । इति प्रश्नः । विवेकस्य पुन्धर्मत्वात् तस्य विवेको धर्मो नास्ति स्वभावतः । अमश्चाणं वा तस्स अमात्यानां वा तस्य । **तस्य** ; विवेकस्य । शमदमप्रमुखानां विवेकाभावमुपपादयति - पुरिसे इत्यादिना । पुरिसे खु-पुरुषे

[[११८]]
खलु । पइदि मोत्तूण गए - प्रकृति मुक्त्वा विमुच्य गते सति । अम्हाणं ताणं वि अस्माकं तेषामपि । अविसेससुलहम् अवसाणम् अविशेषसुलभमवसानम् । अवसानं विनाशः । **उन्मेषम्** ; अभिवृद्धिम् । **पापाः** ; विवेकादयः । ;

**प्रज्ञाचक्षुषि** ; **ज्ञानलोचने** ; अन्ध इत्यपि ध्वनिः । **क्वचित्** ; कस्मिश्चिज्जीवे । **साक्षिणि** ; मध्यस्थे विषये । **कुलद्वयमूलकूलङ्कषासु** ; कुलद्वयस्य स्वकुलस्यास्मत्कुलस्य च यन्मूलं कन्दं तस्य कूलङ्कषासु विहतिकरीषु । **कुहनासु** कुटिलकृत्येषु । **गहनम्** ; अन्यैरज्ञातं यथा तथा । **ईहन्ते** ; चेष्टन्ते । **मोघकर्माणः** ; व्यर्थप्रयासाः । तत्र हेतुमाह--यत इत्यादि । **यतः** ; यस्मा-  
स्कारणात् । युद्धेन मृतानपि सुग्रीवसुभटान् वानरानिव । कर्मणः **शक्तिः** ; कार्यकरणसामर्थ्यम् । **अनुच्छेद्या** ; अनिवारणीया । **पुनरप्युद्बोधयिष्यति** ; जीवयिष्यति महामोहादीनिति शेषः ॥ ५८ ॥
</details>

<details><summary>प्रभाविलासः - ५८</summary>

व्यञ्जितमर्थमभिसन्धायाह - आः वसन्तेति । आः पीडार्थे ।  
एते पापा **इति** ; अपापा इति च व्यज्यते । **प्रज्ञाचक्षुषि** ; अन्धे । तस्यैव साक्षित्वमिति परिहासोक्तिः । ज्ञानलोचन इति व्यज्यते । **कुहनासु** ; कपटेषु । **गाहनम्** ; प्रवेशम् । अमूढचेतसः, अमोधकर्माण इति च ध्वनिः । प्रसुप्तानिति । " देवताभ्यो वरं प्राप्य समुत्थाप्य च वानरान् " इति  
[[११९]]

प्रसिद्धया सुग्रीवसुभटानिवेत्युक्तिः । **कर्मशक्तिः** ; कर्मवासना । पुनरुद्धो- **धयिष्यति** ; मोहादीनिति शेषः ॥ ५८ ॥
</details>



<details open><summary>विश्वास-प्रस्तुतिः</summary>

(नेपथ्ये)

कोऽसौ विपर्यस्त-दृष्टिर् अनुग्रहैक-नियत-कौतुकान्  
अस्मान् एव पापान् [^118] **प्रलपति** ?  

रे रे दुर्विनीत दुराचार,  

निष्पन्द-निगलित--कूट-स्थानां+++(=देवानां)+++ नृशंस-वृत्तीनां[^119] वः प्रतिक्षेपे  
पुरुषस्य निरस्त-निखिल-दुःख--निरतिशयानन्द-प्रापणे  
तदा ऽपि तद्-बुद्ध्य्-अनुप्रवेशेन स्व-कुल-सञ्जीवने च  
दनुज-मथन-[^120]-दयाधीन-वृत्तयो वयं **प्रवर्तामहे** ।  
अस्ति चौपनिषदोऽयम् उद्घोषः-

[^118]: पापारोपणेन------क

[^119]: नृशंसानां----क

[^120]: मधुमथन----क

स्वाधीन-संसरण-नाट्य-निरूढ-वृत्तेः  
**सन्तोषितः** प्रणति-भूमिकया ऽस्य पुंसः ।  
स्थाने **विधास्यति** विभुः +++(ईश्वर-मात्रोचित-श्रीवत्सादि-)+++स्थिर-चिह्न-भेदं
क्रीडा-नटः स भगवान् कृपया[^121] स्वसाम्यम् ॥ ५९ ॥

[^121]: परमं-----ड
</details>

<details><summary>मूलम् - ५९</summary>

(नेपथ्ये)

कोऽसौ विपर्यस्तदृष्टिरनुग्रहैकनियत कौतुकानस्मानेव पापान्[^118] प्रलपति । रे रे दुर्विनीत दुराचार, निष्पन्दनिगलितकूटस्थानां नृशंसवृत्तीनां[^119] वः प्रतिक्षेपे पुरुषस्य निरस्त निखिलदुःखनिरतिशयानन्दप्रापणे तदापि तद्बुद्ध्यनुप्रवेशेन स्वकुलसञ्जीवने च दनुजमथन-[^120] दयाधीनवृत्तयो वयं प्रवर्तामहे । अस्ति चौपनिषदोऽयमुद्घोषः-  

[^118]: पापारोपणेन------क


[^119]: नृशंसानां----क


[^120]: मधुमथन----क


स्वाधीनसंसरणनाट्यनिरूढवृत्तेः संतोषितः प्रणतभूमिकयाऽस्य पुंसः ।  
स्थाने विधास्यति विभुः स्थिरचिह्नभेदं क्रीडानटस्य भगवान्कृपया[^121] स्वसाम्यम् ॥  ५९ ॥

[^121]: परमं-----ड

</details>

<details><summary>प्रभावली - ५९</summary>

एवं पूर्वपक्षं कामादिपात्रैरुपन्यस्य, अथ विवेकादिपात्रैः सिद्धान्तं वक्तुमुपक्रमते - नेपथ्य इत्यादि । **विपर्यस्तदृष्टिः** ; विपरीतदृष्टिः । अस्मत्तातेन

[[१२०]]
चानादिभुक्तायामित्यादिनोक्तस्य दूषणस्योत्तरमाह - अनुग्रहेति । पितुरनुप्रहे एकस्मिन्ननुकूलकरणे निरतान् । **दुर्विनीत** ; विनीतोऽहमिति दुरभिमानिन् । स्वकृत्यमाह - निष्पन्देत्यादिना ।  

निश्चेष्टं यथा तथा **निगलेन** बद्धः **कूटस्थः** प्रत्यगात्मा यैस्तेषाम् । नृशम्मा कूरा वृत्तिर्येषां तेषां वो निरसने पुरुषस्य कूटस्थस्य निरस्तानि निखिलानि दुःखानि यस्मिंस्तस्य निरतिशयानन्दस्य मोक्षानन्दस्य प्रापणे च । जातिवादिन इवेत्याद्युक्तस्योत्तरमाह -- तदापीति । **तदापि** ; मोक्षदशायामपि । **तद्बुद्धधनुप्रवेशेन** ; पुरुषबुद्धयनुप्रवेशेन । मुक्तिदशायामप्यप्राकृता विवेकादयः सन्तीति भावः । अस्मत्कुलसञ्जीवने च ; त्रिष्वपि कृत्येषु । दनुजेत्यादि । ननु दनुजमथनदयाधीनवृत्तयो **वयमित्युक्तम्** ; तथापि बीजाङ्कुरन्यायादनाद्यविद्ययानन्तजन्मार्जितकर्मणामनुच्छेद्यत्वात् केवलकृपया तन्निबर्हणे वैषम्यादिप्रसङ्गाच्च कथं मुक्तिरित्याशङ्कय तत्र प्रमाणमाह- अस्ति चेत्यादि । ब्रह्म वेद ब्रह्मैव भवति " ; " निरञ्जनः परमं साम्यमुपैति " इन्याथा उपनिषद एवं मुक्तिप्राप्तिमुद्घोषयन्तीत्यर्थः । तदेवोपपत्त्या दर्शयति - स्वाधीनेति ।  

**विभुः** प्रभुः समर्थः **भगवान्** ।  
**स्वाधीनं** स्वायत्तं [[१२१]] यथाकर्म फलप्रदानात्  
**संसरणम्** एव **नाटयं**  
तत्र **निरूढा** चिरपरिचयादतिचतुरा **वृत्तिर्** यस्य । **क्रीडानटस्य** ; भगवल्लीलार्थनटस्य । अस्य पुंसः **प्रणतभूमिकया** ; अनन्तजन्मभूमिकामध्ये दैवादुपनीतभागवतवेषपरिग्रहेण प्रणतवेषपरिग्रहमात्रेण । सन्तोषितो **भगवान्** ; भगवच्छब्देन स्वकृपैव ददाति । प्रणतभूमिकादि व्याजमात्रमिति द्योत्यते । **स्थिर-चिह्नभेदम्** ; श्रीवत्स-कौस्तुभादि-स्वासाधारणाकार-व्यतिरेकेण स्थिरः अपहत-पाप्मत्वाद्य्-अष्ट-गुणकत्वादि-चिह्न-भेदो यस्य तत् । स्वसा- **स्यम्** ; साधर्म्य विधास्यति । **स्थाने** ; परमपदे । यथा कश्चित् सम्राट्

[[१२२]]
नानाभूमिकामध्ये स्वाभीष्टजनभूमिका साजात्येनाभिनयतो नटस्य सप्ताङ्गप्रदानादिना स्वसाम्यं विदधाति तद्वदिति भावः ॥ ५९ ॥
</details>

<details><summary>प्रभाविलासः - ५९</summary>

भरतागमोक्त मनुसन्धिमाह -- नेपथ्य इति । वः प्रतिक्षेप **इति** ; वासनाविच्छेद इत्यर्थः । अनेन पुनरुद्बोधयिष्यतीत्येतत् प्रत्युक्तम् । पुत्रा एव पितुर्भोगं विनाशयन्तीति यदुक्तं तत्रोत्तरमाह - पुरुषस्येति । यश्वोक्तमस्माकं तेषामप्यविशेषसुलभमवसानमिति तत् प्रत्याह - तद्बुद्धयनुप्रवेशेनेति । यद्यपि मोहप्रमादनिद्रादीनामननुप्रवेशेऽपि कामक्रोधादीनामनुप्रवेशः, तथापि तेषां क्षुद्रपुरुषार्थविषयतया विषयपरित्यागेन विषयिपरि-  
त्यागो वर्जनीय इति न विरुद्धम् ।

" परमं साम्यमुपैति " इति श्रुतिं मनसि कृत्वाह-- स्वाधीनेति । **विभुः** ; इश्वरः । स्वशब्देन चेतनकर्मोच्यते । ईश्वरो वा । " उन्निनीषति, अधो निनीषति" इति श्रुतेः । **संसरणम्** ; देवमनुष्यादिशरीरपरिग्रहः, तदेव नाटयं तत्र निरूढा वृत्तिः वर्तनं यस्य तस्य । अनेनानुरूपभूमिकापरिग्रहे तदभिनये च कौशलमुक्तम् । अनन्तजन्मसन्ताने वितथेऽपि कस्मिंश्चिदेव जन्मनि पुरुषार्थलाभ इत्याशयेनाह - प्रणतेति । तदुक्तम्-  
वृथैव भवतो याता निष्फला जन्मसन्ततिः ।

तस्यामन्यतमं जन्म सञ्चिन्त्य शरणं व्रज ।

इति । **भूमिकयेति** ; वेषपरिग्रहमात्रेणापि पुरुषार्थः सेत्स्यतीत्युक्तम् " मित्रभावेन्न सम्प्राप्तत् " इतिवत् । **सन्तोषित** इति ; ईश्वरप्रसादस्यैव मोक्षसाधनत्वमुक्तम् । 

**स्थिरचिह्नभेदम्** ।  
**स्थिराणि** शङ्ख-चक्रादीनि **चिह्नानि**  
**भेदः** संसारिभ्यो वैलक्षण्यं यस्य तत् ।  
तद्-उक्तम् " मुक्तानां लक्षणं ह्य् एतच् श्वेत-द्वीप-निवासिनाम्" इति ।  
यद् वा **स्थिर-चिह्नानां** लक्ष्मीपतित्व-जगद्-व्यापारादीनां **भेदो** यथा तथेति ।  
" जगद्व्यापारवर्जम् " इति सूत्रम् ।  
“विना श्रीवत्सकौस्तुभौ " इति स्मृतिः ।  

**स्वसाम्यम्** ; अपहतपाप्मत्वादिकम् । स्थाने परमपदाख्यलोके । युक्तमिति वा । यथा लोके सार्वभौमो राजा कस्यचिन्नटपरिवृढस्य विचित्रबहुभूमिकापरिग्रहे कयाचिद्भूमिकया तोषितः  
स्वकीयच्छत्रचामराद्यसाधारणचिह्नानि स्वस्थाने प्रयच्छति तद्वत् । अत्र वाक्यस्यासम्बद्धार्थाभिधायकता मा प्रसाङ्क्षीदित्यप्राकरणिकप्राकरणिकयोरुपमानोपमेयभावः कल्प्य इत्युपमालङ्कारो व्यङ्ग्यः । तल्लक्षणम् --

"

प्रसिद्धेरनुरोधेन सादृश्यं यत्र धर्मतः ।

प्रतीतं कथितं वा स्यादर्थयोरुपमा हि सा ॥

इति । अत एव न रूपकम् । कवितायाः कवितात्पर्यानुसारादर्थव्यक्तिर्नाम गुणः । " अध्याहारानपेक्षत्वमर्थव्यक्तिरुदाहृता " इति लक्षणात् ॥ ५९ ॥
</details>



<details open><summary>विश्वास-प्रस्तुतिः</summary>

ततश्च,

रिपु-मथन-कृतं **यशो** महीयः  
पितृ-परिरक्षण-सम्भृतश् च **धर्मः** ।  
अभिमत-घटनोद्भवश् च **हर्षः**  
सपदि **विधास्यति सन्निधिं** स्वयं नः ॥ ६० ॥
</details>

<details><summary>मूलम् - ६०</summary>

ततश्च,

रिपुमथनकृतं यशो महीयः पितृपरिरक्षणसम्भृतश्च धर्मः ।

अभिमतघटनोद्भवश्च हर्षः सपदि विधास्यति सन्निधिं स्वयं नः ॥ ६० ॥
</details>

<details><summary>प्रभावली - ६०</summary>

ईश्वर एव सर्वनिर्वाहकश्चेत् तव किमर्थोऽयं यत्न इत्याशङ्कयाह - ततश्चेति । **ततश्च** ; ईश्वररक्षणे व्याजानुष्ठानादित्यर्थः । **नः** ; अस्माकम । अभिमतस्येष्टस्य घटनात् सञ्जातो हर्षश्च । यशोधर्महर्षविशेषास्तत्क्षणं स्वयमेव सन्निधिं विधास्यन्ति ॥ ६० ॥
</details>

<details><summary>प्रभाविलासः - ६०</summary>

रिपुमथनेति । अभिमत **घटना** ; स्वीकृतार्थनिर्वाहः ॥ ६० ॥
</details>



<details open><summary>विश्वास-प्रस्तुतिः</summary>

कामः --- (सभयावहित्थम् अवलोक्य)  
प्रिये, मोह-परिपन्थि-पक्ष-मूर्धाभिषिक्तः स्वयमसौ विवेकः  
सह-धर्म-चारिण्या सुमत्या सह  
+अभ्यमित्रीय +++(अमित्राभिमुखः)+++ उपसर्पति । ( मुहूर्तं निर्वर्ण्य) ।  
अयं हि-

**मुकुलयति** विवित्सां मोह-विध्वंसम् इच्छन्,  
**विमृशति** निगमान्तान्, **वीक्षते** मोक्ष-धर्मान् ।  
**निशमयति** च गीतां नित्यम् एकान्तभक्त्या,  
गुण-परिषद्-अवेक्षी गुप्त-मन्त्रो ब् ॥ ६१ ॥+++(4)+++
</details>

<details><summary>मूलम् - ६१</summary>

कामः --- (सभयावहित्थमवलोक्य) प्रिये, मोहपरिपन्थिपक्षमूर्धाभिषिक्तः स्वयमसौ विवेकः सहधर्मचारिण्या सुमत्या  
सहाभ्यमित्रीय उपसर्पति ।
(प्रिये, मोहपरिपन्थिपक्षे मूर्धामिषिक्तः स्वयमसौ स्वसहधर्मचारिण्या सुमत्या सहाभ्यमित्रीण उपसर्पति ।)

( मुहूर्तं निर्वर्ण्य) । अयं हि-

मुकुलयति विवित्सां मोहविध्वंसमिच्छन् विमृशति निगमान्तान्वीक्षते मोक्षधर्मान् ।  
निशमयति च गीतां नित्यमेकान्तभक्त्या गुणपरिषदवेक्षी गुप्तमन्त्रो विवेकः ॥ ६१ ॥
</details>

<details><summary>प्रभावली - ६१</summary>

**सभयावहित्थम्** ; भयाकार निगूहनसहितं यथा तथा । विवेकमवलोक्य  
रतिमाह – प्रिये इत्यादि । मोहस्य परिपन्थिपक्षे शत्रुपक्षे । **अभ्यमित्रीयः** ; अमित्राभिमुखं गच्छन् । विवेकस्वरूपमाह - अयं हीत्यादि । **विवित्साम्** ; वेत्तुं लब्धुमिच्छाम्, ख्यातिलाभ पूजाविषयेच्छा मित्यर्थः । यद्वा मोहादिविध्वंसनसाधना दिला भेच्छाम् । **मुकुलयति** ; उत्पादयति । इच्छन्निति " लक्षणहेत्वोः "

[[१२४]]
;

;

इति शतृप्रत्ययः । **गीताम्** ; भगवद्गीताम् । एकान्तभक्त्या अनन्यभक्त्या । **गुणपरिषदवेक्षी** ; शमदमादिगुणसमूहावेक्षी, गुणग्राही वा । **गुप्तमन्त्रः** ; गुप्तविचारः । विवित्सामुकुलनादि विवेकस्वरूपमित्यर्थः ॥ ६१ ॥
</details>

<details><summary>प्रभाविलासः - ६१</summary>

[[१२३]]

**अभ्यमित्रीयः** ; अमित्राभिमुखः । मुकुलयतीति । **विवित्साम्** ; वित्तेच्छाम् । **मुकुलयति** ; सङ्कोचयति । निगमान्तान् वेदान्तान् । **विमृशति** ; विशेषतो विचारयति । अनधीत विप्रकीर्णशाखान्तरोपबृंहकस्मृतीतिहासपुराणैः सहालोचयतीत्यर्थः । **मोक्षधर्मान्** ; **मुक्तिधर्मान्** ; अनभिसंहितफलकर्माणीत्यर्थः । सपरिकरवेदान्तविमर्शनेनैव श्रीगीतार्थश्रवणे सिद्धेऽपि गीतामिति पुनरुपादानं प्रस्तुताङ्कस्य चरमोपायप्रधानत्वज्ञापनार्थम् । गीताशास्त्रं हि प्रधानतः प्रपदनतात्पर्यकम् । नित्यमेकान्तभक्त्येति शास्त्रार्थस्य याथात्म्यावबोधनेऽन्तरङ्गसामग्री दर्शिता " शुद्धभावं गतो भक्त्या शास्त्राद्वेद्मि जनार्दनम् " इति स्मरणात् । **गुणपरिषत्** ; शमादि- **गुणसमूहः** ; ईशगुणा वा । गुप्तमन्त्र **इति** ; " गुरुं प्रकाशयेद्धीमान् मन्त्रं यत्नेन गोपयेत्” इति स्मृत्यर्थोऽभिप्रेतः । अन्यत्र **विवित्साम्** ; वित्ते रागम् ।  
**मुकुलयति** ; प्राप्तकाले व्ययसङ्कोचं न करोतीत्यर्थः । **मोहविध्वंसम्** ; अविवेकरिपुविनाशम् । निगमान्तान् प्रातिदेश्यकार्यनिश्चयान् " निगमो निश्चये पुर्यो पथिभेदे वणिक्पथे " इति निघण्टुः । **विमृशति** ; चारमुखेन जानाति । मोक्षधर्मान् कारागृहप्रवेशितस्वकीयप्रधानपुरुषादिमोचनोपायान् । **गीतामिति** ; तत्रोक्तो धर्मयुद्धादिरुच्यते " धर्म्याद्धि युद्धाच्छ्रेयोऽन्यत् क्षत्रियस्य न विद्यते " इति ह्युक्तम् । **गुणपरिषत्** ; सन्धिविग्रहादिगुणसमूहः । **गुप्तमन्त्रः** ; अप्रकाशितराजरहस्यः । अत्र प्रस्तुतविवेक विशेषणतौल्येनाप्रस्तुतराजप्रतीतेः समासोक्त्यलङ्कार' ।

विशेषणानां तौल्येन यत्र प्रस्तुतवर्तिना ।

अप्रस्तुतस्य गम्यत्वं सा समासोक्तिरिष्यते ॥

इति लक्षणात् ॥ ६१ ॥
</details>



<details open><summary>विश्वास-प्रस्तुतिः</summary>

अपि च,[^122]

[^122]: अपि च omitted---क

+++(अत्र विशेषणेषु श्लेषाः -)+++  
प्रत्यङ्-मुखीं सुमति-दीप्तिम् इह **प्रचिन्वन्**  
प्राप्तोदयो ऽप्य् अ-मित-राग-बलोपपन्नः ।  
**क्षाम्यन्न्** अहङ्कृतिमयीम् अवशो हिमानीं+++(=नीहरं)+++  
भास्वान् असौ **भजति** विष्णु-पदं विवेकः ॥ ६२ ॥
</details>

<details><summary>मूलम् - ६२</summary>

अपि च,[^122]

[^122]: अपि च omitted---क


प्रत्यङ्मुखीं सुमतिदीप्तिमिह प्रचिन्वन्

प्राप्तोदयोऽप्यमितरागबलोपपन्नः ।  
क्षाम्यन्नहङ्कृतिमयीमवशो[^123] हिमानीं

[^123]: अयशो----क, ख


भास्वानसौ भजति विष्णुपदं विवेकः ॥ ६२ ॥
</details>

<details><summary>प्रभावली - ६२</summary>

प्रत्यङ्मुखीमिति ।  
अत्र विवेकस्य उदेतुर् भास्वतश् च श्लेषो ध्वन्यते । **प्रत्यङ्मुखीम्** ; परावरतत्स्वाभिमुखीम् । अन्यत्र पश्चिमाभिमुखीम् । **सुमतिदीप्तिम्** ;  
सुमत्याः कान्तिम् । **इह** ; संसारे । **प्रचिन्वन्** ; कुर्वन् । अन्यत्र दीप्ति प्रभाम् । **प्राप्तोदयः** ; अधिगताभ्युदयः, लब्धैश्वर्यः । अपिर्विरोधे । अन्यत्र लब्धोदयः पर्वतात् । **अमितरागबलोपपन्नः** ; अमितोऽविद्यमान इति यावत् । रागोऽनुरागः। [[१२६]] अन्यत्र रागः । तस्य बलेनोपपन्नः । ऐश्वर्यवतो रागो नास्तीति विरोधद्योतकोऽपि - शब्दः । अयं विवेकः प्राप्तोदयः लब्धात्मप्रकाशः । अमितरागबलोपपन्नः वैतृष्ण्येनामितमप्रमितं रागबलं तेनोपपन्न इति तात्त्विकार्थः । उदयकालत्वात् बहुलरागयुक्तश्च । **अहङ्कृतिमयीम्** ; अहङ्कारात्मिकाम् । अन्यत्र सूर्यप्रकाशोऽपि स्वेन निवारित इत्यभिमानात्मिकाम् । **क्षाम्यन्** ; शमयन्, शमनायेति यावत् । " लक्षणहेत्वोः " इति शतृप्रत्ययः । **अवशः** ; भक्तिपर - वशः । अन्यत्रेश्वराधीनवृत्तिः । **भास्वान्** ; शोभमानः । अन्यत्र सूर्यः ।

**विष्णुपदम्** ; भगवत्पादारविन्दम् । अन्यत्र आकाशम् । **भजति** ; सेवते । अन्यत्र गच्छति ॥ ६२ ॥
</details>

<details><summary>प्रभाविलासः - ६२</summary>

प्रत्यङ्मुखीमिति । प्रत्यङ्मुखीम् प्रत्यगात्मप्रवणाम्, प्रतीचीप्रवणां च । **सुमतिदीप्तिम्** ; सुबुद्धिवैशद्यम्, अन्यत्र प्रभाम् । प्राप्तोदयः [[१२५]] प्राप्ताभ्युदयः, प्राप्ताविर्भावश्च । **रागः** ; मुक्त्यभिलाषः, विषयाभिलाषो वा, आरुण्यं च । तस्य बलमतिशयः । **हिमानीम्** ; हिमसंहतिम् । **क्षाम्यन्** ; सहमानः । **भास्वान्** ; तेजस्वी, अन्यत्र सूर्यः । **विष्णुपदम्** ; हरिचरणम्, आकाशं च । अत्र विवेकस्याङ्कुरितावस्थोक्ता, रागमानादिसंहननात् । तेन चोत्तराङ्कनिरूपणीयबीजाख्य वस्तू पक्षिप्तम्, “ स्तोकोद्दिष्टः कार्यहेतुः " इति लक्षणात् । इदमत्र ज्ञातव्यम् — सर्वत्र नाटके प्रतिपाद्यं वस्तु **द्विविधम्** ; सूच्यमसूच्यं चेति । तत्र सूच्यं द्विविधम् - नीरसं सरसं चेति । असूच्यं द्विविधम् हश्यं श्रव्यं चेति । श्रव्यं च द्विविधम् - स्वगतं प्रकाशं चेति । तत्र प्रकाशं द्विविधम्सर्वप्रकाशं नियतप्रकाशं चेति । नियतप्रकाशं च द्विविधम् जनान्तिकम् अपवारितं चेति । 

तत्र द्विविधमपि सूच्यं विष्कम्भे निरूपितम्  
शृङ्गाराद्यभिनयेन  कथासङ्घटनेन च  
प्रकारद्वयसम्भवात् ।  
असूच्यभेदास्त्वङ्के निरूप्यन्ते । तदुक्तम्--

वस्तु सूच्या सूच्यभेदाद् द्विधाद्यं सूचितं भवेत् । विष्कम्भचूलिकाङ्कास्यप्रवेशाङ्कावतारकैःः 11

सूच्यं द्वितीयं तु भवेद्रसभावाढ्यगुम्भनम् ।  
प्रपञ्चयेदसूच्यं तदः पञ्चषपात्रकैः ॥

कथितं तद् द्विधा दृश्यं श्रव्यं चाद्यं तु दर्शयेत् । द्विधा द्वितीयं स्वगतं प्रकाशं चेति भेदतः ॥ स्वगतं स्वैकविज्ञेयं प्रकाशं तु द्विधा भवेत् । सर्वप्रकाशं नियतप्रकाशं चेति भेदतः ॥ सर्वप्रकाशं सर्वेषां स्थितानां श्रवणोचितम् । द्वितीयं तदनेकेष्वेकस्यैव श्रवणोचितम् ।

द्विधा विभिद्यते तच्च जनान्तमपवारितम् ॥

इति ॥ ६२ ॥
</details>



<details open><summary>विश्वास-प्रस्तुतिः</summary>

तन् न साम्प्रतम्  
अस्माभिर् अ-प्राप्त-समयैर् अ-सहायैश् च 
+अरातिसन्निधाव् आत्मानं प्रकाशयितुम् ।

( इति समित्र-कलत्रं निष्क्रान्तः)

इति मिश्र-विष्कम्भः  
</details>

<details><summary>मूलम् - ६३</summary>

तन्न साम्प्रतमस्माभिरप्राप्तसमयैरसहायैश्चारातिसन्निधावात्मानं

प्रकाशयितुम् ।

( इति समित्रकलत्रं निष्क्रान्तः)

इति मिश्रविष्कम्भः  
</details>

<details><summary>प्रभावली - ६३</summary>

उत्तरत्र विवेकपात्रप्रवेश सूचनायेह विवेकप्रस्तावः स्वनिर्गमनसूचनाय । तन्न **साम्प्रतम्** ; न युक्तम् । **अप्राप्तसमयैः** ; अनागतकालैः । प्रकाशयितुं न साम्प्रतमिति मत्वा । **मित्रम्** ; वसन्तः । **कलत्रम्** ; रतिः । इति मिश्रविष्कम्भ **इति** ; प्राकृतमिश्र उक्त इति शेषः ॥

इति मिश्रविष्कम्भः
</details>

<details><summary>प्रभाविलासः - ६३</summary>

तन्नेति । न **साम्प्रतम्** ; न युक्तम् । इति मिश्रविष्कम्भ इति । मिश्रत्वं संस्कृतप्राकृतभाषासम्मिश्रत्वम् । यदुक्तम्  
शुद्धो मिश्रश्व स द्वेधा मध्यपात्रप्रयोजितः । शुद्धो भवति मिश्रस्तु नीचपात्रप्रयोजितः । प्रधानादवरं मध्यं नायकादिरुदात्तवाकू । नीचं स्यादनुदात्तोक्ति नारीपरिजनादिकम् ॥

इति । उदात्तानुदात्तशब्दौ संस्कृतप्राकृतवचनौ ॥

इति मिश्रविष्कम्भः

[[१२७]]

</details>
