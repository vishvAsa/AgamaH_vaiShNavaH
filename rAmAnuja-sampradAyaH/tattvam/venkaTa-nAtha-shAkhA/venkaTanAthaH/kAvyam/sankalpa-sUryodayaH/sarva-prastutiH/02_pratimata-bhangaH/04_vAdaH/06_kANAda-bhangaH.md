+++
title = "०६ काणाद-भङ्गः"

+++
<details open><summary>विश्वास-प्रस्तुतिः - ६९</summary>

सेनापतिः- देव,  

**कृतं** साङ्ख्य-कृतान्त-स्थैः  
कृपणैर् अथ **शिक्षितैः** ।  
काणाद-मत-भङ्गाय  
**कार्यम्** आर्यस्य **शासनम्** ॥ ६९ ॥
</details>

<details><summary>मूलम् - ६९</summary>

सेनापतिः- देव,  

कृतं साङ्ख्यकृतान्तस्थैः कृपणैरथ शिक्षितैः । 

काणादमतभङ्गाय कार्यमार्यस्य शासनम् ॥ ६९ ॥
</details>


<details><summary>प्रभावली - ६९</summary>

कृतमिति । साख्यमतस्थैः कृपणैः दीनैः अद्य शिक्षितैरलम् । काणाद- मतभङ्गायार्यस्याज्ञापनं कार्यमिति ॥ ६९ ॥
</details>


<details><summary>प्रभाविलासः - ६९</summary>

कृतमिति । कृतम् ; अलम् । कृतान्तः ; सिद्धान्तः ॥ ६९ ॥
</details>

<details open><summary>विश्वास-प्रस्तुतिः - ७०</summary>

राजा - नियुक्त एवायं भगवता[^160]  
यथार्हं निगमान्त-विपक्ष-पक्षप्रतिक्षेपाय । 

[^160]:
    भगवता omitted च, छ

शिष्यः - महाराज, अनुतिष्ठामि यथा-नियोगम् ।  
इह हि,  

+++(विशेष-निभ-)+++असद्-द्रव्य-सृष्टि-प्रभृत्य्-अर्थ-क्लृप्त्या  +++(ब्रह्मोपादनत्वादि-)+++श्रुति-प्रक्रियाणाम् अधिक्षेपतश् च । 
उलूकोपदेशापदेश-प्रवृत्तः  
**कथा-शेषितो** ऽसौ कणाद-प्रणादः ॥ ७० ॥
</details>

<details><summary>मूलम् - ७०</summary>

राजा - नियुक्त एवायं भगवता[^160] यथार्हं निगमान्तविपक्ष- 

[^160]:
    भगवता omitted च, छ


पक्षप्रतिक्षेपाय । 

  

शिष्यः - महाराज, अनुतिष्ठामि यथानियोगम् । इह हि,  
असद्द्रव्यसृष्टिप्रभृत्यर्थक्लृप्त्या श्रुतिप्रक्रियाणामधिक्षेपतश्च ।

उलूकोपदेशापदेशप्रवृत्तः कथाशेषितोऽसौ कणादप्रणादः ॥ ७० ॥
</details>


<details><summary>प्रभावली - ७०</summary>

भगवता ; यतीन्द्रेण । यथानियोगं ; नियोजनानुसारेणेत्यर्थः । इह हि काणादमते अप्रामाणिकार्थकल्पनात् प्रामाणिकार्थपरित्यागाच्च तेषां मतमनादरणीयमित्याह - असदिति । 

X२८८.  
असद्द्रव्यस्य अवयवातिरिक्तावयविनः सृष्टिः । प्रभृतिशब्देन समवायपारिमाण्डल्यग्रहणम् ।  

एतेषां कल्पनया श्रुतिप्रक्रियाणां ब्रह्मोपादानकारणत्वादीनां दूषणाच्च  

उल्लूकोपदेश-व्याजेन प्रवृत्तः  
कणादस्य प्रणादः,  
प्रणादरूपं वैशेषिक-शास्त्रं  
सर्वैरनादृतत्वात्  
लोके अस्तीति प्रसङ्ग-मात्र-शेषितोऽभूत् ॥ ७० ॥
</details>


<details><summary>प्रभाविलासः - ७०</summary>

असदिति । अवस्थावत्त्वस्य स्वमतेऽपि सिद्धत्वात् द्रव्यग्रहणम् । प्रभृतिपदेन सामान्य-विशेष-समवायादिकम् उच्यते । श्रुतिप्रक्रियाणाम् ; " आत्मन आकाशः सम्भूतः " " प्रकृतेर्महान् " " न हि द्रष्टुर्दृष्टेर्विपरिलोपो विद्यते " 

एषोऽणुरात्मा चेतसा वेदितव्यः " " रसं ह्येवायं लब्ध्वानन्दी भवति " “ एतस्माज्जायते प्राणो मनः सर्वेन्द्रियाणि च " इत्याद्युक्त गगनोत्पत्ति- प्रकृत्युपादानत्वज्ञान नित्यत्वात्माणुत्वानन्दानुभवमनः सृष्टिप्रभृतिप्रक्रियाणाम् । उलूकेति । कणाद उलूको भूत्वा स्वशास्त्रं प्रवर्तयामासेति प्रसिद्धिः 

॥ ७० ॥
</details>

<details open><summary>विश्वास-प्रस्तुतिः - ७१</summary>

गुरुः -- (स-बहुमानम् **ईक्षते** ) 

शिष्यः - (सापहासम् )  
**आकर्ण्यताम्** इदम् अत्य्-अद्भुतं महा-राजेन ।  

राजा - किं तत् ? 

शिष्यः - एते किल कण-चरण-मतानुवर्तिनः  
परमानन्द-लक्षणं परम-पुरुष-साम्यम् **अपहाय**  
पाषाण-साधर्म्य-लक्षणं मोक्षम् **आचक्षते** ।  
तथा च कुम्भ-कर्ण एव विजयेत -  
+++(निद्रैवत्वम् इति)+++ शाप एव तस्यानुग्रहः स्यात् । 

राजा - सत्यम् एतत् । 

सेनापतिः - देव, 

अर्ध-वैनाशिकास्+++(=शाक्य-वत् क्षण-भङ्गुरता-वादिनः)+++ तावद्  
आर्येण विमुखीकृताः । 
वैनाशिक-गणास् त्व् एते  
विनाश्या वेद-दूषकाः ॥ ७१ ॥
</details>

<details><summary>मूलम् - ७१</summary>

गुरुः -- (सबहुमानमीक्षते ) 

शिष्यः - (सापहासम् ) आकर्ण्यतामिदमत्यद्भुतं महाराजेन ।  
राजा - किं तत् ? 

शिष्यः - एते किल कणचरणमतानुवर्तिनः[^161] परमानन्द- 

[^161]:
     सारिणः---घ


लक्षणं[^162] परमपुरुषसाम्यमपहाय[^163] पाषाणसाधर्म्यलक्षणं मोक्षमा- चक्षते । तथाच कुम्भकर्ण एव विजयेत[^164] । शाप एव तस्यानुग्रहः 

[^162]:
     सगरं------क


[^163]:
     साधर्म्य-----ख


[^164]:
     विजयी स्यात्------क, ख


स्यात् । 

राजा - सत्यमेतत् । 

सेनापतिः - देव, 

अर्धवैनाशिकास्तावदार्येण विमुखीकृताः । 

वैनाशिकगणास्त्वेते विनाश्या वेददूषकाः ॥ ७१ ॥
</details>


<details><summary>प्रभावली - ७१</summary>

X२८९  

अत्र दूषणान्तरं वक्तुम् उपक्षिपति - आकर्ण्यतामिति ।  
परमानन्दो लक्षणं यस्य तत् ।  
पाषाणसाधर्म्यरूपम् आचक्षते वदन्ति ।  
तथात्वे को दोष इत्य्-अत्राह - विजयेतेति ।  
मोक्ष-प्राप्त्या विजयेत ।  
तस्मिन् पक्षे कुम्भकर्णस्य शाप एवानुग्रहः कृतः स्यात् । अर्धवैनाशिकास्त्व् इति ।  
अर्धवैनाशिकाः ; अर्ध-वेदबाह्याः साङ्ख्यादयः ।  
आगमस्यानुमानम् अन्तरेण पृथक्-प्रामाण्यानङ्गीकारात्  
अवैदिक-परमाणु-कारणत्व-कल्पनाच् च वैदिकादृष्टेश्वराद्यङ्गीकाराच्चैषामर्धवैनाशिकत्वम् । वैनाशिकाः ; पूर्णवेदबाह्याः बौद्धादयः ॥ ७१ ॥
</details>


<details><summary>प्रभाविलासः - ७१</summary>

सबहुमानमिति । शिष्यवचनेन तुष्टि-प्रतीतेर् अनुनयो नाम नाट्यालंकारः,  

> वचसा कर्मणा प्रीतिर्  
यस्मिन्न् अनुनयो हि सः

इति लक्षणात् ।  
भवतु कुम्भकर्णविजय इत्यत आह - शाप एवेति ।  
एतेषां पदार्थतत्त्वज्ञान-वैयर्थ्येन शापार्थं मुमुक्षुप्रवृत्तिः स्यादित्यर्थः । अर्धवैनाशिकाः; वेदप्रामाण्यमङ्गीकृत्यार्थविशेषेषु भ्रान्ताः ॥ ७१ ॥
</details>
