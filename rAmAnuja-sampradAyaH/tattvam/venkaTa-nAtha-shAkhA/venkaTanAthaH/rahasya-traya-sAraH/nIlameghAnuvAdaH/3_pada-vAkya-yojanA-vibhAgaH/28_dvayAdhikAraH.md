+++
title = "२८ द्वयाधिकारः"

+++
२८ 

आकर्षितो वितनुते कृतकृत्यकक्ष्याम् आम्रेडितो दिशति यश्च कृतार्थ भावम् । प्रत्यूषतां भजति संसृतिकालरात्री पद्मासहायशरणागतिमन्त्र एपः ॥ 

, 

श्रीमन्ते मध्यमपदे आर्थतया शाब्दतया वोक्तमुपायविशेषम् एतत्फलं तृतीयपदोक्तं पुरुषार्थविशेषं च विशदं प्रकाशयति द्वयम् । इदं कटवल्ल्यां पृथगाम्नानपूर्वं समुचित्यानुसन्धेयत्वेन विहितत्वात् भगवच्छास्त्रे श्रीप्रश्नसंहितादिषु वर्णोद्धारादिकं कृत्वा प्रतिपादितत्याच श्रतिमूलस्तान्त्रिकमन्त्रो भवति । इदं पूर्वाचार्य वाक्यमिति केषां चित् कथनमपि आप्ता उपदिदिशुरित्याद- थितया वा, परमाचार्येण सर्वेश्वरेण भगवच्छास्त्रेऽनुगृहीतत्वा- द्वेत्येतावदेव । अस्य ऋष्यादयो मूलमन्त्रादीनामिव अपेक्षमाणानां मन्त्रव्याकरणादिगमनिकया द्रष्टुमहः । 

(द्वयेतिव्यपदेशनिदानम् ) 

अयं मन्त्रः, “स भ्रातुश्चरणौ गाढम् ", "भवांस्तु सह वैदेह्या" इति लोकद्वयविवक्षितमुपाये पेयरूपमर्थद्वयं प्रतिपादयतीति द्वयमिति नाम 'प्राप्तवान् । एवम्भावात् उपायान्तरेषूपेयान्तरेषु च संगहीनोऽस्य मन्त्रस्य 

द्वयाधिकारः 

३१९ 

पूर्णाधिकारी । अर्थ मन्त्रो वरणसमर्पणयोः क्रमेण प्रतिपादनात् द्वयमित्युच्यत इति केचित् फणन्ति । इत्थं श्रीमन्नारायणस्वामिन्" इत्यादिमन्त्रान्तरेऽपि द्वयशब्दप्रयोगस्येदमेव निमित्तम् । गुरुपत्त्यादेरावश्यकत्वम् ) 

मन्त्रराजमिमं विद्याद्गुरुवन्दनपूर्वकम् । गुरुरेव परं ब्रह्म गुरुरेव परा गतिः ॥ गुरुरेव परा विद्या गुरुरेव परायणम् । गुरुरेव परः कामो गुरुरेव परं धनम् ॥ यस्मात् तदुपदेष्टाऽसौ तस्मात् गुरुतरो गुरुः । नानुकूल्यं न नक्षत्रं न तीर्थादिविषेवणम् । न पुरश्चरणं नित्यं ज‍ चाऽपेक्षते ह्ययम् । नमस्कृत्य गुरुं दीर्घपणामैस्त्रिभिरादितः । तत्पादौ गृह्य मूर्ध्नि स्वे निधाय विनयान्वितः ॥ गृह्णीयान्मन्त्रराजानं निधि- काङ्क्षीव निर्धनः । लब्ध्धैवं मन्त्रराजानं मां गच्छेच्छरणं नरः ॥ अनेनैव तु मन्त्रेण खात्मानं मयि निक्षिपेत् । मयि निक्षिप्तकर्तव्यः कृतकृत्यो भविष्यति ॥” इति प्रपत्तिमन्त्रान्तरेषूक्ताः गुरूपसत्याद- योऽत्रापि प्राप्तुमर्हाः ॥ 

(द्वयप्रभावः) 

आस्तिकस्यैतन्मन्त्रार्थसमुदाय ज्ञानपूर्वकसक दुष्धारणमेवो - तारकमिति शास्त्रसिद्धम् । एतन्मन्त्रप्रभावम्, "येन केनापि प्रकारेण द्वयक्क्ता त्वम्" इति मन्त्रान्तरव्यावृत्तिप्रत्यायकतयाऽनुजग्राह । "अवशेनापि यन्नाम्नि कीर्ति ते सर्वपातकैः । पुमान् विमुच्यते सद्यः सिंहत्र- स्तैर्मृगैरिव ॥”, “नाम्नस्ते यावती शक्तिः पापर्निहरणे हरे ! | श्वपचोऽपि - नरः कर्तुं क्षमस्तावन्न किल्विषम् ||" इत्यादिषु श्रीनामसंकीर्तनमात्रस्य 

३.० 

श्रीरहस्यत्रयसारे 

प्रभावस्थितिप्रकारे दृष्टे, शरण्य-शरणागति – तत्फलविशेषान् पूर्णतया प्रकाशयतोऽस्य मन्त्रस्य सकृदुच्चारणमात्रेऽपि विद्यमानः प्रभावः श्रुत्यादिप्रमाणवलात् सुग्रहः । एतत्प्रभावनिबन्धनमप्यत्र प्रमाण- संप्रदायतो द्रष्टव्यम् । एवंविधेषु रहस्यतमार्थेषु हेतुनिरूपणं कर्तुं न युक्तम्, शास्त्रमवलम्ब्य विश्वसनीयमित्येवेत्ययमर्थो महाभारतादिषु, "देवगुहघेषु चान्येषु हेतुर्देवि निरर्थकः । बधिरान्धवदेवात्र वर्तितव्यं हितैषिणा ||" इत्यादिभिः प्रत्यपादि । 

अस्मिन् मन्त्रे विवक्षितमात्मसमर्पणम्, “सर्वोपाधिविनिर्मुक्तं क्षेत्रज्ञ ब्रह्मणि न्यसेत् । एतद् ध्यानं च योगश्च शेषोऽन्यो ग्रन्थविस्तरः ||" इत्यादिभिः प्रकरणान्तरेषु स्तुतम् । " एतज्ज्ञाने च ज्ञेयं च" इति पाठान्तरम् । अस्य श्लोकस्य स्वरूपसमर्पण- परत्वेऽपि अत्रोच्यमानं भरसमर्पणं तदनुप्रविष्टम् । अस्य समर्पणस्य “निवेदयीत स्वात्मानं विष्णावमलतेजसि । तदात्मा तन्मनाः शान्त- स्तद्विष्णोरिति मन्त्रतः ॥” इति व्यासस्मृत्यादिषु, श्वेताश्वतरादिषु चोक्तानि मन्त्रान्तराणि इत्थं शरण्य-शरणागति तत्फलानि विशद न प्रकाशयन्ति । श्रीमन्त्रेऽपीमानि त्रीणि संक्षिप्तानि । अतः प्राप्यप्रापक विशेषान् संपूर्णतया प्रकाशयदिदं द्वयमेव प्रपत्तिमन्त्रेषु सर्वेषु प्रधानम् ॥ 

( गद्यस्य द्वयविवरणरूपत्वम् ) 

एतस्यार्थं श्रुतिस्मृतीतिहासपुराण भगवच्छ। खादिप्रसिद्ध- रीत्या सदाचार्य संप्रदायक्रमेण गधे विवत्रे । कथमिति चेत्- 

1 

द्वयाधिकारः 

३२१ 

"भगवन्नारायणाभिमतानुरूप स्वरूपरूप" इत्यारभ्य श्रीमच्छन्दाभिप्रेत- मनुजग्राह । "अखिल हेय प्रत्यनीक" इत्यादिना स्वरूपरूपगुण विभृतीनां विस्तरेण वर्णनात् नारायणशब्दार्थो व्याख्यातः । पूर्वं श्रीदेव्यां प्रतिपादितायां सत्यामपि पुरुषकारत्वनिर्वाहार्थं विभूतिमध्ये स्थिति प्रत्याययितुं पुनरपि नारायणशब्दव्याख्यानेऽपि श्रीसंबन्धमन्व- कीर्तयत् । अनन्तरं “श्रीमन्नारायण" इति फलोपायवाक्ययोः प्रयुक्तं व्याख्येयशब्दमुपाददे । " प्रपद्ये" इत्यत्रोत्तमेन विवक्षितोऽधि- कारिविशेषः, "अनन्यशरणोऽहम् " इति विवृतः । " स्वत्पादारविन्द - युगलं शरणं प्रपद्ये" इत्युक्तया "चरणौ " इति शब्दः, शरणशब्दः, क्रियापदं च प्रदर्शितम् । अनन्तरं " द्वयम्" इति व्याख्येयं पूर्णतया निर्दिदेश । आदौ वा अन्ते वा द्वयमित्यनिर्दिश्य अत्र कुतो निर्दिष्टमिति चेत् — उपायप्राप्ययोः (प्येषु) अत्र प्रधानभूतः श्रीमान् नारायण इत्यतः उभयत्र विद्यमाने सविशेषणे नारायणशब्दे व्याख्याते सति एतन्मन्त्रप्रतिपाद्यसाध्योपायेन सह प्रधानोपायः प्रधानप्राप्यश्च व्याख्यात इति द्योतनार्थमत्र " द्वयम्" इत्यनुजग्राह । 

अनन्तरं ': पितरं मातरम्" इत्यारभ्य जितन्ताविशेष- भगवद्गीतादिस्थित संवादवाक्यमुखेन अनन्यप्रयोजनतया अनन्योपायतया चोपायपरिग्रहकरणप्रकारं शरण्यस्वभावानु सन्धान पूर्वकापराधक्षमायाचन (क्षामण ) प्रकारं च द्वयस्य समुदितार्थ- त्वेनानुजग्राह । 

21 

३२२ 

श्रीरहस्यनयसारे 

अग्रे अर्थक्रमेण प्रथमतः 

नमसा प्रार्थ्यमानामनिष्टनिवृत्ति 

व्याख्याय पश्चादत्रत्यपरभक्त्यादिपुरुषार्थपूर्वकतया, चतुर्थ्यन्त- पदयोर्विभक्तयभिप्रेतं परमपुरुषार्थलाभं प्रकाशयामास 1 इत्थमनुष्ठितोपायस्याधिकारिणो विषये ऐहिक्या आमुष्मिवयाश्च सिद्धेर्विषये चरमश्लोके उत्तरार्धरीत्या स्वाभाविकदयार्द्र भगवदद्भि- प्राय स्थितिप्रकारं तद्व्यञ्जकभगवद्वाक्यप्रक्रियया प्रदर्शयामास । अतो गद्येऽनुगृहीतं सर्वमपि द्वये विवक्षितम् । इदं " द्वयमर्थानुसन्धानेन सह सदैव वक्ता" इति वाक्येनापि सूचितम् || 

परभक्तयादिमूलत्वं कैङ्कर्यस्य यदुच्यते । गद्यादिषु तदप्याहुरपवर्गदशाश्रयम् ॥ उत्तरोत्तरयोः स्वामिसाक्षात्करणभोगयोः । पूर्वपूर्वक्षणेष्टत्वात् तन्मूलत्वमुदीरितम् || शरीरपातकाले तु हार्दस्यानुग्रहः स्वयम् । परिपाकं प्रपन्नानां प्रयच्छति तथाविधम् ॥ अङ्कोलतैलसिक्तानां बीजानामचिरात् यथा । विपाकः फलपर्यन्तः तथाऽत्रेति निदर्शितम् || "दुष्टेन्द्रियवशाच्चित्तं नृणां यत्कल्मषैर्वृतम् । तदन्तकाले संशुद्धि याति नारायणालये ॥" इति व्रतविशेषे यत् साच्चतादिषु शिष्यते । तत्वोपपद्येत गद्योतान्त्यदशागमः || अनुग्रह विशेषेण केनचित् परमात्मनः । कुरुकाधीश नाथाद्याः प्रागप्यन्वभवन् प्रभुम् ॥ 

द्वयाधिकारः 

३२३ 

एतद्द्वयार्थ श्रीशठकोपसूरिरपि “1 श्रीमन्नारायणचरणौ लब्धे अवसरे चिन्तयित्वोज्जीवत" इति, ""मेघवर्णपुरुषचरणावाश्रित्य कृपां शिरसि धृत्वोज्जीवितवता" इति, " विश्लेष्टुं न शक्नोमि " " इत्यादिषु प्रदेशेष्वनुजग्राह । 

(मन्त्रे श्रीमन्नारायणशब्दार्थः) 

अत्र प्रथमतः “श्रीमन्नारायण" इति सर्वशरण्यं परतत्त्वमुक्तम् । श्रियः पतित्वलिङ्गेन नारायणशब्देन च किल श्रुतिषु परतत्त्व- विशेषनिर्धारणमकारि । नारायणः शरण्यत्वदशायां लक्ष्मीविशिष्टो वर्तते इति प्रतिपादनार्थं पूर्वखण्डे श्रीमच्छन्दः । " आकारिणस्तु विज्ञानमाकारज्ञानपूर्वकम् । तेनाssकारं श्रियं ज्ञात्वा ज्ञातव्यो भगवान् हरिः ||" इति वरदरामानुजः (अरुळाळप्पेरुमाळेम्पेरुमानार्) (यज्ञमूर्तिः) अनुजग्राह । इदमुत्तरखण्डवत् पूर्वखण्डेऽपि विशेषणमित्येतमर्थम्, उपायविशेषणैरुपायद्वित्वं न प्रसज्यते इत्येतमर्थं च सिद्धोपाय- शोधनाधिकारेऽवोचाम ॥ 

( श्रीशब्दार्थः) 

श्रीशब्दः " श्रीयते श्रयते शृणोति श्रावयति शृणाति श्रीणातीति षोढा भगवच्छास्त्रेषु निरुक्तो वर्तते । तत्रापेक्षितपदान्त- राणि औचित्यात् ततत्प्रमाणबलाच्च विशेषतो ज्ञातव्यानि । 

1 तिरुनारणन्ताले कालं पेर चिन्दित्त उमिनो - तिरुवाय् 4-1-1 2 मुहिल वण्णवडियैय डेन्दरुले शूडियुक्वन-तिरुवायू - 7-2-11 3 अकलंकिल्लेन् – तिरुवाय मोडि 6-10-10 

૩૦ 

श्रीरहस्यत्रयसारे 

(प्रथम निरुक्तिय विवरणम् ) 

- 

(1 ) तत्र स्वोजीवनार्थिभिराश्रीयते इति एषामुज्जीवनार्थ सर्वेश्वरमाश्रयते इति चार्थे सति — "पितेव त्वत्प्रेयान् जननि परि- पूर्णागसि नने हितस्रोतोवृत्या भवति च कदाचित् कलुषधीः । किमेतत् निर्दोषः क इह जगतीति त्वमुचितैरुपायैर्विस्माये खजनयसि माता तदसि नः ॥" इत्युक्तरीत्या सापराधेषु स्वयं हितैषितया दण्डधरस्य सर्वेश्वरस्य क्रोधं प्रशमय्य, तदीयं सहजकारुण्यमेषा- मुज्जीवकं यथा स्यात् तथा आपादनेन मातृत्वप्रयुक्तवात्सल्याति- शयात् पुरुषकारभूततयाऽवस्थितिरूपोऽतिशयः प्रतिपादितो भवति || "अविज्ञाता" इत्यादिष्विव अत्र, 'विस्माय' इस्यस्य, 1" पङ्कजकु- सुमाङ्गनाभोगव्यामोहा:" इत्यादीनां च सदा सर्वज्ञस्येश्वरस्य निग्रहाभि सन्धिनिवृत्तौ तात्पर्यम् । सापेक्षेण पुरुषेण स्वापेक्षितार्थं साधयितुं समर्थस्य चेतनस्य भिगम्यता संपत्त्यर्थमुपायत्वेन वृतं चेतनान्तरं पुरुषकार इति व्यवहरन्ति । अयं पुरुषकारः फलस्य परम्परया कारणम् । 

'अर्थलभावानुष्ठान लोकदृष्टिगुरूक्तिभिः । 

शुत्या स्मृत्या च संसिद्धं घटकार्थावलम्बनम् ॥" इति अस्य पुरुपकार भावस्य प्रमाणं निक्षेपरक्षायामवोचाम । 

एषु अर्थस्वभावो नाम - ईश्वरवत पितृत्वानुरूपप्रता- 

- 

पोष्मलत्वेना संपृक्तानां मातृत्वप्रयुक्तानां वात्सल्यादीनामतिशयेन, 1 अल्लिमलगल पोगमवक्कुकलं तिरुवाय्मोडि 3-10-8 

द्वयाधिकारः 

३२५ 

" न कश्चिन्नापराध्यति”, “कः कुप्येत् वानरोत्तम", "मर्षयामीह दुर्बला" इत्युक्तिस्वभावत्वम्, वाल्लभ्यातिशयात् अस्याः पुरस्करणे तेनाप्रत्याख्येयत्वं च । अस्मादर्थस्वभावात् इमामाश्रयतां पुरुषकारान्त- रापेक्षानिबन्धनाऽनवस्था नोपनमति । 

अनुष्ठानं नाम – प्रह्लादविषये प्रेमातिशयेन प्रतिकूलविषये जातस्य क्रोधस्याधिक्यं दृष्ट्रा उपसर्पणभीताः ब्रह्मादय इमां शरणत्वेन आश्रित्यैतत्पुरतः श्रीनृसिंहरूपं सर्वेश्वरमुपसृत्य तुष्टुवुरिति पुराण- प्रसिद्धम् | "सीतामुवाचातियशा राघवं च महाव्रतम् ", "सीतासमक्ष काकुत्स्थम्" इत्यादिष्वपि द्रष्टव्यम् । 

लोकदृष्टिर्नाम - अन्तःपुरपरिजन विषयेऽपराध भूयस्तायां सत्यामपि राजानोऽल्पप्रसादनैः क्षाम्यन्तीति दर्शनम् । अयमर्थः, " मातर्लक्ष्मि यथैव मैथिलजनः" इति लोकेऽपि विवक्षितः । 

गुरुक्तिर्नाम श्रीशठकोपसूरिमभृतीनामाचार्याणां "विलेष्टुं न शक्नोमि ” इत्यादयो गाथाः । एतन्मूलभूताः सूक्तविशेषरूपाः श्रुतयोऽपि द्रष्टव्याः । 

एतन्मूलिकाः स्मृतयस्तावत् - " वाचः परं प्रार्थयिता प्रपद्ये- नियतः श्रियम् ” इत्यादीनि शौनकादिवाक्यानि । इत्थमस्याः सर्वेश्वर- चरणयोर्घटकत्वस्य बहुप्रमाण सिद्धत्वादत्राप्येतद्विवक्षाङ्गीकार उचितः । 

(2) इत्थं पुरुषकारभूता सिद्धोपायविशेषणभूता च सती आश्रीयते, "स्वरूपं स्वातन्त्र्यम्", "खतः श्रीस्त्वं विष्णोः स्वमसि " 1 अकलेकिल्लेन - तिरुवायमोडि 6-10-10 

३२६ 

श्रीरहस्यत्रयसारे 

इति लोकयोरुक्तरीत्या आदित्यादिकं प्रभादिरिव अतिशयकारिणी सती सिद्धोपायमाश्रित्य वर्तते, सर्वैः सेव्या सती सर्वेश्वरं सेवते इत्यर्थे सति — सर्वेषां खामिन्या एव सत्याः " कान्तस्ते पुरुषोत्तमः", "शेषित्वे परमः पुमान्” इति तच्छेषत्वेनावस्थितिः प्रतिपादिता भवति । 

-- 

(3) "जगत् समस्तं यदपाङ्गसंश्रयम् ” इत्याद्युक्तरीत्या सर्वैर्वस्तुभिराश्रिता सती सर्वाणि वस्तून्याश्रित्य वर्तते इत्यर्थे सति-- नारायणादिशब्दैः श्रियः पत्युर्विषये वर्णिता रीतिर्विष्णुपत्नीविषये- ऽप्युक्ता भवति । श्रीभाष्यकारोऽपि "भगवन्नारायण" इत्येतत्समकक्ष - तया "भगवतीं श्रियम्" इत्यनुजमाह । 

(द्वितीयनिरुक्तिद्वयविवरणम् ) 

" शृणोति श्रावयति" इति व्युत्पत्त्योः-सापराधा वयं सर्वेश्वर- श्रीचरणयोः कृपया निवेदयितव्याः इत्येवमाश्रितानामार्तध्वनिं श्रुत्वा सर्वेश्वराय विज्ञाप्यैषामार्तिं शमयतीत्युक्तं भवति । इत्थं पुरुषकारकृत्यं प्रतिपादयतोऽस्यापि पुरुषकारभावे तात्पर्यम् । " मत्पदद्वन्द्वमेकं ये प्रपद्यन्ते परायणम् । उद्धरिष्याम्यहं देवि संसारात् स्वयमेव तान् ॥", "आनृशंस्यं परो धर्मः" इत्यादीनि तस्मात् श्रुत्वा, "शृणु चावहितः कान्त यत् ते वक्ष्याम्यहं हितम् । प्राणैरपि त्वया नित्यं संरक्ष्यः शरणागतः ॥” इति कपोतं श्रावितवती कपोतीव तमवसरे श्रावयतीति वा । सर्वेश्वराल्लोकहितं श्रुत्वा, “मित्रमौपयिकं कर्तुम्" इत्याद्युक्तरीत्या विपरीतानपि श्रावयतीति वा ।छ्याधिकारः 

(शिष्टनिरुक्ति विवरणम् ) 

३२७ 

原廠 

"शृणाति निखिलान् दोषान्" इति व्युत्पत्तौ सत्याम् -“लक्ष्म्या सह हृषीकेशो देव्या कारुण्यरूपया | रक्षकः सर्वसिद्धान्ते वेदान्तेऽपि च गीयते ॥” इति, “1 परिमलाविनाभूते पुष्पे तिष्ठन्ती कर्माणि निवर्तयेत्” इति चोक्तरीत्या उपायाधिकारिणां विरोधीनि कर्मादीनि निवर्तयतीत्युक्तं भवति । 

" श्रीणाति च गुणैर्जगत्" इति निरुक्तौ – स्वकारुण्यादिगुणैः, तव श्रीकृपां पङ्कजाङ्गनायाः श्रीकृपां चावलम्ब्य" इत्याद्युक्तरीत्या आश्रितानां कैर्यपर्यन्तगुणपरिपाकं जनयतीत्युक्तं भवति । 

आभिर्व्युत्पत्तिभिः सर्वाभिः सिद्धं वैभवमभिप्रेत्य “श्रीरित्येव च नाम ते भगवति ब्रूमः कथं त्वां वयम्” इति श्रीयामुनार्या अनुजगृहु: । अट्टार्या अपि निरुपाधिकमङ्गलत्वमभिसन्धाय "श्रीरसि यतः " इत्यवोचन् । एष्वर्थेषु ईश्वरस्योपायभावस्योपयुक्ताः पूर्वखण्डे, बाध्यताया उपयुक्ता उत्तरखण्डे चानुसन्धेयाः ॥ 

स्वाम्युपाय उपेयश्च स्वरूपादिसमर्पणे । प्रथितः प्रतिसंबन्धी श्रीमान् निगमचक्षुषाम् ॥ 

(मतुप्प्रत्ययार्थः) 

श्रीमान् इति सामान्यत उक्तावपि प्रमाणानुसारेणात्र श्रियः पतिरित्युक्तं भवति । सामान्यतया प्रतीतः संबन्धः श्रुतिबलात् 1 वेरिमारादप्रमेलिरुप्पालं विनैतीकुम् - तिरुवाय्मोड़ि 4-5-11 2 नितिरुवरुलुं पङ्कजत्ताल तिरुवरुलुङ्कोण्डु - तिरुवा 9-2-1 

३२८ 

श्रीरहस्यत्रयसारे 

विशेषितः । सर्वेषामाश्रयणीयाया जगन्मातुरस्याः पतिरित्युक्तमात्रे परत्वं सौलभ्यं च प्रकाशेते । अत्र थियो विशिष्योपादानात् नार- शब्दार्थेभ्यो व्यावृत्तिः, विशेषणत्वेन निर्देशात् यथाप्रमाणं पतिपाराध्यं च सूचितम् । "भूमनिन्दाप्रशंसासु नित्ययोगेऽति- शायने । संसर्गेऽस्तिविवक्षायां भवन्ति मतुबादयः ||" इत्यनेकार्थः सन्नपि मत्र मतुप उपयोगविशेषात् नित्ययोगं वक्ति । विग्रहे ब्रह्मचर्यावस्थायामपि किल "कृष्णाजिनेन संवृण्वन् वधूं वक्षस्थला- श्र (ल) याम्" इत्युक्तप्रकारेण नित्ययोगो वर्तते । 

अपृथक् सिद्धवस्तुनः 'श्रीमान्' इति मत्वर्थीयप्रत्ययसापेक्षं सामानाधिकरण्यं किं युज्यते इति पृथक सिद्धस्वे "कीर्तिः श्रीवक् च नारीणाम्” इति, “1 पुष्पे वर्धमानाङ्गना भूत्वा" इति च मत्वर्थीय- प्रत्ययनिरपेक्षं सामानाधिकरण्यं किं युज्यते इति कैश्चिदुच्यमाने चोद्ये द्वे अपि मन्दे । कथमिति चेत् — “तद्गुणसारत्यात्तु तद्वधपदेशः प्राज्ञवत्" इति न्यायेन ज्ञानगुणपुरस्कारेणात्मनो ज्ञानमिति व्यवहिय- माणत्वे सत्येव ज्ञानवानिति मत्वर्थीयप्रत्ययान्विततयाऽपि सामा- नाधिकरण्यसंभववत् अत्रापि न दोषः । अतो मत्वर्थीप्रत्ययमात्र- मवलम्ब्य पृथक सिद्धमिति निश्चेतुं न शक्यम् । “नरपतिरेव सर्वे लोका: " इत्यादिष्विव विवक्षान्तरसंभावनास्थले एतत्प्रत्ययरहितसामानाधि- करण्यमात्रावलम्बनेन पृथक् सिद्धं नेत्यपि वक्तुं न युक्तम् । अतो विशदं प्रतिपादयन्ति प्रमाणान्तराण्यवलम्ब्य एतद्वस्तुस्थितिर्विज्ञेया । 1 पूविल्वाङमगलाय - तिरुवाणमोडि 6-3-6 

द्वयाधिकारः 

३२९... 

अनोपायदशायां फलदशायां च प्रमाणैर्नित्ययोगस्य प्रतिपादनात् अस्मिन् मन्त्रे एतदर्थप्रकाशनस्यापेक्षितत्वाच्च पूर्वोत्तरखण्ड योर्मतुपा, " स भ्रातुश्चरणौ गाढम्", "भवांस्तु सह वैदेह्या" इत्युक्तरीत्या अविनाभावः प्रतिपादितो भवति । 

1 

श्रीशठकोपसूरिरपि, “विश्लेष्टुं न शक्नोमि क्षणमपीति पुष्पवासि- न्या वध्वा नित्याधिष्ठितवक्षस्कः " इति, "" उज्वला ग्रहस्तवलयायां श्रियां त्वयि चैवाधिवसतोः” इति, “अत्र तत्र च लक्ष्मीवल्लभं विना सद्भावाभाव दृष्ट्टा" इति च उपायदशायां फलदशायां च श्रीमच्छन्दोतं नित्ययोगमनुसंदधे । इदमनुसन्धानं सापराधानां निस्सन्देहमिच्छो- त्पत्तिकाल एवाऽऽश्रयणस्य प्रयोजकं भवति । 

- 

(नारायणशब्दाभिप्रेतगुणनिरूपणम् ) 

इत्थमपेक्षितः पुरुषकारोऽप्यधिक इति यथा स्यात् तथा वर्त नारायणशब्दे प्रतीताः संबन्धो गुणाश्व ॥ इदं 4" खदासानाम्" इति गाथायां सुदर्शम् | "श्रीधरः श्रीकरः श्रेयः श्रीमान् लोकत्रयाश्रयः " इत्यादिषु भगवन्नामत्वेन प्रसिद्धः श्रीमच्छन्द एव किं न पर्याप्त इति चेत् — पूर्वखण्डे उपाय भावोपयुक्त गुणविशेषानुसन्धानार्थम् उत्तरखण्डे सर्वविशिष्टस्य शेषिणः प्राप्यतया प्रत्यायनार्थ च 1 अकल किल्ले निरैयुमेन्रलमेल मयुरैमा - तिरुवाम्मोडि 6-10-10- 2 ओतोडियाल तिरुमगलुं नीयुमेनिलानिर्प -- तिरुवा 4-9-10 3 इम तिरुमालेत्रि यिन्मै कण्डु - तिरुवाय मोडि 7-9-11 4 तन्नडियार - पेरियाड़वार तिरुमोडि 4-10-2 

३३० 

श्रीरहस्यनयसारे 

-नारायणशब्दस्यापेक्षितत्वादल श्रीमच्छदो विशेषणम् । अत्रत्य - नारायणशब्दस्य मूलमन्त्राधिकारे व्युत्पत्तिभिः प्रतिपादिताना- मर्थानां सर्वेषां विवक्षितत्वेऽपि पूर्वखण्डे नारायणशब्दस्य शरण्य- तायां तात्पर्यात् 1" अनुपमगुणप्रथ" इत्यादिषु संगृहीताः वात्सल्य- स्वामित्व - सौशील्य-सौलभ्य - सर्वज्ञत्व- सर्वशक्तित्व - सत्य संकल्पत्व- परमकारुणिकत्व - कृतज्ञत्व - स्थिरत्व-परिपूर्णत्व-परमोदारत्वादयो- - त्रानुसन्धेयेषु प्रधानतमाः ॥ क 

एषु वात्सल्यं नाम - " दोषो यद्यपि तस्य स्यात् सतामेतद्- गर्हितम्" इत्युक्तरीत्या आश्रितापराधदर्शनं विहायाङ्गीकारस्यानुगुणं कारुण्यम् । इदं खदोषदर्शन निबन्धनस्य दूरीभावस्याभावप्रयोजकम् । स्वामित्वं नाम प्रणवादिषु शिक्षितः संबन्धविशेषः । अयं स्वप्रयोजनबुद्धया रक्षेदिति समाश्वासनस्य प्रयोजकः ॥ 

सौशील्यं नाम - स्वयं सर्वाधिकस्य सतोऽपि निहीनैर्निपाद- वानर - गोपालादिभिः सह नीरन्ध्रसंश्लेषस्वभावता । इदं 

2. स्वामी चक्रवान् उपकारकः स कुत्रत्यः, अहं कः" इति दूरीभवनं विनैव सारथ्य- द्रुत्यादिपर्यन्तापेक्षणौपयिक विश्वसनीयतायाः प्रयोजकं भवति । 

सौलभ्यं नाम - सनक सनन्दनादिमहायोगिनामपि उपसर्पणस्याभूमेः स्वस्य " सकलमनुजनयनविषयतां गतः" इत्युक्त- री त्यापादनम् । इदं सुदुर्लभ इति निस्पृहताया अनुत्पत्तेः प्रयोजकम् । 

1 निगरिले पुगडाय - तिरुवाय्मोङि 6-10-10 

2 अम्मानाडिप्पिरा नवनेव्वित्तान् यानार तिस्वायमोडि 5-1-7 

द्वयाधिकारः 

३३१ 

सर्वज्ञत्वं नाम - " अज्ञातं नास्ति ते किञ्चित्”, “यो वेत्ति युगपत् सर्वं प्रत्यक्षेण सदा स्वतः" इत्युक्तरीत्या सर्वस्य साक्षात्करणम् । इदमाश्रितेभ्यो देयेषु हितेषु - निवर्तनीयेषु विरोधिषु चैतदज्ञातं किमपि नास्तीत्यनुसन्धानस्य प्रयोजकम् । 

सर्वशक्तित्वं नाम - अघटित घटनासामर्थ्यम् । इदं संसारि- जोऽस्मान् इच्छासमकालं नित्यसूरिपरिषदि निवेशयितुं समर्थ इति निश्चयस्य प्रयोजकम् । 

परमकारुणिकत्वं नाम – स्वार्थनिरपेक्षा परदुःखनिरा- करणेच्छा । इदमनन्तापराधवतोऽपि "मित्रभावेन संप्राप्तम्”, “यदि वा रावणः स्वयम्" इत्युक्तरीत्या यत्किञ्चिद्वयाजमात्रेण क्षमेतेति प्रवोधस्य प्रयोजकम् । 

कृतज्ञत्वं नाम - " न स्मरत्यपकाराणां शतमप्यात्मवत्तया । कथं- चिदुपकारेण कृतेनैकेन तुष्यति ॥”, “ऋणं प्रवृद्धमिव मे हृदयाना- पसर्पति ॥” इति रीत्या अत्यल्पस्याप्यनुकूलव्यापारस्य परमोपकार- करणस्येवाविस्मरणम् । इदं खस्मिन् यस्य कस्यचिदुपयुक्तस्य (समर्थस्य ) चिह्नस्य दर्शनेऽस्मान् कदापि न परित्यजेदिति स्थितेः प्रयोजकम् । 

स्थिरत्वं नाम - आश्रितरक्षणे अविचालनीयत्वम् । इदमत्य- न्वान्तरङ्गैर्निवारणेऽपि " न त्यजेयं कथंचन" इत्युक्तरीत्याऽस्मान् न त्यजेदिति विश्वासस्य प्रयोजकम् । 

.... 

परिपूर्णत्वं नाम - अवाप्तसमस्त कामत्वम् । इदम् "अण्व- प्युपहृतं भक्तैः प्रेम्णा भूर्येव मे भवेत्", "पत्रं पुष्पं फलं तोयं यो मे 

३३२ 

श्रीरहस्यत्रयसारे 

मत्तया प्रयच्छति" इत्याद्युक्तरीत्या भाववन्धदर्शनमात्रातिरेकेण अन्यत् अस्मत्प्रतोपहारे किञ्चितारतम्यदर्शन न कुर्यादिति शक्यकिञ्चित्कारोध- मस्य प्रयोजकम् । 

परमोदारत्वं नाम – उपायलाघवमुपेयगौरवं पात्रापकर्ष चादृट्रैव सर्वस्वदाने कृतेऽपि अस्मत्कृतमपर्याप्तमित्येवम्भावस्य प्रयोजिका चदान्यता । इदं दधिभाण्डादिवत् हठात्कारं कृत्वाऽपि अनुवन्धि- पर्यन्तं परमपुरुषार्थापेक्षणस्य प्रयोजकम् । 

इत्थमन्येऽपि शरण्यतोपयुक्ताः गुणास्तदुपयोगविशेषाचा- 

त्रानुसंघेयाः । 

उपायानुष्ठानदशायां तत्तद्विद्या नियत कतिपयगुणशिष्टतयाऽनु- संघेयस्य सतः प्राप्तिदशायां समस्तगुणविशिष्टतयाऽनुभाव्यत्वेऽपि, अत्रोत्तरखण्डे नारायणशब्दस्य स्वरूप गुणकृतकैर्यमतिसम्बन्धित्ने तात्पर्यसत्त्वात् तदुपयुक्ताः शेषित्व-निरतिशयभोग्यत्वादयः प्रधानतमाः ॥ अत्र सम्बन्ध विशेषादिमुखेनानुकूल्य संकल्पनाति- कूल्यवर्जनयोः सूचितत्वप्रकारमधिकारान्तरेऽभ्यधाम । 

("श्रीमन्नारायणपव्यस्तत्व समस्तत्वोपपादनम् ) 

अत्र " श्रीमन्नारायणचरणौ ” इत्येतत् समस्ततयाऽपि योजयन्ति । "कमलनयन वासुदेव....भव शरणम्” इति प्रयोगम्, "त्वमेवोपायभूतो मे भव" इति वाक्यम्, "" विश्लेष्टुं न शक्रोमि " इति गाथाम्, 1 अकलकिल्लेन - तिरुवोय्मोडि 6-10-10 

- 

द्वयाधिकारः 

३३३ 

" अकिञ्चनोऽनन्यगतिः शरण्य" इति स्तोत्रवाक्यम्, “श्रीमन्नारायण स्वामिन्" इत्यादीनि मन्त्रान्तराणि, द्वयविवरणं गद्यं च दृष्ट्वा 'श्रीमन् ' 'नारायण' इति द्वे संबुद्धी कृत्वा तवेत्येकं पदमध्याहृत्य च योजयन्ति । इत्थं व्यस्तत्वे समस्तत्वेऽपि वा विशेषणविशेष्ययोः स्थितिप्रकारे न चैषम्यम् । इयं स्थितिः पूर्वोत्तरखण्डयोः समाना । (चरणशब्दार्थः) 

"चरणौ" इति शब्दो नित्यस्य दिव्यमङ्गलविग्रहस्यो- पलक्षणम् । श्रियः पत्युः सर्वस्मात् परत्वं नित्यविग्रहयोगश्व ज्ञातव्येषु प्रधानतमे इत्ययमर्थः, “नित्यसिद्धे तदाकारे तत्परत्वे च पौष्कर | यस्यास्ति 

। 

सत्ता हृदये तस्यासौ सन्निधिं व्रजेत् ॥" इत्यादिषु प्रसिद्धः || अतः " श्रीमन्नारायण" इत्यत्र सौलभ्यान्वितं परत्वं " चरणौ" इत्यन्त्र नित्यविग्रहयोगश्चानुसन्धेये । दिव्यात्मस्वरूपे अधोनिर्दिष्टगुणेषु च प्रबोधरहितानां शुद्धसत्रद्रव्यमयः स्वविषय- ज्ञानेन ज्ञानसंकोचनिवर्तकः परत्वसौलभ्यव्यञ्जको दिव्यमङ्गल- विग्रह एव लक्ष्यः । इदं प्राधान्यमभिप्रेत्य गद्ये गुणेभ्यः पूर्वं दिव्यमङ्गलविग्रहं निर्दिदेश । दिव्यात्मस्वरूपे विशदज्ञानवदनेऽपि, "मूर्त ब्रह्म ततोऽपि तत्प्रियतरं रूपं यदत्यद्भुतम्” इति यथोच्येत तथा - ईश्वरस्यापि भोग्यतमस्य नित्यविग्रहस्यानुभवे आदराति- शयात् परकालसूरिः स्वमीश्वरविषये देहात्मवादिनं प्रतिपादयामास । 

सर्वेश्वरदिव्यमङ्गलविग्रहस्य "पापं हरति यत् पुंसां स्मृतं संकल्पनामयम् । तत् पुण्डरीकनयनं विष्णोर्द्रक्ष्याम्यहं मुखम् ॥", 

३३४ 

श्रीरहस्यत्रयसारे 

"रूपौदार्यगुणैः पुंसां दृष्टिचित्तापहारिणम्" इत्याद्युक्तरीत्या शुभत्वमा- श्रयत्वं चास्ति । बद्धानामाश्रयत्वे सत्यपि शुभत्वं नास्ति । भगवत्स्वरूपस्य शुभत्वे सत्यपि आश्रयत्वं नास्ति । संसारबन्धरहि तस्य परिशुद्धात्मस्वरूपस्य संसरणौपयिक सहकारियोग्यताया अभावेऽपि परतन्त्रचेतनत्वेन संसरणस्वरूपयोग्यवस्तुत्वात् तस्य हेय प्रत्यनीकत्वरूपं शुभत्वं नास्ति ; आश्रयत्वं च नास्ति । मुक्तानां विग्रहपरिग्रहदशायाम्, नित्यविग्रहाणां नित्यानाश्च आश्रयत्वे सत्यपि संसारनिवर्तनक्षमं शुभत्वं नास्ति । अतो दिव्यमङ्गलविग्रहस्यैव मुमुक्षूपयुक्तं शुभत्वमाश्रयत्वं चास्ति । 

परावरसुखग्राह्यं प्रेमबोधप्रसावकम् । 

स्वरूपात् स्वामिनो रूपमुपादेयतमं विदुः ॥ शरणागतिविधायकवाक्येऽपि " मामेकं शरणं व्रज" इति विग्रहविशिष्टो लक्ष्यः प्रतीतः । अयं दिव्यविग्रहः परव्यूहाद्यवस्था- पञ्चकेऽपि शुभाश्रय इत्ययमर्थः शास्त्रसिद्धः । 

चित्तालम्बनसौकर्यकृपोत्तम्भन (क) तादिभिः । उपायत्वमिह स्वामिपादयोरनुसंहितम् ॥ 

अत्र दासभूतः औचित्यातिशयात्, "अनतिक्रमणीयं हि चरण- ग्रहणम्” इत्युक्तरीत्या कृपोत्तम्भकत्वातिशयात्, “तवामृतस्य न्दिनि इत्याद्युक्तरीत्या भोग्यत्वातिशयाच्च श्रीचरणाववलम्बते । अयमर्थः, " सर्वथा चरणद्वन्द्वम्", " त्वत्पाद कमलादन्यत्", " मम ते पादयोः 

द्वयाधिकारः 

३३५० 

स्थितम्", "लोकविक्रान्तचरणौ शरणं तेऽब्रजं विभो”, “स भ्रातुश्धरणो गाढम्”, “तस्य ताम्रतलौ तात चरणौ सुप्रतिष्ठितौ । सुजातमृदुरक्ताभि- रङ्गुलीभिरलंकृतौ । प्रयतेन मया मूर्ध्ना गृहीत्वा भिवन्दितौ ॥", " चरणौ शरणं यातः”, “प्रपन्नाघौघविध्वंसिचरणौ शरणं गतः " इत्यादिषु च प्रसिद्धः । एतदनुसारिणोऽपि, 1" त्वच्चरणयोरवोऽवषा प्राविशम्” इति, " त्वत्पादमूलं शरणं प्रपद्ये" इति चानुजगृहु: । "सौगन्ध्य सौकुमार्यादिगुण विग्रहवान् हरिः । तस्य स्वात्मप्रदाने तु साधने खपदद्वयम् ||" इत्यभियुक्ताः प्रतिपादयामासुः । 

शरणम्” 

"चरणौ" इत्यत्र, "तमेव शरणं गच्छ", "" चरणौ तावेव 

" नागशयनो परि[ स्थितस्य ] अस्मदुपकारकस्य 

शरणम्" इत्याद्युक्तरीत्या अवधारणं विवक्षितम् । 

(श्रीवैशिष्टयवाधकशङ्कापरिहारः) 

चरणाविति निर्देश: पत्नीवैशिष्ट्यबाधकः । इति मन्दैरिदं प्रोक्तं श्रीमच्छन्दविरोधतः ॥ शब्दस्वरसतः प्राप्तं वैशिष्ट्यं प्रथमश्रुतम् । विशेष्यचरणद्वित्वं न हि बाधितुमर्हति ॥ चरणानिति वक्तव्यमिति यच्च प्रसञ्जितम् । ग्रन्थज्ञैरपहास्यं तत् पतिप्राधान्यतोऽन्वयात् ॥ 

1 उन्नडिकोड़मर्न्स पुगुन्तेन् - तिरुवायमोड़ि 6-10-10 2 कड़ल्कलवैये शरणाक - तिरुवायमोड़ि 5-8-11 

चरणावेळ 

3 नाकणैमिशैनम्पिरान् शरणशरणू - तिरुवायमोड़ि 5-10-11 

३६३ 

धीरहस्यत्रयसारे 

न सम्राजि सपत्नीके सद्वितीयोक्तिसाहसम् । तथाऽत्रेत्यपरामृश्य दर्शितं गुरुसाहसम् ॥ 

सर्वशक्तेरुपायत्वे एतद्विशेषणापेक्षा कुतः 

सापेक्षत्वे 

सर्वशक्तित्वहीनता किं न स्यात् इति चेत् — इदं चोद्यं नारायण- शब्द-चरणशब्दो के गुणविग्रहयोगेऽपि सुकरम् । तेषामेतद्विशेषण- स्वात् तेषां वस्त्वनुरूपोपयोगविशेषसच्चाच्च तैः सर्वशक्तित्व विरोधो नेति यथाप्रमाणमभ्युगमे, इदं बहुप्रमाणप्राप्ते, इह श्रीमच्छन्दे स्वारसिक विशेषण भावपत्नीसम्बन्धेऽपि तुल्यम् । एवं सति चरणाविति द्विवचनमात्रावलम्बनेन श्रीसंबन्ध उपलक्षणत्वोत्तौ गुणादिसंवन्धेऽप्येवमुक्तिः प्रसज्यते । चरणशब्दे उपायवाचिशब्द- समभिव्याहारादुपयुक्तगुण विग्रहविशिष्ट उपायो भवतीति विव- क्षितमिति चेत् — इदमत्रापि तुल्यम् । एवं सति अस्या विशेषणत्वे- ऽभ्युपगम्यमाने सर्वशक्तित्वविरोधः प्रसज्यत इति वदतामेतत्पुरुष- कारापेक्षायामपि सर्वशक्तित्वविरोधः प्रसज्येत । "युवत्वादौ तुल्ये" इति श्लोकोक्कगुणविभागरीत्या पुंस्त्वपितृत्वप्रशासितृत्वादिभिः प्रतापोत्तरं दण्डधरं सन्तमीश्वरमाश्रयितुं प्रवर्तमानानां स्त्रीत्वमातृत्वा- दिगुणातिशयेनास्यास्तमाश्रयितुमस्माकं पुरुषकार भावोपि ईश्वरस्वात- त्र्यनियत इत्युक्तौ, इत्थमेव सहधर्मचारिण्याऽनया विशिष्टस्य सत एव शरण्यताऽपि ईश्वरस्वातन्त्र्यनियतेति स्वीकारे न कस्यापि -प्रमाणस्य निरोधो भवति ।द्वयाधिकारः 

(शरणशब्दार्थः) 

३३७ 

अत्र शरणशब्दः " उपाये गृहरक्षित्रोः शब्दः शरणमित्ययम् । वर्तते सांप्रतं त्वेष उपायार्थैकवाचकः ॥” इति विशिष्योक्तेरुपायपरः । 

भरन्यासवलादेव स्वयत्नविनिवृत्तये । अत्रोपायान्तरस्थाने रक्षको विनिवेशितः ॥ 

सर्वाधिकारिणां तत्तच्छाखार्थैराराधिते सर्वेश्वरे फलोपाये सति, अत्र विशिष्य उपाय इत्युक्तेरावश्यकता उपायान्तरस्थाने सहजकारुण्यादिविशिष्टस्येश्वरस्यावस्थापनरूपस्य 

प्रत्यायनार्थेत्येतावदेव । 

प्रपत्तिप्रकारस्य 

अत्र भक्तियोगस्थाने प्रपत्तौ तिष्ठन्त्याम्, ईश्वरस्योपायान्तर- स्थाने स्थितिः कथमिति चेत् — अङ्गरूपेण प्रपत्ति कृत्वा उपाय- रूपेणोपासनमप्यनुष्ठाय प्राप्यस्य फलस्य तमुपायमन्तरैव प्रपत्तिमात्रेण प्राप्तेर्मूलमीश्वरस्य सहजकारुण्यादिस्वभावविशेष इत्यतः, अकिंचन- स्येश्वर उपायान्तरस्थानेऽवस्थित इत्युच्यते । 

अभिमतफलस्योपायतया विहितं भरं वोढुमसमर्थेन अकिञ्चनेन, गोप्तृत्वेनावस्थितस्य तस्य " त्वं ममोपायो भव" इति उपायान्तरस्थाने निवेशनं नाम - मम शिरसि उपायान्तरमनारोप्य, तद्वहने जनिष्यमाणस्याभिमतस्य सर्वस्यापि प्रदानं समर्थकारुणिकस्य तवैव भरत्वेन स्वीकरणीयमिति प्रार्थनम् ॥ इममंशं निष्कृष्य निक्षेपोऽङ्गीत्युच्यते । इदं स्वनिर्भरत्वपर्यन्तम् । इमं निष्कर्षमभि- प्रेत्यैष “सांप्रतं त्वेष उपायार्थैकवाचकः" इत्युच्यते । 

22 

३३८ 

श्रीरहस्यत्रयसारे 

उपायप्रार्थनायाः निक्षेपस्य च पृथक् पृथक् निर्देशस्थलेषु उपाय - शब्दे एतद्विवक्षायास्त्यागो वा, भरसमर्पणादीनां सुव्यक्तत्वाय पृथगु- तिर्वा, अत्र स्वरूपभरफलानां समर्पणीयत्वादनेकांशविशिष्ट समर्पणे अंशान्तरपरता वा भवितुमर्हति । एभिः त्रिभिः प्रकारैः पुनरुक्तिदोषो नास्ति (निवर्तते । 

इदमुपायत्वं न्यासविद्याया विशिष्य वेद्याकारः । एतदपे- क्षिताः सन्तो ज्ञानशक्त्यादय आयान्ति ॥ 

( " प्रपद्ये" शब्दार्थः) 

“प्रपद्ये” इत्यत्र गतिवाची धातुः गत्यर्थानां बुद्धयर्थत्वा- दत्रापेक्षितं बुद्धिविशेषमाचष्टे । अत्र बुद्धिर्नाम - " रक्षिष्यतीति विश्वासः” इत्युक्तोऽध्यवसायः । अङ्गेषु सारभूतं विश्वासं पुरस्कृत्य सपरिकरः साध्योपायोऽत्र प्रतीयते । कथमिति चेत् — अत्र "" इत्युपसर्गो विश्वासस्य प्रकर्षरूपां महत्तां प्रदर्शयति । अयं विश्वास- प्रकर्षः श्रीमच्छन्दे नारायणशब्दे च निहितेषु पुरुषकारसंबन्ध- गुणादिषु अनुसंहितेषु सत्सु उपनमति । एतेन खगतापचारप्राचुर्यादि- निबन्धनाः शङ्काः सर्वा अपि निवर्तेरन् । इदं विश्वासदादर्थमावश्य- कमित्ययमर्थः, “राक्षसानामविस्रम्भादाञ्जनेयस्य बन्धने । यथा विगलिता सद्यस्त्वमोघाऽप्यस्त्रबन्धना ॥ तथा पुंसामविस्रम्भात् प्रपत्तिः प्रच्युता भवेत् । तस्मात् विस्रम्भयुक्तानां मुक्ति दास्यति साऽचिरात् ॥" इत्युक्तः । अस्य व्यवसायस्य प्रभावः, "व्यवसायात् ऋते ब्रह्म नासादयति तत् परम्", "निस्संशयेषु सर्वेषु नित्यं वसति वै हरिः । ससंशयान् हेतुबलान् 

द्वयाधिकारः 

३३९ 

नाध्यावसति माघवः ||" इत्यादिषु सुप्रसिद्धः । अस्मिन् महाविश्वासे जाते सति पश्चाद्विमर्शकाले कदापि ( कथमपि ) संशयो नोदियात् । अतः, पश्चात् कदापि अस्मिन् विषये यथा संशयो न स्यात् तथाभूतः प्रथमक्षणे महाविश्वासः प्रपत्तेरङ्गम् । अस्मिन् मन्दे सत्यपि विशिष्य कटाक्षयितुं प्रवृत्त ईश्वरः शेषपूरणं कुर्यात् । " मित्रभावेन संपाप्तं न त्यजेयं कथंचन" इति शरण्योऽनुजग्राह किल । अञ्जल्यादिक- मपि, "न जातु हीयते" इत्युक्तखभावं किल वर्तते । अतो मन्द विश्वा- सोऽपि महाविश्वासपर्यन्तो भवति ॥ 

इत्थमुपायत्वेनाध्यवस्यामीति महाविश्वासे उक्ते सति, "अनन्य- साध्ये स्वाभीष्टे महाविश्वासपूर्वकम् । तदेकोपायतायाच्या प्रपत्तिः शरणागतिः ॥", " त्वमेवोपायभूतो मे भवेति प्रार्थना मतिः । शरणागतिरित्युक्ता", "भव शरणम्" इत्यादिप्रमाणानुसारेण उपाय- प्रार्थनाऽप्यत्र प्रतिपादिता भवति । अस्यामुपायप्रार्थनायां गोप्तृत्ववरण- मन्तर्गतम् । न पृथग्भूतम् । [नतु] इष्टप्राप्त्यनिष्टनिवृत्तिरूपफल- प्रार्थनायामुत्तरखण्डे क्रियमाणायां सत्याम् अत्र फलप्रार्थना करणे पुनरुक्तिः स्यात् । [ अङ्ग] प्रपतेः फलत्वेन प्रार्थ्यमानो भक्तिरूपोपाय इव खतन्त्रप्रपत्तिनिष्ठस्यात्र साध्यत्वेन प्रार्थनीयत्वेन च वर्तमानः कश्चिदुपायो नास्ति । एवं सति अत्र प्रार्थनायाः प्रतिपादनं कथमिति चेत् — फलप्रदाने सर्वाधिकारिविषये साधारणे सत्यपि, अकिञ्चनख 

- 

सर्वभरन्यासकर्तुर्विषये प्रपत्तिः उपायान्तरस्यानं यथा न भवेत् तथ 

३४० 

श्रीरहस्यत्रयसारे 

• 

शरण्यस्यैव उपायान्तरस्थाने ऽवस्था य फल प्रदान रूपस्यांशस्यातिशयि तत्वात् सोऽतिशयो भरस्वीकारांशोऽत्र प्रार्थ्यते || [ननु] अथापि इत्थमु- पायरूपेणावस्थातव्यमित्यपेक्षिते, अभिमतफल विशेष उपायान्तरव्यव- धानमन्तरैव दातव्य इति किं न प्रार्थितं भवति ? अतः उत्तरखण्डे प्रार्थना किं नाधिकेति चेत् — उक्तप्रकारेण प्रार्थनाविषये अंशभेदस्य प्रत्यायनार्थं पृथगपेक्षणं क्रियते इति नाधिक्यम् । उत्तरखण्डेऽपे- क्षणीयफलविशेषव्यञ्जकस्य वाक्यस्यान्चयमात्रार्थ प्रार्थनापदे अध्याहृतेऽपि फलखरूपमाले तात्पर्यमिति वा परिहारः सुवचः । पूर्वोत्तरखण्डयोरुभयोः सम्पिण्डितार्थनिष्कर्षे क्रियमाणे, अकिञ्चनस मम वयोपायान्तरस्थाने स्थित्वा फलविशेषस्य दानार्थं यथोक्त- मात्मरक्षाभरनिक्षेपं करोमीत्येकं विशिष्टप्रार्थनान्वितभर समर्पणं फलति । इदं समर्पणमपि अध्यवसायशब्दार्थः । इत्थं सपरिकरं भरसमर्पणमेव प्रपत्तिशास्त्रार्थ इत्यमुमर्थं प्रमाण संप्रदायाभ्यां बहुत्र समार्तथामहि । "अनेनैव तु मन्त्रेण खात्मानं मयि निक्षिपेत् । मयि निक्षिप्तकर्तव्यः कृतकृत्यो भविष्यति ॥” इति प्रपत्तिमन्त्रान्तरे पूक्तं कर्तव्य निक्षेप प्राधान्यमत्रापि तुल्यम् । 

मोक्षप्रदस्य सिद्धोपायस्य मुमुक्षुगतः कश्चिच्छास्त्रीयः साध्यव्याजो वशीकरणमित्येतत् स्वं (मुमुक्षं) कर्तृत्वेन प्रदर्शयतोत्त- मेन सिद्धम् । अत्रौचित्यात् 1 " उपायेन केनापि हीनो दासोऽहम् ", “अहमस्म्यपराधानामालयोऽकिञ्चनोऽगतिः ", "न धर्मनिष्ठोऽस्मि न 1 पुगलोत्रिल्ला वडियेन् - तिरुवायूमोड़ि 6-10 

द्वयाधिकारः 

३४१ 

चात्मवेदी” इत्याद्युक्तरीत्या अधिकारिविशेषः कार्पण्यरूपः परिकर सूचितौ । इदं गद्ये "अनन्यशरणः" इति पदे, लघुगद्ये “खात्मनित्य- नियाम्य" इति चूर्णिकायाम्, श्रीवैकुण्ठगद्ये “तत्प्राप्तये च तत्पादाम्बुजद्वयप्रपत्तेरन्यन्न मे कल्पकोटिसहस्रेणापि साधनमस्तीति 

-मन्वानः" इति चूर्णिकायां च प्रपञ्चितम् । श्रीवरदरामानुजोऽपि ( यज्ञमूर्तिः) (अरुळाळप्पेरुमाळेम्पेरुमानार् ) “खाभीष्टे परसंबन्धे स्वाशक्तया हीनसाधनः । तत्प्राप्त्युपायं तत्पादौ कृत्वा विश्वासपूर्वकम् ॥” इत्यनुजग्राह ॥ इत्थमकिञ्चनाधिकारस्य भरसमर्पणरूपस्योपायस्य प्रतिपादनात् दुष्करकर्मान्तरनैरपेक्ष्यमर्थसिद्धम् ॥ 

इत्थं शरणशब्दान्विते "प्रपद्ये" इति पदे "रक्षिप्यतीति विश्वासो गोप्तृत्ववरणं तथा । आत्मनिक्षेपकार्पण्ये" इति निर्दिष्टानि चत्वारि प्रतिपादितानि भवन्ति । " चराचराणि भूतानि सर्वाणि भगवद्वपुः । अतस्तदानुकूल्यं मे कार्यमित्येव निश्वयः ॥", "स्वस्य स्वामिनि वृत्तिर्या प्रातिकूल्यस्य वर्जनम्" इत्यादिप्रमाणानुसारेण, स्वामि- त्वादीनि निबन्धनानि प्रतिपादयति सविशेषणे नारायणशब्दे आनुकूल्य संकल्पः प्रातिकूल्यवर्जनं च सूचितमित्येतत् पूर्वमेवावो- चाम । इत्थं परिकरा अपि उपायार्थतया सकृत्कर्तव्या इत्येतमर्थमधि- कारान्तरेऽवोचाम । 

("प्रपद्ये" इत्यत्र लडर्थः 

न 

अस्मिन् क्रियापदे वर्तमानव्यपदेशो बर्हिर्लवनादिमन्त्रेष्विवानु ठानकालाभिप्रायः । अनेवम्भावेन - 'अयं वर्तमानव्यपदेशो वर्तमान- 

३४२ 

श्रीरस्यत्रयसारे 

देहावधिकतया प्रपत्यनुष्ठान कर्तव्यतां विवक्षती' ति, 'फलपातिपर्यन्तं प्रपत्तिपरिकरस्य विश्वासस्यानुवृत्ति विवक्षती 'ति 'प्रपत्तिकाले स्वसंकल्पितरीत्या अनुकूल्यसंकल्पादेः प्रपत्तिपरिकर भावेनैवाग्रे- ऽप्यनुवर्तनीयतां प्रदर्शयती 'ति चोच्यमानाः पक्षाः अस्योपायस्य सपरिकरस्य सकृत्कर्तव्यतां प्रदर्शयद्भिः प्रमाणैर्निरुध्येरन् । त्वरातिशयेन भोगरूपत्वेन चोपनमन्त्या आवृत्तेः पूर्वखण्डोक्तरीत्या- ऽनुष्ठितोपायशरीरे न प्रवेशः । अतः अस्मिन् उपायवाक्ये वर्तमान- व्यपदेशः, "द्वयमर्थानुसन्धानेन सह सदैव वक्ता" इत्युक्तां रागप्राप्त- भोगरूपानुवृत्ति विवक्षतीत्यपि न । 

इत्थं सर्वशरण्यत्वं शरणागतिस्वरूपमेतत्परिकरा अधिकार- विशेषश्च पूर्वखण्डे प्रकाशितानि जातानि । एतेनानन्योपायत्व सिद्धम् ॥ 

(उत्तरखण्डार्थः) 

इत्थं प्रतीतायाः शरणागते, "तावदार्तिस्तथा वान्छ तावन्मोहस्तथाऽसुखम्" इत्याद्युक्तरीत्या सकलफलसाधनत्वात्, " तदभ्यः को महोदारः" इत्युक्तरीत्या परमोदारस्य शरण्यस्य 1" गृह्यमाणे न्यूनताशून्यमभीष्टसर्वप्रदम्" इत्युक्तरीत्या अर्थितार्थपरि- दानदीक्षितरूपेणावस्थितत्वात् अत्र कस्य फलस्य कृते प्रपत्तिः क्रियत इत्यपेक्षायाम्, महोदारस्य शरण्यस्य, सर्वोत्कृष्ट विषयस्यास्य वशीकरण विशेषस्य, शेषतैकरसस्य स्वस्वरूपस्य चानुरूपः फलविशेष 1 कोलक्कुरैविलेन वेण्डिलाम् तरुम् - तिरुवायमोडि 3-9-5 

द्वयाधिकारः 

३४३ 

उत्तरखण्डेन 1" खार्थमेव मम स्वीकरणरूपमिदमेव" इत्युकरीत्या समस्त विरोधिनिवृत्तिपर्यन्तया प्रार्थयते । एतेनानन्यप्रयोजनखं सिध्यति । 

अत्र सविशेषणो नारायणशब्दः प्राप्यताया अनुरूपाणि स्वामित्वादीनि अनन्तगुणविभ्रतिविशिष्टस्य स्वामिनः सर्व- प्रकारनिरतिशयभोग्यतेत्येवंरूपान् आकारान् यथाप्रमाणं प्राधा- न्येन दर्शयति । 

इत्यमुभयविभृतिविशिष्टस्य प्राप्यत्वेऽपि आत्महविरुद्देश्य- त्वेन शेषत्वप्रतिसंवन्धित्वेन तन्निबन्धनकैर्यलक्ष्यत्वेन च प्रधान- प्राप्यरूपेण वर्तमानाविमौ विशिष्टदम्पती इति द्योतनार्थमत्र श्रीम- च्छन्दः । अयमर्थः, “वैकुण्ठे तु परे लोके श्रिया सार्धं जगत्पतिः", " तथा सहाssसीनमनन्तमो गिनि" "आत्मानुरूपया श्रिया सहासीनम्", 2. " उज्ज्वला ग्रहस्तवलयायां श्रियां त्वयि चैवाधिवसतो: " 

3" अलंकार- शालिश्रीमहालक्ष्म्या सह त्वाम्" इत्यादिष्वपि विवक्षितः । 

इहत्य: श्रीशब्दः " शृणाति निखिलान् दोषान् श्रीणाति च गुणैर्जगत् । श्रीयते चाखिलैर्नित्यं श्रयते च परं पदम् ॥ श्रयन्त श्रीयमाणां च शृणतीं शृण्वतींमपि ।" इत्याद्युक्तरीत्याऽनेकार्थ सद्भावेऽपि 

1 तनक्केयाकवेन्नै ककोळ्ळमीदे - तिरुवाय्मोड़ि 2-9-4 2 ओप्टोडियाले तिरुमगलुं नीयुमे निलानिर्प-तिरुवायमोडि 4-9-10 3 कोलेत्तिरुमाम गलोड नै - तिस्वायमोड़ि 6-9-3 

૨૪ 

श्रीरहस्यत्रयसारे 

"श्रिञ सेवायाम्" इति धातोर्निष्पनः सेव्यत्वादीन् वदन् कैर्यप्रतिसम्बन्धित्यपरः ॥ 

- 

श्रीमते इति शब्देन विशिष्टे प्रतिसंबन्धिनि प्रतीतेऽपि सर्वविधकैर्यप्रयोजकप्रीतिविशेषोत्पादक संबन्धगुणविभृत्यादि- परिपूर्णानुभवसिद्ध्यर्थमत्र नारायणशब्दः प्रयुक्तो भवति । अत्र चतुर्थी तादर्थ्यमुखेन कैकयं सूचयति । तादर्थ्य मालस्य नित्यत्वात् “तच्छेषत्वानुसंधानपूर्वतच्छेषवृत्तिकः ", "अहं सर्वं करिष्यामि” इत्याद्युक्तरीत्याऽत्र परिपूर्णानुभवपूर्वकं कैकयं प्रार्थनीयम् । शरणा- गतिदशायां शरण्यं प्रति अभिमतप्रार्थनां करोतीत्यतोऽत्र, भवेयम् इति पदमध्याहार्यम् । इत्थं प्राधान्येन प्रथमत इष्टप्राप्ति प्राथ्य तदर्थमनन्तरं नमसा सर्वानिष्टनिवृत्तिः प्रार्थ्यते ॥ 

अप्राप्तितः परिहरन् स्वपरैः स्वरक्षां तादर्थ्यी परिहृतस्वपरार्थ भावः । अन्योपभोगविरहादनघः प्रपन्नो 

भुंक्ते स्वभोगमखिलं पतिभोगशेषम् ॥ 

अस्य नमसोऽपि क्रियापदमध्याहरणीयम्, 'न मम स्याम्' इति । अनेन मदर्थं न भवेयमित्युक्तं भवति । " न मम किञ्चित् स्यात् " इति सर्वविषयममकारनिवृत्तिमुखेन सर्वानिष्टनिवृत्तिः प्रार्थ्यत इति वा । श्रीमन्त्रे इष्टप्राप्त्यनिष्टपरिहारविषये उक्तौ चोद्यपरि- हारावत्राप्यनुसन्धेयौ । अनेन नमः शब्देनाविद्या-कर्म-तदुभयवा- 

द्वयाधिकारः 

३४. 

-सना-रुचि - प्रकृतिसंबन्धादिरूप सर्वविरोधिषु निवर्त्यमानेष्वपि एत- निर्वाचकस्युक्तरीत्या परिपूर्ण कैङ्कर्यरूपफलदशायां फलान्तरानु- भवन्यायेन शङ्कितयोः स्वाधीनस्वार्थ कर्तृत्वस्वाधीन स्वार्थ- भोक्तृत्वरूपयोर्यवसयो र्निवर्तनेऽत्र प्रधानतात्पर्यमित्यनुसंदधते । एतेन फलान्तरानुभवदशायां जायमानयोः स्वाधीनस्वार्थ कर्तृत्व भोक्तृत्व- भ्रमयोर्मुक्तदशायां कैकेयै अभाव दृष्ट्रा तथा प्रार्थयते इति सिद्धम् । 

"परमात्मनि नाराणां सर्वभारसमर्पणात् । नैरपेक्ष्यं तु संजातं नम इत्युच्यते बुधैः ॥” इति इहत्यनमश्शब्दं श्रीवरदरामानुजो (यज्ञमूर्ति :) व्याचख्यौ । एतच्छुलोकोक्तं नैरपेक्ष्यं स्वरक्षणे निर्भरत्वम् । अनेन निर्भरत्वेन भरसमर्पणं सूचितं वा स्वनिर्भरत्वपर्यन्तं भरसमर्पण- मत्र विवक्षितं वा भवति । हविस्समर्पणे " इदमिन्द्राय न मम" इतिवत् "अहं श्रीमते नारायणाय" इत्यत्र भरगर्भतया समय, " न मम" इति स्वसम्बन्धो व्यवच्छिद्यत इत्युक्तौ अस्या: समर्पणरूप- योजनायाः स्वारस्यम् । अस्यां योजनायां पूर्वखण्डोऽङ्गपञ्चकपर, उत्तरखण्डोऽङ्गिप्रतिपादकः । " अहमद्यैव मया समर्पितः” इत्युक्तरी- त्यात्र "अहं श्रीमते नारायणाय " इति समर्पणे कृते सति, “यत् संरक्ष्यतयाऽप्येते", "तथैवास्मि हि भर:" इत्याद्युक्तरीत्या स्वरक्षण भरः स्वरक्षणफलं च तदीयमेवेति अत्राभिप्रेतमिति वा । " नमः" इत्यनेना- स्मात्मीयैः सह स्वरक्षण तत्फलाभ्यां च सह स्वस्य संबन्धाभावः प्रदर्श्यते । परसंबन्धविधौ स्वसंबन्धनिषेधे च तात्पर्यादेतयोः 

३४६ 

श्रीरहस्यत्त्रयसारे 

चतुर्थीन मसोर्द्वयोरपि फलमस्ति । अस्मिन् समर्पणेऽपि परनिरपेक्ष- कर्तृत्वादिकं निषेद्धं “ नमः" इत्युच्यत इति वा । स्थूलप्रक्रिया- स्वीकारेऽपि "नमामि" इति पदस्यात्मसमर्पणार्थतया व्याख्यान- परपदस्तोत्रप्रक्रिययाऽयं नमःशब्द: समर्पणार्थस्य संगतः । 

इत्थमुत्तरखण्डमात्मसमर्पण परतयाऽनुसन्दधतामेतदनुरूपः स्वरूपानुबन्धी फलविशेषोऽत्र स्वतः प्राप्तः । पूर्वोक्तरीत्या फलपर- तयोत्तखण्डमनुसंदधतामिदमात्मरक्षा भर समर्पणमुपायपरे पूर्वखण्डे शरणशब्दान्वित क्रियापदेऽनुसन्धेयम् । 

(द्वयस्थपदप्रतिपादितार्थसंग्रहः) 

इत्थं द्वये पदेषु क्रमेण शब्दार्थस्वभावाभ्यां पुरुषकारयोगः, तस्य नित्यत्वम् उपाययैशिष्टयम् शरण्यगुणपूर्णत्वम्, संबन्धविशेषः, दिव्यमङ्गल विग्रहयोगः, तत्र 

9 

शेषभूतस्याश्रयणावलम्बनम्, तस्यो- पायत्वप्रकारः, वशीकरण विशेषः, तत्परिकराः, अधिकारिविशेषः, प्राप्यवैशिष्टयम् गुणविभूतिविशिष्टपाप्यत्वम् कैर्यप्रतिसम्बन्धित्वम् कैर्यप्रार्थना, सर्वविधकैङ्कर्यलाभः सर्वानिष्टनिवृत्तिः, तस्या आत्यन्ति- कत्वम्, पराधीनपरार्थ कर्तृत्वम्, तथाविधभोक्तृत्वमित्येते प्राधान्येन, एतदपेक्षितार्थाः सर्वेऽपि सिद्धसाध्यविभागवद्ध्यामुपायोपेयाभ्यां द्वाभ्यां प्रधानप्रतिपाद्याभ्यां संबद्धाः प्रकाशिताः ॥ 

( अद्वयानुसन्धाने क्रमः) 

इत्थं शारीरकशास्त्र इव तत्त्वविशेषस्योपायविशेषस्य फलविशेषस्य चास्मिन् मन्त्र रहने प्रतिपादितत्वेऽपि, अस्य श्वेताश्वतर-द्वयाधिकारः 

३४ 

मन्त्रवत् फलापेक्षापूर्वकोषायानुष्ठानप्रधानत्वात् उपायफलयोरु त्पत्तिक्रमेण संगतेन पाठक्रमेण फलप्रतिपादकवाक्यस्य पाश्चा त्यत्वेऽपि अर्थक्रमेणेदं पूर्वमनुसन्धेयमिति पूर्वेऽनुजगृहुः । पुरुषः पुरुषार्थमविमृश्योपाय विमर्शमुपायानुष्ठानं च न कुर्यात् किल । इत्थं श्रीमन्त्रेऽपि उपायफलप्रतिपादकांशयोः क्रमप्रकारौ द्रष्टव्यौ । फलार्थिनोऽधिकारिणस्सत एव स्य एतदुपायानुष्ठानं प्राप्तं भवति । (द्वयस्य संपिण्डितार्थः) 

"द्वयेन शरणं व्रजेत् ", " द्वयार्थः शरणागतिः" इत्यभियुक्तो - तितो द्वयमुपायानुष्ठानं प्राधान्येन प्रकाशयति । अत्र पूर्वखण्डः, चतुर्थ्यन्तपदद्वयम्, नमश्चेति भवान्तरवाक्यत्रय सत्त्वेऽपि पिण्डीभूय उपायप्रधानैकवाक्यरूपे परिसमाप्तता भवति । कथमिति चेत् — सर्व- स्वामिनः सर्वप्रकारनिरतिशयभोग्यस्य श्रीमहालक्ष्म्य विनाभूतस्य नारायणस्य श्रीचरणयो: स्वरूप प्राप्त सर्व देश सर्वकाल सर्वावस्थोचित- सर्वविधर्यस्य विरोधिनां सर्वेषां निवृत्तिपूर्वकं परिपूर्णकैर्य- प्राप्तयर्थम् अकिञ्चनो दासोऽहम्, स्वरक्षणभरादिषु ममान्वयो यथा निवृत्तः स्यात् तथा श्रीमतो नारायणस्य चरणयोरङ्गपञ्चकसंपन्न- मात्मरक्षाभरसमर्पणं करोमीति द्वये सम्पिण्डितोऽर्थः ॥ 

वैराग्यविजितस्वान्तैः प्रपत्तिविजितेश्वरैः । अनुक्रोशैकविजितैरित्युपादेशि देशिकैः || इदमष्टपदं व्यासे समासे पट्पदं विदुः । वाक्यं पञ्चपदैर्युक्तमित्याख्यातप्रधानकम् || | 

१ 

३४८ 

श्रीरहस्यत्रयसारे 

(इयमहिमनिरूपणम् ) 

एकं द्वयं त्र्यवयवं सुखलभ्यतुर्य व्यक्तार्थपञ्चकमुपात्तषडङ्गयोगम् । सप्तार्णवी महिमवत् विवृताष्टवर्ण रङ्गे सतामिह रसं नवमं प्रसुते ॥ 

(अधिकारार्थसंग्राहिका गाथा ) 

आम्नातं द्वयं संमेल्य (द्वयमधीत्य ), दययोपकुर्वतः श्रीवल्लभस्य चरणौ द्वावपि शरणतयाऽऽश्रित्य अस्मदीयं पङ्कजवासिनीनाथमुपसृत्य आनन्दवर्धकदेशे दास्यानां सर्वेषां निर्दोषज्ञानेन सह स्वीकरणप्रकारं 

व्यरूपयाम ॥ 

न वेदान्ताच्छास्त्रं न मधुमथनात् तत्त्वमधिकं न तद्भक्तात् तीर्थं न तदभिमतात् साचिकपदम् । न सच्चादारोग्यं न बुधभजनाद् बोधजनकं न मुक्तेः सौख्यं न द्वयवचनतः क्षेमकरणम् ॥ 

- इति श्रीकवितार्किक सिंहस्य सर्वतन्त्र स्वतन्त्रस्य श्रीमद्वेङ्कटनाथस्य वेदान्ताचार्यस्य कृतिषु श्रीमद्वहस्यत्रयसारे द्वयाधिकारो द्वाविंश: 

श्रीमते निगमान्तमहा देशिकाय नमः FER 

. ०–०. 

श्रीः 
