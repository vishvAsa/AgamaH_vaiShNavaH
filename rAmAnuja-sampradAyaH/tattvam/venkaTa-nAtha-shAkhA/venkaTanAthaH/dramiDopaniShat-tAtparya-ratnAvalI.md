+++
title = "द्रमिडोपनिषद्-तात्पर्यरत्नावली"

+++




<details open><summary>विश्वास-प्रस्तुतिः</summary>

सारः सारस्वतानां शठरिपुभणितिः शान्तिशुद्धान्तसीमा  
मायामायामिनीभिः स्वगुणविततिभिः बन्धयन्तीं धयन्ती ।  
पारं पारम्परीतो भवजलधिभवन्मज्जनानां जनानां  
प्रत्यक् प्रत्यक्षयेन्नः प्रतिनियतरमासन्निधानं निधानम् ॥ 1
</details>

<details><summary>मूलम्</summary>

सारः सारस्वतानां शठरिपुभणितिः शान्तिशुद्धान्तसीमा  
मायामायामिनीभिः स्वगुणविततिभिः बन्धयन्तीं धयन्ती ।  
पारं पारम्परीतो भवजलधिभवन्मज्जनानां जनानां  
प्रत्यक् प्रत्यक्षयेन्नः प्रतिनियतरमासन्निधानं निधानम् ॥ 1
</details>



<details open><summary>विश्वास-प्रस्तुतिः</summary>

प्रज्ञाख्ये मन्थशैले प्रथितगुणरुचिं नेत्रयन् सम्प्रदायं  
तत्तल्लब्धिप्रसक्तैः अनुपधि विबुधैः अर्थितो वेङ्कटेशः ।  
तल्पं कल्पान्तयूनः शठजिदुपनिषद्दुग्धसिन्धुं विमथ्नन्  
ग्रथ्नाति स्वादुगाथालहरिदशशतीनिर्गतं रत्नजातम् ॥ 2
</details>

<details><summary>मूलम्</summary>

प्रज्ञाख्ये मन्थशैले प्रथितगुणरुचिं नेत्रयन् सम्प्रदायं  
तत्तल्लब्धिप्रसक्तैः अनुपधि विबुधैः अर्थितो वेङ्कटेशः ।  
तल्पं कल्पान्तयूनः शठजिदुपनिषद्दुग्धसिन्धुं विमथ्नन्  
ग्रथ्नाति स्वादुगाथालहरिदशशतीनिर्गतं रत्नजातम् ॥ 2
</details>



<details open><summary>विश्वास-प्रस्तुतिः</summary>

पाञ्चालीगात्रशोभाहृतहृदयवधूवर्गपुम्भावनीत्या  
पत्यौ पद्मासहाये प्रणयिनि भजतः प्रेयसीपारतन्त्र्यम् ।  
भक्तिः शृङ्गारवृत्त्या परिणमति मुनेः भावबन्धप्रथिम्ना  
योगात् प्रागुत्तरावस्थितिरिह विरहो देशिकास्तत्र दूताः ॥ 3
</details>

<details><summary>मूलम्</summary>

पाञ्चालीगात्रशोभाहृतहृदयवधूवर्गपुम्भावनीत्या  
पत्यौ पद्मासहाये प्रणयिनि भजतः प्रेयसीपारतन्त्र्यम् ।  
भक्तिः शृङ्गारवृत्त्या परिणमति मुनेः भावबन्धप्रथिम्ना  
योगात् प्रागुत्तरावस्थितिरिह विरहो देशिकास्तत्र दूताः ॥ 3
</details>



<details open><summary>विश्वास-प्रस्तुतिः</summary>

भाषा गीतिः प्रशस्ता भगवति वचनात् राजवच्चोपचारात्  
सा चागस्त्यप्रसूता त्विह परिजगृहे भूमिकाभेदयोग्या ।  
यत्तत्कृत्यं श्रुतीनां मुनिगणविहितैः सेतिहासैः पुराणैः  
तत्रासौ सत्त्वसीम्नः शठमथनमुनेः संहिता सार्वभौमी ॥ 4
</details>

<details><summary>मूलम्</summary>

भाषा गीतिः प्रशस्ता भगवति वचनात् राजवच्चोपचारात्  
सा चागस्त्यप्रसूता त्विह परिजगृहे भूमिकाभेदयोग्या ।  
यत्तत्कृत्यं श्रुतीनां मुनिगणविहितैः सेतिहासैः पुराणैः  
तत्रासौ सत्त्वसीम्नः शठमथनमुनेः संहिता सार्वभौमी ॥ 4
</details>



<details open><summary>विश्वास-प्रस्तुतिः</summary>

आदौ शारीरकार्थक्रममिह विशदं विंशतिः वक्ति साग्रा  
संक्षेपोऽसौ विभागं प्रथयति च ऋचां चारुपाठोपपन्नम् ।  
सम्यक् गीतानुबद्धं सकलमनुगतं सामशाखासहस्रं  
संलक्ष्यं साभिधेयैः यजुरपि दशकैः भात्यथर्वा रसैश्च ॥ 5
</details>

<details><summary>मूलम्</summary>

आदौ शारीरकार्थक्रममिह विशदं विंशतिः वक्ति साग्रा  
संक्षेपोऽसौ विभागं प्रथयति च ऋचां चारुपाठोपपन्नम् ।  
सम्यक् गीतानुबद्धं सकलमनुगतं सामशाखासहस्रं  
संलक्ष्यं साभिधेयैः यजुरपि दशकैः भात्यथर्वा रसैश्च ॥ 5
</details>



<details open><summary>विश्वास-प्रस्तुतिः</summary>

प्राच्ये सेवानुगुण्यात् प्रभुमिह शतकेऽमंस्त मुक्तेरुपायं  
मुक्तप्राप्यं द्वितीये मुनिरनुबुबुधे भोग्यताविस्तरेण ।  
प्राप्यत्वोपायभावौ शुभसुभगतनोरित्यवादीत् तृतीये  
ऽनन्यप्राप्यश्चतुर्थे समभवदितरैरप्यनन्याद्युपायः ॥ 6
</details>

<details><summary>मूलम्</summary>

प्राच्ये सेवानुगुण्यात् प्रभुमिह शतकेऽमंस्त मुक्तेरुपायं  
मुक्तप्राप्यं द्वितीये मुनिरनुबुबुधे भोग्यताविस्तरेण ।  
प्राप्यत्वोपायभावौ शुभसुभगतनोरित्यवादीत् तृतीये  
ऽनन्यप्राप्यश्चतुर्थे समभवदितरैरप्यनन्याद्युपायः ॥ 6
</details>



<details open><summary>विश्वास-प्रस्तुतिः</summary>

देवः श्रीमान् स्वसिद्धेः करणमिति वदन् एकमर्थं सहस्रे  
सेव्यत्वादीन् दशार्थान् पृथगिह शतकैः वक्ति तत्स्थापनार्थान् ।  
ऐकैकश्यात् परत्वादिषु दशकगुणेष्वायतन्ते तथा ते  
तत्तद्गाथागुणानामनुविदधति तत्पङ्क्तयः पङ्क्तिसंख्याः ॥ 7
</details>

<details><summary>मूलम्</summary>

देवः श्रीमान् स्वसिद्धेः करणमिति वदन् एकमर्थं सहस्रे  
सेव्यत्वादीन् दशार्थान् पृथगिह शतकैः वक्ति तत्स्थापनार्थान् ।  
ऐकैकश्यात् परत्वादिषु दशकगुणेष्वायतन्ते तथा ते  
तत्तद्गाथागुणानामनुविदधति तत्पङ्क्तयः पङ्क्तिसंख्याः ॥ 7
</details>



<details open><summary>विश्वास-प्रस्तुतिः</summary>

सेव्यत्वात् भोग्यभावात् शुभतनुविभवात् सर्वभोग्याधिकत्वात्  
श्रेयस्तद्धेतुदानात् श्रितविवशतया स्वाश्रितानिष्टहृत्त्वात् ।  
भक्तच्छन्दानुवृत्तेः निरुपधिकसुहृद्भावतः सत्पदव्यां  
साहाय्याच्च स्वसिद्धेः स्वयमिह करणं श्रीधरः प्रत्यपादि ॥ 8
</details>

<details><summary>मूलम्</summary>

सेव्यत्वात् भोग्यभावात् शुभतनुविभवात् सर्वभोग्याधिकत्वात्  
श्रेयस्तद्धेतुदानात् श्रितविवशतया स्वाश्रितानिष्टहृत्त्वात् ।  
भक्तच्छन्दानुवृत्तेः निरुपधिकसुहृद्भावतः सत्पदव्यां  
साहाय्याच्च स्वसिद्धेः स्वयमिह करणं श्रीधरः प्रत्यपादि ॥ 8
</details>



<details open><summary>विश्वास-प्रस्तुतिः</summary>

ब्रूते गाथासहस्रं मुरमथनगुणस्तोमगर्भं मुनीन्द्रः  
प्रत्येकं चात्र गाथाः प्रथितविभुगुणाः स्पष्टमध्यक्षयामः ।  
तत्रासंकीर्णतत्तद्दशकगुणशतस्थापनौचित्ययुक्तान्  
ऐदंपर्यावरुद्धान् अगणितगुणितान् तद्गुणान् उद्गृणीमः ॥ 9
</details>

<details><summary>मूलम्</summary>

ब्रूते गाथासहस्रं मुरमथनगुणस्तोमगर्भं मुनीन्द्रः  
प्रत्येकं चात्र गाथाः प्रथितविभुगुणाः स्पष्टमध्यक्षयामः ।  
तत्रासंकीर्णतत्तद्दशकगुणशतस्थापनौचित्ययुक्तान्  
ऐदंपर्यावरुद्धान् अगणितगुणितान् तद्गुणान् उद्गृणीमः ॥ 9
</details>



<details open><summary>विश्वास-प्रस्तुतिः</summary>

इच्छासारथ्यसत्यापितगुणकमलाकान्तगीतान्तसिध्य-  
च्छुद्धान्ताचारशुद्धैः इयमनघगुणग्रन्थिबन्धानुबद्धा ।  
तत्तादृक्ताम्रपर्णीतटगतशठजिद्दृष्टसर्वीयशाखा-  
गाथातात्पर्यरत्नावलिरखिलभयोत्तारणी धारणीया ॥ 10
</details>

<details><summary>मूलम्</summary>

इच्छासारथ्यसत्यापितगुणकमलाकान्तगीतान्तसिध्य-  
च्छुद्धान्ताचारशुद्धैः इयमनघगुणग्रन्थिबन्धानुबद्धा ।  
तत्तादृक्ताम्रपर्णीतटगतशठजिद्दृष्टसर्वीयशाखा-  
गाथातात्पर्यरत्नावलिरखिलभयोत्तारणी धारणीया ॥ 10
</details>



<details open><summary>विश्वास-प्रस्तुतिः</summary>

निस्सीमोद्यद्गुणत्वात् अमितरसतया अनन्तलीलास्पदत्वात्  
स्वायत्ताशेषसत्तास्थितियतनभिदावैभवात् वैश्वरूप्यात् ।  
त्र्यक्षब्रह्मात्मभावात् सदसदवगतेः सर्वतत्त्वेषु पूर्तेः  
पश्यन् योगी परं तत्पदकमलनतावन्वशादात्मचित्तम् ॥ (1-1) 11
</details>

<details><summary>मूलम्</summary>

निस्सीमोद्यद्गुणत्वात् अमितरसतया अनन्तलीलास्पदत्वात्  
स्वायत्ताशेषसत्तास्थितियतनभिदावैभवात् वैश्वरूप्यात् ।  
त्र्यक्षब्रह्मात्मभावात् सदसदवगतेः सर्वतत्त्वेषु पूर्तेः  
पश्यन् योगी परं तत्पदकमलनतावन्वशादात्मचित्तम् ॥ (1-1) 11
</details>



<details open><summary>विश्वास-प्रस्तुतिः</summary>

स्वामित्वात् सुस्थिरत्वात् निखिलनिरुपधिस्वात्मविद्ग्राह्यभावात्  
तादृक्सर्वानुकूल्यात् च्यवनवदितरप्राप्यवैषम्यवत्त्वात् ।  
सर्वत्राप्यक्षिपातात् शुभविभवतया मानसाद्यर्च्यभावात्  
सङ्कोचोन्मोचकत्वात् जगदयनतयोपादिशत् सर्वयोग्यम् ॥ (1-2) 12
</details>

<details><summary>मूलम्</summary>

स्वामित्वात् सुस्थिरत्वात् निखिलनिरुपधिस्वात्मविद्ग्राह्यभावात्  
तादृक्सर्वानुकूल्यात् च्यवनवदितरप्राप्यवैषम्यवत्त्वात् ।  
सर्वत्राप्यक्षिपातात् शुभविभवतया मानसाद्यर्च्यभावात्  
सङ्कोचोन्मोचकत्वात् जगदयनतयोपादिशत् सर्वयोग्यम् ॥ (1-2) 12
</details>



<details open><summary>विश्वास-प्रस्तुतिः</summary>

बन्धार्हत्वात् स्वभक्तैः अधिकतरगुणानन्तदिव्यावतारात्  
सर्वेष्वासक्तिमत्त्वात् नतसुगमतया स्वप्रबोधप्रदत्वात् ।  
ख्याताभिख्यादिचिह्नात् स्वरुचिवितरणात् सर्वकालाश्रयत्वात्  
शर्वादेः स्वाङ्गदानात् प्रहितपदतयाऽनन्तसौलभ्यमाह ॥ (1-3) 13
</details>

<details><summary>मूलम्</summary>

बन्धार्हत्वात् स्वभक्तैः अधिकतरगुणानन्तदिव्यावतारात्  
सर्वेष्वासक्तिमत्त्वात् नतसुगमतया स्वप्रबोधप्रदत्वात् ।  
ख्याताभिख्यादिचिह्नात् स्वरुचिवितरणात् सर्वकालाश्रयत्वात्  
शर्वादेः स्वाङ्गदानात् प्रहितपदतयाऽनन्तसौलभ्यमाह ॥ (1-3) 13
</details>



<details open><summary>विश्वास-प्रस्तुतिः</summary>

त्राणे बद्धध्वजत्वात् शुभनयनतया स्वार्थलाभेऽर्थिभावात्  
तिम्यन्मेघस्वभावात् जगदुपजननस्थापनातिप्रियत्वात् ।  
कारुण्याप्तत्वयोगात् अनुगतमहिषीसन्निधेः सङ्गदैर्घ्यात्  
नानाबन्धैः स्वरक्षावहिततमतया क्षाम्यतीत्याह कृष्णम् ॥ (1-4) 14
</details>

<details><summary>मूलम्</summary>

त्राणे बद्धध्वजत्वात् शुभनयनतया स्वार्थलाभेऽर्थिभावात्  
तिम्यन्मेघस्वभावात् जगदुपजननस्थापनातिप्रियत्वात् ।  
कारुण्याप्तत्वयोगात् अनुगतमहिषीसन्निधेः सङ्गदैर्घ्यात्  
नानाबन्धैः स्वरक्षावहिततमतया क्षाम्यतीत्याह कृष्णम् ॥ (1-4) 14
</details>



<details open><summary>विश्वास-प्रस्तुतिः</summary>

सद्धीभव्यान् सुवाचः सुचरितसुभगान् कृष्णसारूप्यसौम्यान्  
स्वाहारोदारशीलान् तनुधृतभगवल्लक्ष्मणो बाल्यगुप्तान् ।  
छात्रच्छन्दस्ववृत्तीन् अभिगतशिशिरान् अन्तरङ्गोक्तियोग्यान्  
आचार्यान् कृष्णलब्धाववृणुत शठजित् प्रेयसीदूतनीत्या ॥ (1-4) 15
</details>

<details><summary>मूलम्</summary>

सद्धीभव्यान् सुवाचः सुचरितसुभगान् कृष्णसारूप्यसौम्यान्  
स्वाहारोदारशीलान् तनुधृतभगवल्लक्ष्मणो बाल्यगुप्तान् ।  
छात्रच्छन्दस्ववृत्तीन् अभिगतशिशिरान् अन्तरङ्गोक्तियोग्यान्  
आचार्यान् कृष्णलब्धाववृणुत शठजित् प्रेयसीदूतनीत्या ॥ (1-4) 15
</details>



<details open><summary>विश्वास-प्रस्तुतिः</summary>

क्षुद्राह्वानाभिमुख्यात् निजमहिमतिरस्कारकार्चाप्रियत्वात्  
सर्वत्राप्यङ्घ्रिदानात् सविधशयनतः स्वाङ्घ्रिसक्तैकरस्यात् ।  
गोपाद्याप्तेः अशेषेक्षणविषयतया भक्तवस्तुप्रसक्तेः  
श्लिष्यन्नाशव्यपोहात् तदहितशमनात् प्राह नाथं सुशीलम् ॥ (1-5) 16
</details>

<details><summary>मूलम्</summary>

क्षुद्राह्वानाभिमुख्यात् निजमहिमतिरस्कारकार्चाप्रियत्वात्  
सर्वत्राप्यङ्घ्रिदानात् सविधशयनतः स्वाङ्घ्रिसक्तैकरस्यात् ।  
गोपाद्याप्तेः अशेषेक्षणविषयतया भक्तवस्तुप्रसक्तेः  
श्लिष्यन्नाशव्यपोहात् तदहितशमनात् प्राह नाथं सुशीलम् ॥ (1-5) 16
</details>



<details open><summary>विश्वास-प्रस्तुतिः</summary>

अक्रीतैरर्च्यभावात् अनियतविविधाभ्यर्चनात् अल्पतुष्टेः  
प्रह्वावर्ज्येशभावात् स्वविषयनियतेष्वादरात् स्वादुभूम्ना ।  
पादासक्तप्रसत्तेः सकृदुपसदने मोक्षणात् धर्मसौस्थ्यात्  
क्षिप्रक्षिप्ताहितत्वात् सुकरभजनतां माधवस्याभ्यधत्त ॥ (1-6) 17
</details>

<details><summary>मूलम्</summary>

अक्रीतैरर्च्यभावात् अनियतविविधाभ्यर्चनात् अल्पतुष्टेः  
प्रह्वावर्ज्येशभावात् स्वविषयनियतेष्वादरात् स्वादुभूम्ना ।  
पादासक्तप्रसत्तेः सकृदुपसदने मोक्षणात् धर्मसौस्थ्यात्  
क्षिप्रक्षिप्ताहितत्वात् सुकरभजनतां माधवस्याभ्यधत्त ॥ (1-6) 17
</details>



<details open><summary>विश्वास-प्रस्तुतिः</summary>

सच्चित्ताकर्षहेतोरघशमननिधेर्नित्यभोग्यामृतस्य  
त्यागे हेतूज्झितस्य प्रवहदुपकृतेर्दुस्त्यजस्वानुभूतेः ।  
त्यागाकाङ्क्षानिरोद्धुः श्रितहृदयपृथक्कारनित्याक्षमस्य  
स्वात्मश्लिष्टस्य गायच्छ्रमहरयशसः सेवनं स्वाद्ववोचत् ॥ (1-7) 18
</details>

<details><summary>मूलम्</summary>

सच्चित्ताकर्षहेतोरघशमननिधेर्नित्यभोग्यामृतस्य  
त्यागे हेतूज्झितस्य प्रवहदुपकृतेर्दुस्त्यजस्वानुभूतेः ।  
त्यागाकाङ्क्षानिरोद्धुः श्रितहृदयपृथक्कारनित्याक्षमस्य  
स्वात्मश्लिष्टस्य गायच्छ्रमहरयशसः सेवनं स्वाद्ववोचत् ॥ (1-7) 18
</details>



<details open><summary>विश्वास-प्रस्तुतिः</summary>

सूरीणां स्वैरसेव्ये स्वयमवतरति क्षुद्रदिव्यैकनेत्रे  
गोपाद्यर्थं धृताद्रौ श्रिततनुरसिके वामनीभावदृश्ये ।  
सच्चित्तानन्यवृत्तौ विभवसमतनौ स्वायुधारूढहस्ते  
नीचोच्चग्राह्यपादे निरुपधिमृजुतां नीरवर्णे जगाद ॥ (1-8) 19
</details>

<details><summary>मूलम्</summary>

सूरीणां स्वैरसेव्ये स्वयमवतरति क्षुद्रदिव्यैकनेत्रे  
गोपाद्यर्थं धृताद्रौ श्रिततनुरसिके वामनीभावदृश्ये ।  
सच्चित्तानन्यवृत्तौ विभवसमतनौ स्वायुधारूढहस्ते  
नीचोच्चग्राह्यपादे निरुपधिमृजुतां नीरवर्णे जगाद ॥ (1-8) 19
</details>



<details open><summary>विश्वास-प्रस्तुतिः</summary>

पर्यन्तेऽत्के च दृष्टं स्वविरहविधुरं डिम्भवत्पार्श्वलीनं  
चित्ते कॢप्तप्रवेशं भुजशिखरगतं तालुसिंहासनस्थम् ।  
चक्षुर्मध्ये निविष्टं स्थितमलिकतटे मस्तके तस्थिवांसं  
प्रत्याहारोक्तरीत्या विभुमनुबुभुजे सात्म्यभोगप्रदानात् ॥ (1-9) 20
</details>

<details><summary>मूलम्</summary>

पर्यन्तेऽत्के च दृष्टं स्वविरहविधुरं डिम्भवत्पार्श्वलीनं  
चित्ते कॢप्तप्रवेशं भुजशिखरगतं तालुसिंहासनस्थम् ।  
चक्षुर्मध्ये निविष्टं स्थितमलिकतटे मस्तके तस्थिवांसं  
प्रत्याहारोक्तरीत्या विभुमनुबुभुजे सात्म्यभोगप्रदानात् ॥ (1-9) 20
</details>



<details open><summary>विश्वास-प्रस्तुतिः</summary>

विष्वग्विक्रान्तिदृश्यं विगणनसुलभं व्यक्तपूर्वोपकारं  
स्वान्तस्वैकाग्र्यहेतुं स्वयमुदयजुषं बन्धमात्रोपयातम् ।  
चिन्तास्तुत्यादिलक्ष्यं नतजनसततश्लेषिणं दर्शितार्चं  
स्मृत्यै चित्ते मिषन्तं स्ववितरणमहौदार्यतुष्टोऽभ्यचष्ट ॥ (1-10) 21
</details>

<details><summary>मूलम्</summary>

विष्वग्विक्रान्तिदृश्यं विगणनसुलभं व्यक्तपूर्वोपकारं  
स्वान्तस्वैकाग्र्यहेतुं स्वयमुदयजुषं बन्धमात्रोपयातम् ।  
चिन्तास्तुत्यादिलक्ष्यं नतजनसततश्लेषिणं दर्शितार्चं  
स्मृत्यै चित्ते मिषन्तं स्ववितरणमहौदार्यतुष्टोऽभ्यचष्ट ॥ (1-10) 21
</details>



<details open><summary>विश्वास-प्रस्तुतिः</summary>

आदावित्थं परत्वादखिलसमतया भक्तसौलभ्यभूम्ना  
निःशेषागःसहत्वात् कृपणसुघटनात् शक्यसंराधनत्वात् ।  
स्वादु स्वोपासनत्वात् प्रकृतिऋजुतया सात्म्यभोगप्रदत्वात्  
अव्याजोदारभावात् अमनुत शतके माधवं सेवनीयम् ॥ (1) 22
</details>

<details><summary>मूलम्</summary>

आदावित्थं परत्वादखिलसमतया भक्तसौलभ्यभूम्ना  
निःशेषागःसहत्वात् कृपणसुघटनात् शक्यसंराधनत्वात् ।  
स्वादु स्वोपासनत्वात् प्रकृतिऋजुतया सात्म्यभोगप्रदत्वात्  
अव्याजोदारभावात् अमनुत शतके माधवं सेवनीयम् ॥ (1) 22
</details>



<details open><summary>विश्वास-प्रस्तुतिः</summary>

निद्राविच्छेदकत्वात् अरतिजननतोऽजस्रसंक्षोभकत्वात्  
अन्वेष्टुं प्रेरकत्वात् विलयवितरणात् कार्श्यदैन्यादिकृत्त्वात् ।  
चित्ताक्षेपात् विसंज्ञीकरणत उपसंशोषणावर्जनाभ्यां  
दृष्टास्वादस्य शौरेः क्षणविरहदशादुस्सहत्वं जगाद ॥ (2-1) 23
</details>

<details><summary>मूलम्</summary>

निद्राविच्छेदकत्वात् अरतिजननतोऽजस्रसंक्षोभकत्वात्  
अन्वेष्टुं प्रेरकत्वात् विलयवितरणात् कार्श्यदैन्यादिकृत्त्वात् ।  
चित्ताक्षेपात् विसंज्ञीकरणत उपसंशोषणावर्जनाभ्यां  
दृष्टास्वादस्य शौरेः क्षणविरहदशादुस्सहत्वं जगाद ॥ (2-1) 23
</details>



<details open><summary>विश्वास-प्रस्तुतिः</summary>

पूर्णैश्वर्यावतारं भवदुरितहरं वामनत्वे महान्तं  
नाभीपद्मोत्थविश्वं तदनुगुणदृशं कल्पतल्पीकृताब्धिम् ।  
सुप्तं न्यग्रोधपत्रे जगदवनधियं रक्षणायावतीर्णं  
रुद्रादिस्तुत्यलीलं व्यवृणुत ललितोत्तुङ्गभावेन नाथम् ॥ (2-2) 24
</details>

<details><summary>मूलम्</summary>

पूर्णैश्वर्यावतारं भवदुरितहरं वामनत्वे महान्तं  
नाभीपद्मोत्थविश्वं तदनुगुणदृशं कल्पतल्पीकृताब्धिम् ।  
सुप्तं न्यग्रोधपत्रे जगदवनधियं रक्षणायावतीर्णं  
रुद्रादिस्तुत्यलीलं व्यवृणुत ललितोत्तुङ्गभावेन नाथम् ॥ (2-2) 24
</details>



<details open><summary>विश्वास-प्रस्तुतिः</summary>

चित्रास्वादानुभूतिं प्रियमुपकृतिभिः दास्यसारस्यहेतुं  
स्वात्मन्यासार्हकृत्यं भजदमृतरसं भक्तचित्तैकभोग्यम् ।  
सर्वाक्षप्रीणनार्हं सपदि बहुफलस्नेहमास्वाद्यशीलं  
सभ्यैः साध्यैः समेतं निरविशदनघाशेषनिर्वेशमीशम् ॥ (2-3) 25
</details>

<details><summary>मूलम्</summary>

चित्रास्वादानुभूतिं प्रियमुपकृतिभिः दास्यसारस्यहेतुं  
स्वात्मन्यासार्हकृत्यं भजदमृतरसं भक्तचित्तैकभोग्यम् ।  
सर्वाक्षप्रीणनार्हं सपदि बहुफलस्नेहमास्वाद्यशीलं  
सभ्यैः साध्यैः समेतं निरविशदनघाशेषनिर्वेशमीशम् ॥ (2-3) 25
</details>



<details open><summary>विश्वास-प्रस्तुतिः</summary>

प्रह्लादार्थे नृसिंहं क्षपितविपदुषावल्लभं क्षिप्तलङ्कं  
क्ष्वेलप्रत्यर्थिकेतुं श्रमहरतुलसीमालिनं धैर्यहेतुम् ।  
त्राणे दत्तावधानं स्वरिपुहतिकृताश्वासनं दीप्तहेतिं  
सत्प्रेक्षारक्षितारं व्यसननिरसनं व्यक्तकीर्तिं जगाद ॥ (2-4) 26
</details>

<details><summary>मूलम्</summary>

प्रह्लादार्थे नृसिंहं क्षपितविपदुषावल्लभं क्षिप्तलङ्कं  
क्ष्वेलप्रत्यर्थिकेतुं श्रमहरतुलसीमालिनं धैर्यहेतुम् ।  
त्राणे दत्तावधानं स्वरिपुहतिकृताश्वासनं दीप्तहेतिं  
सत्प्रेक्षारक्षितारं व्यसननिरसनं व्यक्तकीर्तिं जगाद ॥ (2-4) 26
</details>



<details open><summary>विश्वास-प्रस्तुतिः</summary>

स्वप्राप्त्या सिद्धकान्तिं सुघटितदयितं विस्फुरत्तुङ्गमूर्तिं  
प्रीत्युन्मेषातिभोग्यं नवघनसुरसं नैकभूषादिदृश्यम् ।  
प्रख्यातप्रीतिलीलं दुरभिलपरसं सद्गुणामोदहृद्यं  
विश्वव्यावृत्तिचित्रं व्रजयुवतिगणख्यातनीत्याऽन्वभुङ्क्त ॥ (2-5) 27
</details>

<details><summary>मूलम्</summary>

स्वप्राप्त्या सिद्धकान्तिं सुघटितदयितं विस्फुरत्तुङ्गमूर्तिं  
प्रीत्युन्मेषातिभोग्यं नवघनसुरसं नैकभूषादिदृश्यम् ।  
प्रख्यातप्रीतिलीलं दुरभिलपरसं सद्गुणामोदहृद्यं  
विश्वव्यावृत्तिचित्रं व्रजयुवतिगणख्यातनीत्याऽन्वभुङ्क्त ॥ (2-5) 27
</details>



<details open><summary>विश्वास-प्रस्तुतिः</summary>

स्वास्वादख्यापकत्वात् श्रितनियतदृशेः नैकभोगप्रदानात्  
त्यागानर्हप्रकाशात् स्थिरपरिचरणस्थापनात् पापभङ्गात् ।  
दुस्साधार्थस्य सिद्धेः विरहभयकृतेः दुर्विभेदात्मयोगात्  
नित्यानेकोपकारात् स्वविरहचकितं प्रैक्षताम्भोरुहाक्षम् ॥ (2-6) 28
</details>

<details><summary>मूलम्</summary>

स्वास्वादख्यापकत्वात् श्रितनियतदृशेः नैकभोगप्रदानात्  
त्यागानर्हप्रकाशात् स्थिरपरिचरणस्थापनात् पापभङ्गात् ।  
दुस्साधार्थस्य सिद्धेः विरहभयकृतेः दुर्विभेदात्मयोगात्  
नित्यानेकोपकारात् स्वविरहचकितं प्रैक्षताम्भोरुहाक्षम् ॥ (2-6) 28
</details>



<details open><summary>विश्वास-प्रस्तुतिः</summary>

सर्वादिः सर्वनाथः त्रिभुवनजननीवल्लभः स्वाश्रितार्थी  
विष्वग्व्याप्त्यातिदीप्तः विमतनिरसनः स्वाङ्घ्रिसद्भक्तिदायी ।  
विश्वाप्त्यै वामनाङ्गः स्वविभवरसदः स्वान्तनिर्वाहयोग्यः  
स्वार्थेहो बन्धमोक्ता स्वजनहिततया द्वादशाख्याभिरूचे ॥ (2-7) 29
</details>

<details><summary>मूलम्</summary>

सर्वादिः सर्वनाथः त्रिभुवनजननीवल्लभः स्वाश्रितार्थी  
विष्वग्व्याप्त्यातिदीप्तः विमतनिरसनः स्वाङ्घ्रिसद्भक्तिदायी ।  
विश्वाप्त्यै वामनाङ्गः स्वविभवरसदः स्वान्तनिर्वाहयोग्यः  
स्वार्थेहो बन्धमोक्ता स्वजनहिततया द्वादशाख्याभिरूचे ॥ (2-7) 29
</details>



<details open><summary>विश्वास-प्रस्तुतिः</summary>

प्राप्याकारोपपत्त्या जनिपरिहरणात् विश्वसृष्ट्यादिशक्तेः  
निस्सीमानन्ददेशान्वयत उपजगौ रक्षणार्थावतारात् ।  
सुप्रख्यातानुभावात् विविधविहरणात् व्याप्तिवैचित्र्यवत्त्वात्  
भक्तैः द्राग्दृश्यभावात् अखिलफलकृतेः मुक्तिसौख्यं मुकुन्दे ॥ (2-8) 30
</details>

<details><summary>मूलम्</summary>

प्राप्याकारोपपत्त्या जनिपरिहरणात् विश्वसृष्ट्यादिशक्तेः  
निस्सीमानन्ददेशान्वयत उपजगौ रक्षणार्थावतारात् ।  
सुप्रख्यातानुभावात् विविधविहरणात् व्याप्तिवैचित्र्यवत्त्वात्  
भक्तैः द्राग्दृश्यभावात् अखिलफलकृतेः मुक्तिसौख्यं मुकुन्दे ॥ (2-8) 30
</details>



<details open><summary>विश्वास-प्रस्तुतिः</summary>

श्रद्धेयस्वाङ्घ्रियोगं शुभमतिकरदं स्तोत्रसामर्थ्यहेतुं  
स्वार्थीकारोपकारं स्मृतिरसशमितान्यादरं प्रीतिवश्यम् ।  
प्राप्तौ कालाक्षमत्वप्रदममृतरसध्यानमात्मार्पणार्हं  
वैमुख्याद्वारयन्तं वृतपरिचरणं चक्रपाणिं जगाद ॥ (2-9) 31
</details>

<details><summary>मूलम्</summary>

श्रद्धेयस्वाङ्घ्रियोगं शुभमतिकरदं स्तोत्रसामर्थ्यहेतुं  
स्वार्थीकारोपकारं स्मृतिरसशमितान्यादरं प्रीतिवश्यम् ।  
प्राप्तौ कालाक्षमत्वप्रदममृतरसध्यानमात्मार्पणार्हं  
वैमुख्याद्वारयन्तं वृतपरिचरणं चक्रपाणिं जगाद ॥ (2-9) 31
</details>



<details open><summary>विश्वास-प्रस्तुतिः</summary>

दीप्ताश्चर्यस्वभावं मुखरितजलजं वर्षुकाम्भोदवर्णं  
शैलच्छत्राभिगुप्ताश्रितमतिविलसद्धेतिमापीतगव्यम् ।  
संरम्भोत्क्षिप्तभूमिं प्रणमदनुगुणं पूतनाचेतनान्तं  
पूर्वाचार्यं श्रुतीनां शुभसविधगिरिस्थानतो निर्विवेश ॥ (2-10) 32
</details>

<details><summary>मूलम्</summary>

दीप्ताश्चर्यस्वभावं मुखरितजलजं वर्षुकाम्भोदवर्णं  
शैलच्छत्राभिगुप्ताश्रितमतिविलसद्धेतिमापीतगव्यम् ।  
संरम्भोत्क्षिप्तभूमिं प्रणमदनुगुणं पूतनाचेतनान्तं  
पूर्वाचार्यं श्रुतीनां शुभसविधगिरिस्थानतो निर्विवेश ॥ (2-10) 32
</details>



<details open><summary>विश्वास-प्रस्तुतिः</summary>

इत्यब्रूतात्यसह्यक्षणविरहतया मानुषत्वे परत्वात्  
सर्वास्वादत्वभूम्ना व्यसनहरतया स्वाप्तिसम्प्रीतिमत्त्वात् ।  
वैमुख्यत्रासयोगात् निजसुहृदवनात् मुक्तिसारस्यदानात्  
कैङ्कर्योद्देश्यभावात् शुभनिलयतया चातिभोग्यं द्वितीये ॥ (2) 33
</details>

<details><summary>मूलम्</summary>

इत्यब्रूतात्यसह्यक्षणविरहतया मानुषत्वे परत्वात्  
सर्वास्वादत्वभूम्ना व्यसनहरतया स्वाप्तिसम्प्रीतिमत्त्वात् ।  
वैमुख्यत्रासयोगात् निजसुहृदवनात् मुक्तिसारस्यदानात्  
कैङ्कर्योद्देश्यभावात् शुभनिलयतया चातिभोग्यं द्वितीये ॥ (2) 33
</details>



<details open><summary>विश्वास-प्रस्तुतिः</summary>

सुश्लिष्टाकल्पमङ्गैः अनुपमसुषमं वक्ति निस्सीमदीप्तिं  
स्वान्तस्वादुस्वदेहं सुखभजनपदं मण्डिताङ्गं महिष्या ।  
स्तोत्रातिक्रान्तकीर्तिं मलिनिमरहितौज्ज्वल्यमिष्टौपवाह्यं  
वीताश्चर्यत्रिणेत्रप्रभृतिसुरनुतिं चित्रसौन्दर्यविद्धम् ॥ (3-1) 34
</details>

<details><summary>मूलम्</summary>

सुश्लिष्टाकल्पमङ्गैः अनुपमसुषमं वक्ति निस्सीमदीप्तिं  
स्वान्तस्वादुस्वदेहं सुखभजनपदं मण्डिताङ्गं महिष्या ।  
स्तोत्रातिक्रान्तकीर्तिं मलिनिमरहितौज्ज्वल्यमिष्टौपवाह्यं  
वीताश्चर्यत्रिणेत्रप्रभृतिसुरनुतिं चित्रसौन्दर्यविद्धम् ॥ (3-1) 34
</details>



<details open><summary>विश्वास-प्रस्तुतिः</summary>

स्रष्टा क्रान्ता च लोकान् हृतधरणिभरोऽनन्यभोग्याङ्घ्रियुग्मः  
चित्तोद्यन्नीलरूपः निरवधिरसद स्वाङ्घ्रिरध्यक्षमूर्तिः ।  
नित्योपास्यस्वपादः निखिलवसुमतीगोपनस्वाङ्घ्रिवृत्तिः  
मुष्णन् मूर्तिप्रतीत्या यमपरवशतां प्रैक्षि लोकैकनाथः ॥ (3-2) 35
</details>

<details><summary>मूलम्</summary>

स्रष्टा क्रान्ता च लोकान् हृतधरणिभरोऽनन्यभोग्याङ्घ्रियुग्मः  
चित्तोद्यन्नीलरूपः निरवधिरसद स्वाङ्घ्रिरध्यक्षमूर्तिः ।  
नित्योपास्यस्वपादः निखिलवसुमतीगोपनस्वाङ्घ्रिवृत्तिः  
मुष्णन् मूर्तिप्रतीत्या यमपरवशतां प्रैक्षि लोकैकनाथः ॥ (3-2) 35
</details>



<details open><summary>विश्वास-प्रस्तुतिः</summary>

स्थानोत्कर्षात् सुदीप्तं श्रमहरवपुषं स्वाङ्गपर्याप्तभूषं  
तेजिष्ठं नीचयोगात् प्रणमितभुवनं पावनं सन्नतानाम् ।  
प्राप्त्यर्हस्थानमंहःप्रशमनविषयं बन्धविच्छेदिपादं  
भेजे शीघ्राभियानक्षमशुभवसतिं लम्भितार्चाभिमुख्यः ॥ (3-3) 36
</details>

<details><summary>मूलम्</summary>

स्थानोत्कर्षात् सुदीप्तं श्रमहरवपुषं स्वाङ्गपर्याप्तभूषं  
तेजिष्ठं नीचयोगात् प्रणमितभुवनं पावनं सन्नतानाम् ।  
प्राप्त्यर्हस्थानमंहःप्रशमनविषयं बन्धविच्छेदिपादं  
भेजे शीघ्राभियानक्षमशुभवसतिं लम्भितार्चाभिमुख्यः ॥ (3-3) 36
</details>



<details open><summary>विश्वास-प्रस्तुतिः</summary>

भूतैस्तत्कार्यभूतैः शुभनिजवपुषा दीप्तिमद्भिः पदार्थैः  
पथ्यास्वादोपपन्नैः श्रुतिमुखसुभगाशेषशब्दप्रपञ्चैः ।  
नानाकारैः पुमर्थैः जगदधिपतिभिः चेतनाचेतनौघैः  
जुष्टं दोषैरदुष्टं निखिलतनुतया संप्रतुष्टाव तुष्टः ॥ (3-4) 37
</details>

<details><summary>मूलम्</summary>

भूतैस्तत्कार्यभूतैः शुभनिजवपुषा दीप्तिमद्भिः पदार्थैः  
पथ्यास्वादोपपन्नैः श्रुतिमुखसुभगाशेषशब्दप्रपञ्चैः ।  
नानाकारैः पुमर्थैः जगदधिपतिभिः चेतनाचेतनौघैः  
जुष्टं दोषैरदुष्टं निखिलतनुतया संप्रतुष्टाव तुष्टः ॥ (3-4) 37
</details>



<details open><summary>विश्वास-प्रस्तुतिः</summary>

ग्राहग्रस्तेभमोक्षे सुररिपुदमने गोकुलत्राणकार्ये  
गोदार्थोक्षावमर्दे सदहितमथने सिन्धुपर्यङ्कयोगे ।  
क्षोणीभारव्यपोहे क्षितिधरवसतौ निर्जराराध्यतायां  
विश्वारम्भे च शौरेः शुभतनुसुषमोन्मादकत्वं जगाद ॥ (3-5) 38
</details>

<details><summary>मूलम्</summary>

ग्राहग्रस्तेभमोक्षे सुररिपुदमने गोकुलत्राणकार्ये  
गोदार्थोक्षावमर्दे सदहितमथने सिन्धुपर्यङ्कयोगे ।  
क्षोणीभारव्यपोहे क्षितिधरवसतौ निर्जराराध्यतायां  
विश्वारम्भे च शौरेः शुभतनुसुषमोन्मादकत्वं जगाद ॥ (3-5) 38
</details>



<details open><summary>विश्वास-प्रस्तुतिः</summary>

पद्माक्षीं पापहन्त्रीं मणिरुचिम् अमराधीशचिन्त्याङ्घ्रिपद्मां  
तत्तादृक्कुन्तलश्रीसुघटितमकुटां भावुकप्राप्यपादाम् ।  
शुद्धास्वाद्यस्वभावां यमभटमथनीं भक्तधीवृत्तिभ(ा)व्यां  
नीचोच्चाभीष्टवृत्तिं हरितनुमवदत् निर्मलार्चानुरक्तः ॥ (3-6) 39
</details>

<details><summary>मूलम्</summary>

पद्माक्षीं पापहन्त्रीं मणिरुचिम् अमराधीशचिन्त्याङ्घ्रिपद्मां  
तत्तादृक्कुन्तलश्रीसुघटितमकुटां भावुकप्राप्यपादाम् ।  
शुद्धास्वाद्यस्वभावां यमभटमथनीं भक्तधीवृत्तिभ(ा)व्यां  
नीचोच्चाभीष्टवृत्तिं हरितनुमवदत् निर्मलार्चानुरक्तः ॥ (3-6) 39
</details>



<details open><summary>विश्वास-प्रस्तुतिः</summary>

स्फीतालोकातिभूम्ना पृथुबहुभुजया दिव्यमाल्यास्त्रभाजा  
सद्वस्त्राकल्पकॢप्त्या त्रिदशरसकृता रक्षणौन्मुख्यवत्या ।  
मुक्तैरुत्तंसिताङ्घ्र्या स्थिरधृतरमया श्यामया नित्यसत्या  
शौरेः कान्त्या जितानां स्वबहुमतजनस्वामितामन्वमंस्त ॥ (3-7) 40
</details>

<details><summary>मूलम्</summary>

स्फीतालोकातिभूम्ना पृथुबहुभुजया दिव्यमाल्यास्त्रभाजा  
सद्वस्त्राकल्पकॢप्त्या त्रिदशरसकृता रक्षणौन्मुख्यवत्या ।  
मुक्तैरुत्तंसिताङ्घ्र्या स्थिरधृतरमया श्यामया नित्यसत्या  
शौरेः कान्त्या जितानां स्वबहुमतजनस्वामितामन्वमंस्त ॥ (3-7) 40
</details>



<details open><summary>विश्वास-प्रस्तुतिः</summary>

चित्ताकृष्टिप्रवीणैः अभिलपनसुखैः स्पर्शवाञ्छां दुहानैः  
आतन्वानैः दिदृक्षां श्रुतिहितसहितैः आत्मनित्यादरार्हैः ।  
विश्लेषाक्रोशकृद्भिः स्मरदरतिकरैः दत्तसायुज्यसङ्गैः  
कुर्वाणैः बाललौल्यं मिलितगुणगणैः नित्यदृश्याङ्गमाह ॥ (3-8) 41
</details>

<details><summary>मूलम्</summary>

चित्ताकृष्टिप्रवीणैः अभिलपनसुखैः स्पर्शवाञ्छां दुहानैः  
आतन्वानैः दिदृक्षां श्रुतिहितसहितैः आत्मनित्यादरार्हैः ।  
विश्लेषाक्रोशकृद्भिः स्मरदरतिकरैः दत्तसायुज्यसङ्गैः  
कुर्वाणैः बाललौल्यं मिलितगुणगणैः नित्यदृश्याङ्गमाह ॥ (3-8) 41
</details>



<details open><summary>विश्वास-प्रस्तुतिः</summary>

रम्यस्थानादियोगात् अमितविभवतः सत्पथप्रापकत्वात्  
सम्यक्सायुज्यदानात् अनघवितरणात् सर्वशेषित्वचिह्नात् ।  
प्रख्याताख्यासहस्रैः अवतरणरसैः भुक्तिमुक्त्याभिमुख्यात्  
त्रैलोक्योत्पादनाच्च स्तुतिविषयतनुं व्याहरन्निन्दितान्यः ॥ (3-9) 42
</details>

<details><summary>मूलम्</summary>

रम्यस्थानादियोगात् अमितविभवतः सत्पथप्रापकत्वात्  
सम्यक्सायुज्यदानात् अनघवितरणात् सर्वशेषित्वचिह्नात् ।  
प्रख्याताख्यासहस्रैः अवतरणरसैः भुक्तिमुक्त्याभिमुख्यात्  
त्रैलोक्योत्पादनाच्च स्तुतिविषयतनुं व्याहरन्निन्दितान्यः ॥ (3-9) 42
</details>



<details open><summary>विश्वास-प्रस्तुतिः</summary>

प्रादुर्भावानुभावात् परिजनविभवात् पावनालंक्रियत्वात्  
जैत्रव्यापारयोगात् अघटितघटनात् देवभावप्रसिद्धेः ।  
आश्चर्यक्रीडनत्वात् सरसिजनिलयानन्दनात् छन्दवृत्तेः  
ऐश्वर्यव्यक्तिमत्त्वात् अघशमनतनुं केशवं व्याजहार ॥ (3-10) 43
</details>

<details><summary>मूलम्</summary>

प्रादुर्भावानुभावात् परिजनविभवात् पावनालंक्रियत्वात्  
जैत्रव्यापारयोगात् अघटितघटनात् देवभावप्रसिद्धेः ।  
आश्चर्यक्रीडनत्वात् सरसिजनिलयानन्दनात् छन्दवृत्तेः  
ऐश्वर्यव्यक्तिमत्त्वात् अघशमनतनुं केशवं व्याजहार ॥ (3-10) 43
</details>



<details open><summary>विश्वास-प्रस्तुतिः</summary>

एवं सौन्दर्यभूम्ना तनुविहितजगत्कृत्यसौभाग्ययोगात्  
स्वेच्छासेव्याकृतित्वात् निखिलतनुतयोन्माददानार्हकान्त्या ।  
लभ्यार्चावैभवत्वात् गुणरसिकगुणोत्कर्षणात् अक्षकृष्ट्या  
स्तुत्यत्वात् पापभङ्गात् शुभसुभगतनुं प्राह नाथं तृतीये ॥ (3) 44
</details>

<details><summary>मूलम्</summary>

एवं सौन्दर्यभूम्ना तनुविहितजगत्कृत्यसौभाग्ययोगात्  
स्वेच्छासेव्याकृतित्वात् निखिलतनुतयोन्माददानार्हकान्त्या ।  
लभ्यार्चावैभवत्वात् गुणरसिकगुणोत्कर्षणात् अक्षकृष्ट्या  
स्तुत्यत्वात् पापभङ्गात् शुभसुभगतनुं प्राह नाथं तृतीये ॥ (3) 44
</details>



<details open><summary>विश्वास-प्रस्तुतिः</summary>

श्रीमान्नारायणः स्वाम्यनुगुणमकुटः वीरदामाङ्कमौलिः  
दुर्दान्तारातिहन्ताऽद्भुतनियततनुः कल्पपाथोधितल्पः ।  
विश्वाद्यं ज्योतिरुर्वीधरफणिशयनो वेदरूपस्वकेतुः  
निर्धूताशेषदोषः प्रभुरथ कथितः सुस्थिरैश्वर्यसीमा ॥ (4-1) 45
</details>

<details><summary>मूलम्</summary>

श्रीमान्नारायणः स्वाम्यनुगुणमकुटः वीरदामाङ्कमौलिः  
दुर्दान्तारातिहन्ताऽद्भुतनियततनुः कल्पपाथोधितल्पः ।  
विश्वाद्यं ज्योतिरुर्वीधरफणिशयनो वेदरूपस्वकेतुः  
निर्धूताशेषदोषः प्रभुरथ कथितः सुस्थिरैश्वर्यसीमा ॥ (4-1) 45
</details>



<details open><summary>विश्वास-प्रस्तुतिः</summary>

शैत्यात् सौगन्ध्यभूम्ना रुचिरुचिरतया पोषणादाभिरूप्यात्  
सन्दर्भात् पुष्पसङ्गात् महिततुलसिकामालया शङ्खतश्च ।  
चक्राधीशस्य योगात् वटदलशयनाद्यर्हणीयापदानैः  
सम्पन्नानेकभोग्यं निरविशदजितं कृष्णमूर्तिं शठारिः ॥ (4-2) 46
</details>

<details><summary>मूलम्</summary>

शैत्यात् सौगन्ध्यभूम्ना रुचिरुचिरतया पोषणादाभिरूप्यात्  
सन्दर्भात् पुष्पसङ्गात् महिततुलसिकामालया शङ्खतश्च ।  
चक्राधीशस्य योगात् वटदलशयनाद्यर्हणीयापदानैः  
सम्पन्नानेकभोग्यं निरविशदजितं कृष्णमूर्तिं शठारिः ॥ (4-2) 46
</details>



<details open><summary>विश्वास-प्रस्तुतिः</summary>

चेतोगन्धानुलेपः स्तुतिवचनकृतस्रक्पटोऽञ्जल्युपात्ता-  
लङ्कारः प्राणवासी कलितवरशिरोभूषणश्चेतनेन ।  
शीर्ष्णा सत्पादपीठः स्वतनुसदनतामात्मरूपे वितन्वन्  
अन्योन्यात्मत्वयोगात् प्रभुरगणि मिथःश्लिष्टभावोऽथ तेन ॥ (4-3) 47
</details>

<details><summary>मूलम्</summary>

चेतोगन्धानुलेपः स्तुतिवचनकृतस्रक्पटोऽञ्जल्युपात्ता-  
लङ्कारः प्राणवासी कलितवरशिरोभूषणश्चेतनेन ।  
शीर्ष्णा सत्पादपीठः स्वतनुसदनतामात्मरूपे वितन्वन्  
अन्योन्यात्मत्वयोगात् प्रभुरगणि मिथःश्लिष्टभावोऽथ तेन ॥ (4-3) 47
</details>



<details open><summary>विश्वास-प्रस्तुतिः</summary>

भूम्याद्यैः सागराद्यैः ज्वलनशशिमुखैः वस्तुभिर्वत्सपूर्वैः  
नृत्यद्भिः स्वैश्च लोकादिभिरथ पृथिवीक्षिद्भिरात्मीयदासैः ।  
सौलभ्यैश्वर्यवर्गैरपि च गुणगणैः वासुदेवो वियोगे  
स्वीयैस्तुल्यैश्च भक्तान् व्यथयति मधुहेत्यब्रवीत् कारिसूनुः ॥ (4-4) 48
</details>

<details><summary>मूलम्</summary>

भूम्याद्यैः सागराद्यैः ज्वलनशशिमुखैः वस्तुभिर्वत्सपूर्वैः  
नृत्यद्भिः स्वैश्च लोकादिभिरथ पृथिवीक्षिद्भिरात्मीयदासैः ।  
सौलभ्यैश्वर्यवर्गैरपि च गुणगणैः वासुदेवो वियोगे  
स्वीयैस्तुल्यैश्च भक्तान् व्यथयति मधुहेत्यब्रवीत् कारिसूनुः ॥ (4-4) 48
</details>



<details open><summary>विश्वास-प्रस्तुतिः</summary>

आपन्नानन्यबन्धौ सरसिजनिलयावल्लभे सान्द्रमोदे  
भक्ताघध्वंसशीले तदुचितसमयाश्वासदानप्नवीणे ।  
कर्पूरालेपशोभे समधिकरहिते तोषके सर्वपूर्णे  
कृष्णे स्तुत्यादिभाजां शठरिपुरवदत् धन्यतां निन्दितान्यः ॥ (4-5) 49
</details>

<details><summary>मूलम्</summary>

आपन्नानन्यबन्धौ सरसिजनिलयावल्लभे सान्द्रमोदे  
भक्ताघध्वंसशीले तदुचितसमयाश्वासदानप्नवीणे ।  
कर्पूरालेपशोभे समधिकरहिते तोषके सर्वपूर्णे  
कृष्णे स्तुत्यादिभाजां शठरिपुरवदत् धन्यतां निन्दितान्यः ॥ (4-5) 49
</details>



<details open><summary>विश्वास-प्रस्तुतिः</summary>

इच्छासारथ्ययोगात् प्रहरणनवनात् श्रीतुलस्याढ्यमौलेः  
स्तुत्याङ्घ्र्योः पादधूल्या स्वजनभजनतत्पादधूलीनमोभिः ।  
तन्मूलस्वाङ्घ्रिनुत्या तदितरभजनत्यागपूर्वोपसत्त्या  
देवं प्राचिख्यपत् स्वप्रणयिषु भिषजं केसरस्रग्विभूषः ॥ (4-6) 50
</details>

<details><summary>मूलम्</summary>

इच्छासारथ्ययोगात् प्रहरणनवनात् श्रीतुलस्याढ्यमौलेः  
स्तुत्याङ्घ्र्योः पादधूल्या स्वजनभजनतत्पादधूलीनमोभिः ।  
तन्मूलस्वाङ्घ्रिनुत्या तदितरभजनत्यागपूर्वोपसत्त्या  
देवं प्राचिख्यपत् स्वप्रणयिषु भिषजं केसरस्रग्विभूषः ॥ (4-6) 50
</details>



<details open><summary>विश्वास-प्रस्तुतिः</summary>

आपद्बन्धुत्वदीप्तं निरवधिकमहानन्ददं क्रान्तलोकं  
दुर्दर्शं देवतानां पितरमनुपधिं सर्वभूतान्तरस्थम् ।  
पूर्णज्ञानैकमूर्तिं धृतशुभतुलसिं चक्रनाथं श्रुतीनां  
विश्रान्तिस्थानमीशं विशदबहुगुणं प्राह खिन्नः शठारिः ॥ (4-7) 51
</details>

<details><summary>मूलम्</summary>

आपद्बन्धुत्वदीप्तं निरवधिकमहानन्ददं क्रान्तलोकं  
दुर्दर्शं देवतानां पितरमनुपधिं सर्वभूतान्तरस्थम् ।  
पूर्णज्ञानैकमूर्तिं धृतशुभतुलसिं चक्रनाथं श्रुतीनां  
विश्रान्तिस्थानमीशं विशदबहुगुणं प्राह खिन्नः शठारिः ॥ (4-7) 51
</details>



<details open><summary>विश्वास-प्रस्तुतिः</summary>

दुश्शीलो मांसचक्षुः निरवधिदुरितो वीतलज्जो विलोलः  
प्रेक्षाहीनोऽन्यसङ्गात् कृतमपि लघयन् शीलमन्तर्दधानः ।  
कर्मज्ञानादिशून्यः निरुपधिविहितां ज्ञानदृष्टिं विनिन्दन्  
प्रख्याप्यैवं स्वदोषान् पतिगुणरसिकः तद्दिदृक्षां चचक्षे ॥ (4-7) 52
</details>

<details><summary>मूलम्</summary>

दुश्शीलो मांसचक्षुः निरवधिदुरितो वीतलज्जो विलोलः  
प्रेक्षाहीनोऽन्यसङ्गात् कृतमपि लघयन् शीलमन्तर्दधानः ।  
कर्मज्ञानादिशून्यः निरुपधिविहितां ज्ञानदृष्टिं विनिन्दन्  
प्रख्याप्यैवं स्वदोषान् पतिगुणरसिकः तद्दिदृक्षां चचक्षे ॥ (4-7) 52
</details>



<details open><summary>विश्वास-प्रस्तुतिः</summary>

सौन्दर्यादौ स्वकीये हृदि च खनिकरे पूर्णतायां च कान्तौ  
सम्यग्ज्ञाने प्रकाशे वलयरशनयोः वर्ष्मणि स्वस्वरूपे ।  
स्याद्विष्णोर्यद्युपेक्षा तदिदमखिलमुन्मूलनीयं तदीयैः  
इत्यूचे कारिसूनुः तदुपरि कथयंस्तं शिवाद्याश्रिताङ्गम् ॥ (4-8) 53
</details>

<details><summary>मूलम्</summary>

सौन्दर्यादौ स्वकीये हृदि च खनिकरे पूर्णतायां च कान्तौ  
सम्यग्ज्ञाने प्रकाशे वलयरशनयोः वर्ष्मणि स्वस्वरूपे ।  
स्याद्विष्णोर्यद्युपेक्षा तदिदमखिलमुन्मूलनीयं तदीयैः  
इत्यूचे कारिसूनुः तदुपरि कथयंस्तं शिवाद्याश्रिताङ्गम् ॥ (4-8) 53
</details>



<details open><summary>विश्वास-प्रस्तुतिः</summary>

कारुण्यादब्धिमाथी तदुपरि शयितः तत्समानाङ्गवर्णः  
ख्यातौदार्यः स्वदाने रुचिरमणिरुचिः वेषतोऽतीव भोग्यः ।  
आत्मत्वेनानुभाव्यः दुरधिगमपदः बन्धमोक्षस्वतन्त्रः  
स्वान्यप्रेमोपरोधी स्वदत इह विभुः तत्पदोत्कण्ठिताय ॥ (4-9) 54
</details>

<details><summary>मूलम्</summary>

कारुण्यादब्धिमाथी तदुपरि शयितः तत्समानाङ्गवर्णः  
ख्यातौदार्यः स्वदाने रुचिरमणिरुचिः वेषतोऽतीव भोग्यः ।  
आत्मत्वेनानुभाव्यः दुरधिगमपदः बन्धमोक्षस्वतन्त्रः  
स्वान्यप्रेमोपरोधी स्वदत इह विभुः तत्पदोत्कण्ठिताय ॥ (4-9) 54
</details>



<details open><summary>विश्वास-प्रस्तुतिः</summary>

तापैः संबन्धिदुःखैः स(स्व)विभवमरणैः तापकृद्भोग्यसङ्गैः  
दुर्गत्याऽऽज्ञातिवृत्तेः अनितरविधुतेरण्डकारानिरोधात् ।  
प्रह्वीभावोज्झितत्वात् प्रलघुसुखपरिष्वङ्गतश्चातिशोच्यं  
विश्वं द्रष्टुं न शक्तो निजपदनयने नाथति स्म स्वनाथम् ॥ (4-9) 55
</details>

<details><summary>मूलम्</summary>

तापैः संबन्धिदुःखैः स(स्व)विभवमरणैः तापकृद्भोग्यसङ्गैः  
दुर्गत्याऽऽज्ञातिवृत्तेः अनितरविधुतेरण्डकारानिरोधात् ।  
प्रह्वीभावोज्झितत्वात् प्रलघुसुखपरिष्वङ्गतश्चातिशोच्यं  
विश्वं द्रष्टुं न शक्तो निजपदनयने नाथति स्म स्वनाथम् ॥ (4-9) 55
</details>



<details open><summary>विश्वास-प्रस्तुतिः</summary>

स्वानां निर्वाहकत्वात् अहिपतिशयनात् अब्धिवर्णस्वभावात्  
अत्यन्तोदारभावात् वलभिदुपलवत् दर्शनीयत्वयोगात् ।  
सन्मौलित्वात् तुलस्या प्रियकरणमुखैरण्डसृष्टौ पटुत्वात्  
सुप्रापत्वादिभिः तं फलमतुलमवैत् भेजुषामेष नाथम् ॥ (4-9) 56
</details>

<details><summary>मूलम्</summary>

स्वानां निर्वाहकत्वात् अहिपतिशयनात् अब्धिवर्णस्वभावात्  
अत्यन्तोदारभावात् वलभिदुपलवत् दर्शनीयत्वयोगात् ।  
सन्मौलित्वात् तुलस्या प्रियकरणमुखैरण्डसृष्टौ पटुत्वात्  
सुप्रापत्वादिभिः तं फलमतुलमवैत् भेजुषामेष नाथम् ॥ (4-9) 56
</details>



<details open><summary>विश्वास-प्रस्तुतिः</summary>

कल्पान्तेऽपि स्थितत्वात् सकलसुरगणस्रष्टृभावात् जनानां  
रक्षाद्यापादकत्वात् शिवविधिभरणात् सर्वदेवात्मभावात् ।  
तत्तत्कर्मानुरूपं फलवितरणतो वैनतेयध्वजत्वात्  
मार्कण्डेयावनादेः प्रभुमथ शठजित् प्राह सर्वामरोच्चम् ॥ (4-10) 57
</details>

<details><summary>मूलम्</summary>

कल्पान्तेऽपि स्थितत्वात् सकलसुरगणस्रष्टृभावात् जनानां  
रक्षाद्यापादकत्वात् शिवविधिभरणात् सर्वदेवात्मभावात् ।  
तत्तत्कर्मानुरूपं फलवितरणतो वैनतेयध्वजत्वात्  
मार्कण्डेयावनादेः प्रभुमथ शठजित् प्राह सर्वामरोच्चम् ॥ (4-10) 57
</details>



<details open><summary>विश्वास-प्रस्तुतिः</summary>

नित्यैश्वर्यं तु तुर्ये सहजबहुलसद्भोग्यमन्योन्यसक्तं  
क्लेशापादिस्वतुल्यं स्वजनकृतकृतार्थीकृतिं स्नेहिवैद्यम् ।  
संयुक्तं सद्गुणौघैः स्वजनपरिहृतोपेक्ष्यमिष्टार्थरूपं  
श्रेष्ठं निश्शेषभोग्यादमनुत शतके देवतासार्वभौमम् ॥ (4) 58
</details>

<details><summary>मूलम्</summary>

नित्यैश्वर्यं तु तुर्ये सहजबहुलसद्भोग्यमन्योन्यसक्तं  
क्लेशापादिस्वतुल्यं स्वजनकृतकृतार्थीकृतिं स्नेहिवैद्यम् ।  
संयुक्तं सद्गुणौघैः स्वजनपरिहृतोपेक्ष्यमिष्टार्थरूपं  
श्रेष्ठं निश्शेषभोग्यादमनुत शतके देवतासार्वभौमम् ॥ (4) 58
</details>



<details open><summary>विश्वास-प्रस्तुतिः</summary>

चक्रस्फायत्करत्वात् स्वजनवशतया रक्षणोद्युक्तभावात्  
भव्यत्वात् स्वात्मदानात् विमलतनुतया श्रीगजेन्द्रावनाच्च ।  
नानाबन्धुत्वयोगात् विपदि सखितया व्याजमात्राभिलाषात्  
कारुण्याधीनवृत्तिं कमलदृशमवैत् कारिसूनुः कृतार्थः ॥ (5-1) 59
</details>

<details><summary>मूलम्</summary>

चक्रस्फायत्करत्वात् स्वजनवशतया रक्षणोद्युक्तभावात्  
भव्यत्वात् स्वात्मदानात् विमलतनुतया श्रीगजेन्द्रावनाच्च ।  
नानाबन्धुत्वयोगात् विपदि सखितया व्याजमात्राभिलाषात्  
कारुण्याधीनवृत्तिं कमलदृशमवैत् कारिसूनुः कृतार्थः ॥ (5-1) 59
</details>



<details open><summary>विश्वास-प्रस्तुतिः</summary>

पाथोधिप्रौढकान्तौ सरसतुलसिकालंकृतौ दातृभावे  
वैकुण्छत्वे च चक्रप्रहरणवशितादेवतास्थापनादौ ।  
स्वानामच्यावनादौ सकलनियमने सर्वकर्मेज्यभावे  
नित्यासक्तैः स्वभक्तैः जगदघशमनं प्राह कृष्णं शठारिः ॥ (5-2) 60
</details>

<details><summary>मूलम्</summary>

पाथोधिप्रौढकान्तौ सरसतुलसिकालंकृतौ दातृभावे  
वैकुण्छत्वे च चक्रप्रहरणवशितादेवतास्थापनादौ ।  
स्वानामच्यावनादौ सकलनियमने सर्वकर्मेज्यभावे  
नित्यासक्तैः स्वभक्तैः जगदघशमनं प्राह कृष्णं शठारिः ॥ (5-2) 60
</details>



<details open><summary>विश्वास-प्रस्तुतिः</summary>

ज्योतीरूपाङ्गकत्वात् सरसिजनयनाविष्टविध्वंसकत्वात्  
मेघौघश्यामलत्वात् श्रितसरसतया उत्कृष्टसौलभ्ययोगात् ।  
रक्षायां सावधानात् सुभगतनुतया सोपकारास्त्रवत्त्वात्  
स्वानां प्रेमातिमात्रं जनयति भगवानित्यवादीत् शठारिः ॥ (5-3) 61
</details>

<details><summary>मूलम्</summary>

ज्योतीरूपाङ्गकत्वात् सरसिजनयनाविष्टविध्वंसकत्वात्  
मेघौघश्यामलत्वात् श्रितसरसतया उत्कृष्टसौलभ्ययोगात् ।  
रक्षायां सावधानात् सुभगतनुतया सोपकारास्त्रवत्त्वात्  
स्वानां प्रेमातिमात्रं जनयति भगवानित्यवादीत् शठारिः ॥ (5-3) 61
</details>



<details open><summary>विश्वास-प्रस्तुतिः</summary>

आपद्बन्धुत्वकीर्त्या यदुकुलजननात् धीरवीरत्वकीर्त्या  
लोकानां विक्रमाच्च आश्रितदुरितहृतेः अद्भुतैश्चेष्टितैश्च ।  
चक्राद्यस्त्रान्वितत्वात् कमलनयनतासंपदा वामनत्वात्  
क्षीराब्धौ शेषशायी जगदवनमहाजीक्षितोऽज्ञायि तेन ॥ (5-4) 62
</details>

<details><summary>मूलम्</summary>

आपद्बन्धुत्वकीर्त्या यदुकुलजननात् धीरवीरत्वकीर्त्या  
लोकानां विक्रमाच्च आश्रितदुरितहृतेः अद्भुतैश्चेष्टितैश्च ।  
चक्राद्यस्त्रान्वितत्वात् कमलनयनतासंपदा वामनत्वात्  
क्षीराब्धौ शेषशायी जगदवनमहाजीक्षितोऽज्ञायि तेन ॥ (5-4) 62
</details>



<details open><summary>विश्वास-प्रस्तुतिः</summary>

शङ्खाद्यैः यज्ञसूत्रादिभिरपि च तथा शार्ङ्गमुख्यैः तुलस्या  
बिम्बोष्ठाद्यैः सुनासाव्रतति निरवधि ज्योतिरूर्जस्विमूर्त्या ।  
नेत्राब्जाद्यैरशेषाभरणसुषुमया स्वैश्च भक्तैर्मनोज्ञः  
देवः स्वानामजस्रं स्मृतिविषयतया भाति चेत्यभ्यधायि ॥ (5-5) 63
</details>

<details><summary>मूलम्</summary>

शङ्खाद्यैः यज्ञसूत्रादिभिरपि च तथा शार्ङ्गमुख्यैः तुलस्या  
बिम्बोष्ठाद्यैः सुनासाव्रतति निरवधि ज्योतिरूर्जस्विमूर्त्या ।  
नेत्राब्जाद्यैरशेषाभरणसुषुमया स्वैश्च भक्तैर्मनोज्ञः  
देवः स्वानामजस्रं स्मृतिविषयतया भाति चेत्यभ्यधायि ॥ (5-5) 63
</details>



<details open><summary>विश्वास-प्रस्तुतिः</summary>

स्रष्टृत्वाद्यैः जगत्याः सकलविधकलावर्तकत्वेन भूता-  
न्तर्यामित्वेन कृत्युद्धरणपरतया भूभरापाकृतेश्च ।  
शैलेन्द्रोद्धारणाद्यैः स्वजनहिततया ब्रह्मरुद्रेन्द्रभावात्  
दुष्कर्मोन्मूलनाद्यैः प्रभुरनिशमहंबुद्धिबोध्योऽन्वभावि ॥ (5-6) 64
</details>

<details><summary>मूलम्</summary>

स्रष्टृत्वाद्यैः जगत्याः सकलविधकलावर्तकत्वेन भूता-  
न्तर्यामित्वेन कृत्युद्धरणपरतया भूभरापाकृतेश्च ।  
शैलेन्द्रोद्धारणाद्यैः स्वजनहिततया ब्रह्मरुद्रेन्द्रभावात्  
दुष्कर्मोन्मूलनाद्यैः प्रभुरनिशमहंबुद्धिबोध्योऽन्वभावि ॥ (5-6) 64
</details>



<details open><summary>विश्वास-प्रस्तुतिः</summary>

सर्पाधीशेशयत्वात् अरिदरभरणात् सानुकम्पत्वयोगात्  
सत्साहाय्यादशेषान्तरनिलयतया भूसमुद्धृत्युदन्तैः ।  
सर्वेषां तातभावात् इतरजनदुराधर्षतादेः शरण्यं  
दीनानां प्राह विष्णुं शठजनमथनो देवतासार्वभौमम् ॥ (5-7) 65
</details>

<details><summary>मूलम्</summary>

सर्पाधीशेशयत्वात् अरिदरभरणात् सानुकम्पत्वयोगात्  
सत्साहाय्यादशेषान्तरनिलयतया भूसमुद्धृत्युदन्तैः ।  
सर्वेषां तातभावात् इतरजनदुराधर्षतादेः शरण्यं  
दीनानां प्राह विष्णुं शठजनमथनो देवतासार्वभौमम् ॥ (5-7) 65
</details>



<details open><summary>विश्वास-प्रस्तुतिः</summary>

निस्सौहित्यामृतत्वात् स्ववशजनितया अनन्यभावप्रदानात्  
मर्यादातीतकीर्त्या नलिननयनतो नायकत्वात् सुराणाम् ।  
सर्वश्रैष्ठ्यादियोगात् अनितरगतिताद्यावहासन्नभावात्  
दास्ये स्वे स्थापयेत् स्वान् हरिरिति शठजित् स्थापयामास कृष्णम् ॥ (5-8) 66
</details>

<details><summary>मूलम्</summary>

निस्सौहित्यामृतत्वात् स्ववशजनितया अनन्यभावप्रदानात्  
मर्यादातीतकीर्त्या नलिननयनतो नायकत्वात् सुराणाम् ।  
सर्वश्रैष्ठ्यादियोगात् अनितरगतिताद्यावहासन्नभावात्  
दास्ये स्वे स्थापयेत् स्वान् हरिरिति शठजित् स्थापयामास कृष्णम् ॥ (5-8) 66
</details>



<details open><summary>विश्वास-प्रस्तुतिः</summary>

स्मामित्वात् संश्रितानां उपकरणरसात् स्वेष्टसंश्लेषकत्वात्  
सर्वास्वादत्वभूम्ना कपटवटुतया दारुणापत्सखत्वात् ।  
दिव्यस्थानोपसत्त्या भ्रमदरिभरणाच्चापि नारायणत्वात्  
अत्यासन्नः श्रितानां भवति हरिरिति प्राह कारेस्तनूजः ॥ (5-9) 67
</details>

<details><summary>मूलम्</summary>

स्मामित्वात् संश्रितानां उपकरणरसात् स्वेष्टसंश्लेषकत्वात्  
सर्वास्वादत्वभूम्ना कपटवटुतया दारुणापत्सखत्वात् ।  
दिव्यस्थानोपसत्त्या भ्रमदरिभरणाच्चापि नारायणत्वात्  
अत्यासन्नः श्रितानां भवति हरिरिति प्राह कारेस्तनूजः ॥ (5-9) 67
</details>



<details open><summary>विश्वास-प्रस्तुतिः</summary>

प्रादुर्भावादिवृत्तैः वृषगणदमनात् पूतनाशातनाद्यैः  
मोहार्थं बुद्धकृत्यैः गिरिवरभजनस्वीकृतेः स्थानभेदैः ।  
तेजोध्वान्तादिभावात् जलनिधिशयनात् भिक्षणाद्यैस्त्रिपद्याः  
पीयूषस्पर्शनाद्यैः शिथिलयति हरिः स्वीयहृच्चेत्यथोचे ॥ (5-10) 68
</details>

<details><summary>मूलम्</summary>

प्रादुर्भावादिवृत्तैः वृषगणदमनात् पूतनाशातनाद्यैः  
मोहार्थं बुद्धकृत्यैः गिरिवरभजनस्वीकृतेः स्थानभेदैः ।  
तेजोध्वान्तादिभावात् जलनिधिशयनात् भिक्षणाद्यैस्त्रिपद्याः  
पीयूषस्पर्शनाद्यैः शिथिलयति हरिः स्वीयहृच्चेत्यथोचे ॥ (5-10) 68
</details>



<details open><summary>विश्वास-प्रस्तुतिः</summary>

इत्थं कारुण्यनिघ्नं दुरितहरजनं प्रेम तीव्रं दुहानं  
लोकानां रक्षितारं स्मृतिविषयमहंभावनागोचरं च ।  
दीनानां सच्छरण्यं स्वरसकृतनिजप्रेष्यतावाञ्छमूचे  
प्राप्तं शक्तिप्रदं श्रीपतिमिह शतके श्रेयसामेकहेतुम् ॥ (5) 69
</details>

<details><summary>मूलम्</summary>

इत्थं कारुण्यनिघ्नं दुरितहरजनं प्रेम तीव्रं दुहानं  
लोकानां रक्षितारं स्मृतिविषयमहंभावनागोचरं च ।  
दीनानां सच्छरण्यं स्वरसकृतनिजप्रेष्यतावाञ्छमूचे  
प्राप्तं शक्तिप्रदं श्रीपतिमिह शतके श्रेयसामेकहेतुम् ॥ (5) 69
</details>



<details open><summary>विश्वास-प्रस्तुतिः</summary>

चक्रित्वात् स्वामिभावात् विपदि सखितया बिम्बदृश्याधरत्वात्  
अब्धिश्यामात्मकान्त्या धृततुलसितया निर्जराधीशभावात् ।  
रक्ताभास्याङ्घ्रिभावात् पृथुमकुटतया आश्चर्यचर्याविशेषैः  
लङ्काध्वंसाच्च कृष्णं शठजिदकथयत् देशिकद्वारगम्यम् ॥ (6-1) 70
</details>

<details><summary>मूलम्</summary>

चक्रित्वात् स्वामिभावात् विपदि सखितया बिम्बदृश्याधरत्वात्  
अब्धिश्यामात्मकान्त्या धृततुलसितया निर्जराधीशभावात् ।  
रक्ताभास्याङ्घ्रिभावात् पृथुमकुटतया आश्चर्यचर्याविशेषैः  
लङ्काध्वंसाच्च कृष्णं शठजिदकथयत् देशिकद्वारगम्यम् ॥ (6-1) 70
</details>



<details open><summary>विश्वास-प्रस्तुतिः</summary>

पूर्णत्वात् गोपनारीजनसुलभतया लोलनादम्बुराशेः  
न्यग्रोधाग्रेशयत्वात् अरिसुभगतया श्रीमहीवल्लभत्वात् ।  
निर्दोषोत्तुङ्गभावात् निरवधिकयशस्सद्वशीकारिदृक्त्वात्  
मोक्षस्पर्शेच्छया च स्वयमभिसरतीत्याह कृष्णं शठारिः ॥ (6-2) 71
</details>

<details><summary>मूलम्</summary>

पूर्णत्वात् गोपनारीजनसुलभतया लोलनादम्बुराशेः  
न्यग्रोधाग्रेशयत्वात् अरिसुभगतया श्रीमहीवल्लभत्वात् ।  
निर्दोषोत्तुङ्गभावात् निरवधिकयशस्सद्वशीकारिदृक्त्वात्  
मोक्षस्पर्शेच्छया च स्वयमभिसरतीत्याह कृष्णं शठारिः ॥ (6-2) 71
</details>



<details open><summary>विश्वास-प्रस्तुतिः</summary>

संपद्दारिद्र्यभावात् असुखसुखकृतेः पत्तनग्रामभावात्  
पुण्यापुण्यादिभावात् कपटऋजुतया सर्वलोकादिभावात् ।  
दिव्यादिव्याङ्गवत्त्वात् सुरदितिजगणस्निग्धशत्रुत्वकीर्त्या  
छायाच्छायादिभावात् अघटितघटनं प्राह कृष्णं शठारिः ॥ (6-3) 72
</details>

<details><summary>मूलम्</summary>

संपद्दारिद्र्यभावात् असुखसुखकृतेः पत्तनग्रामभावात्  
पुण्यापुण्यादिभावात् कपटऋजुतया सर्वलोकादिभावात् ।  
दिव्यादिव्याङ्गवत्त्वात् सुरदितिजगणस्निग्धशत्रुत्वकीर्त्या  
छायाच्छायादिभावात् अघटितघटनं प्राह कृष्णं शठारिः ॥ (6-3) 72
</details>



<details open><summary>विश्वास-प्रस्तुतिः</summary>

रासक्रीडादिकृत्यैः विविधमुरलिकावादनैः मल्लभङ्गैः  
गोपीबन्धार्हभावात् व्रजजननमुखैः कंसदैत्यादिभङ्गैः ।  
प्रादुर्भावैः निहीनेष्वसुरभुजवनच्छेदमुख्यैः चरित्रैः  
आकर्षेत् सर्वचित्तं हरिरिति कथयामास कारेरपत्यम् ॥ (6-4) 73
</details>

<details><summary>मूलम्</summary>

रासक्रीडादिकृत्यैः विविधमुरलिकावादनैः मल्लभङ्गैः  
गोपीबन्धार्हभावात् व्रजजननमुखैः कंसदैत्यादिभङ्गैः ।  
प्रादुर्भावैः निहीनेष्वसुरभुजवनच्छेदमुख्यैः चरित्रैः  
आकर्षेत् सर्वचित्तं हरिरिति कथयामास कारेरपत्यम् ॥ (6-4) 73
</details>



<details open><summary>विश्वास-प्रस्तुतिः</summary>

शङ्खाच्चक्रादितश्च त्रिदशसुरतया सिन्धुशायित्वभूम्ना  
तद्वच्चोदारभावात् अरुणसरसिजाक्षत्वचिह्नाभिधानैः ।  
देवीभिः सेव्यभावात् अतिसुलभतया स्वेष्वतिस्निग्धभावात्  
बन्धुभ्यः स्वान् मुरारिः विघटयति हठादित्यवोचत् शठारिः ॥ (6-5) 74
</details>

<details><summary>मूलम्</summary>

शङ्खाच्चक्रादितश्च त्रिदशसुरतया सिन्धुशायित्वभूम्ना  
तद्वच्चोदारभावात् अरुणसरसिजाक्षत्वचिह्नाभिधानैः ।  
देवीभिः सेव्यभावात् अतिसुलभतया स्वेष्वतिस्निग्धभावात्  
बन्धुभ्यः स्वान् मुरारिः विघटयति हठादित्यवोचत् शठारिः ॥ (6-5) 74
</details>



<details open><summary>विश्वास-प्रस्तुतिः</summary>

पारम्याद्यैश्च पञ्चायुधविधृतिमुखैः ब्रह्मणः स्रष्टृभावात्  
देवानां स्वामिभावात् अतिसुभगतयाऽलंकृतेः कुन्दभङ्गात् ।  
प्रादुर्भावैश्च सर्वान्तरनिलयतयाऽहंममेत्यादिधैर्यं  
चातुर्यादीनि नॄणामपहरति हरिः चेत्यभाणीत् शठारिः ॥ (6-6) 75
</details>

<details><summary>मूलम्</summary>

पारम्याद्यैश्च पञ्चायुधविधृतिमुखैः ब्रह्मणः स्रष्टृभावात्  
देवानां स्वामिभावात् अतिसुभगतयाऽलंकृतेः कुन्दभङ्गात् ।  
प्रादुर्भावैश्च सर्वान्तरनिलयतयाऽहंममेत्यादिधैर्यं  
चातुर्यादीनि नॄणामपहरति हरिः चेत्यभाणीत् शठारिः ॥ (6-6) 75
</details>



<details open><summary>विश्वास-प्रस्तुतिः</summary>

पारम्यात् भव्यभावात् स्रगभिहितिमुखैः श्रीशतैश्वर्यभूम्ना  
स्नेहित्वादाभिरूप्यात् श्रितपरवशतासर्वलोकेशताद्यैः ।  
धृत्यादेरादिहेतुं मुरमथनमथ व्याहरत् संश्रितानां  
वेदानागस्त्यभाषावपुष उदधरत् श्रेयसे देहिनां यः ॥ (6-7) 76
</details>

<details><summary>मूलम्</summary>

पारम्यात् भव्यभावात् स्रगभिहितिमुखैः श्रीशतैश्वर्यभूम्ना  
स्नेहित्वादाभिरूप्यात् श्रितपरवशतासर्वलोकेशताद्यैः ।  
धृत्यादेरादिहेतुं मुरमथनमथ व्याहरत् संश्रितानां  
वेदानागस्त्यभाषावपुष उदधरत् श्रेयसे देहिनां यः ॥ (6-7) 76
</details>



<details open><summary>विश्वास-प्रस्तुतिः</summary>

लोकस्रष्टृत्वशक्त्याऽऽयुधसुभगतया जिष्णुसारथ्ययोगात्  
स्रग्भ्राड्देवेशभावात् गरुडरथतया स्वाश्रिते पक्षपातात् ।  
कान्त्या साम्राज्ययोगात् अवतरणदशास्पष्टपारम्यतश्च  
स्वीयायत्तस्वभूतिद्वयमथ कथयामास देवं शठारिः ॥ (6-8) 77
</details>

<details><summary>मूलम्</summary>

लोकस्रष्टृत्वशक्त्याऽऽयुधसुभगतया जिष्णुसारथ्ययोगात्  
स्रग्भ्राड्देवेशभावात् गरुडरथतया स्वाश्रिते पक्षपातात् ।  
कान्त्या साम्राज्ययोगात् अवतरणदशास्पष्टपारम्यतश्च  
स्वीयायत्तस्वभूतिद्वयमथ कथयामास देवं शठारिः ॥ (6-8) 77
</details>



<details open><summary>विश्वास-प्रस्तुतिः</summary>

सर्वात्मत्वात् जगत्याः क्रमणत उत संरक्षणात् विष्टपानां  
शत्रुध्वंसात् परत्वाद्यभिमतदशया पञ्चधाऽवस्थितत्वात् ।  
निर्वाहादण्डकोट्या बुधदयिततया सर्वशीर्ष्ण्यङ्घ्रिदानात्  
मोक्षेच्छोत्पादकत्वात् हरिमथ शठजित् वक्त्यनर्हद्वियोगम् ॥ (6-9) 78
</details>

<details><summary>मूलम्</summary>

सर्वात्मत्वात् जगत्याः क्रमणत उत संरक्षणात् विष्टपानां  
शत्रुध्वंसात् परत्वाद्यभिमतदशया पञ्चधाऽवस्थितत्वात् ।  
निर्वाहादण्डकोट्या बुधदयिततया सर्वशीर्ष्ण्यङ्घ्रिदानात्  
मोक्षेच्छोत्पादकत्वात् हरिमथ शठजित् वक्त्यनर्हद्वियोगम् ॥ (6-9) 78
</details>



<details open><summary>विश्वास-प्रस्तुतिः</summary>

आपत्संरक्षणादर्युपकरणतया मेघसाम्यादिभूम्ना  
स्वानां विश्वासदानात् सुरगणभजनात् दिव्यदेशोपसत्त्या ।  
प्राप्याप्राप्यत्वयोगात् स्वजनविजनयोः सत्प्रपत्तव्यभावात्  
ऊचे नाथं शरण्यं श्रुतिशतविदितं वेङ्कटेशं शठारिः ॥ (6-10) 79
</details>

<details><summary>मूलम्</summary>

आपत्संरक्षणादर्युपकरणतया मेघसाम्यादिभूम्ना  
स्वानां विश्वासदानात् सुरगणभजनात् दिव्यदेशोपसत्त्या ।  
प्राप्याप्राप्यत्वयोगात् स्वजनविजनयोः सत्प्रपत्तव्यभावात्  
ऊचे नाथं शरण्यं श्रुतिशतविदितं वेङ्कटेशं शठारिः ॥ (6-10) 79
</details>



<details open><summary>विश्वास-प्रस्तुतिः</summary>

इत्थं सद्द्वारगम्यं स्वयमितम् असहस्थायिनां योजनार्हं  
कर्षन्तं स्वैः चरित्रैः विघटितविजनं स्वान्वितस्तेयदक्षम् ।  
धृत्यादीनां निदानं घटकवशमहाभूतियुग्मं शठारिः  
वैघट्यस्याप्यनर्हं प्रपदनसुलभं प्राह षष्ठे शरण्यम् ॥ (6) 80
</details>

<details><summary>मूलम्</summary>

इत्थं सद्द्वारगम्यं स्वयमितम् असहस्थायिनां योजनार्हं  
कर्षन्तं स्वैः चरित्रैः विघटितविजनं स्वान्वितस्तेयदक्षम् ।  
धृत्यादीनां निदानं घटकवशमहाभूतियुग्मं शठारिः  
वैघट्यस्याप्यनर्हं प्रपदनसुलभं प्राह षष्ठे शरण्यम् ॥ (6) 80
</details>



<details open><summary>विश्वास-प्रस्तुतिः</summary>

निस्सङ्ख्याश्चर्ययोगात् अतिमधुरतयाऽथो जगत्कारणत्वात्  
न्यग्रोधार्हत्वभूम्ना त्रिदशपतितया वाङ्मनस्सन्निधानात् ।  
पीयूषस्पर्शनाद्यैरखिलपतितया लोकसंरक्षणाद्यैः  
शाठ्याशङ्कां सहेत त्रितनुरसुरहेत्याह चिञ्चा(न्ता)न्तिकस्थः ॥ (7-1) 81
</details>

<details><summary>मूलम्</summary>

निस्सङ्ख्याश्चर्ययोगात् अतिमधुरतयाऽथो जगत्कारणत्वात्  
न्यग्रोधार्हत्वभूम्ना त्रिदशपतितया वाङ्मनस्सन्निधानात् ।  
पीयूषस्पर्शनाद्यैरखिलपतितया लोकसंरक्षणाद्यैः  
शाठ्याशङ्कां सहेत त्रितनुरसुरहेत्याह चिञ्चा(न्ता)न्तिकस्थः ॥ (7-1) 81
</details>



<details open><summary>विश्वास-प्रस्तुतिः</summary>

श्रीरङ्गे सन्निधानात् निखिलजगदनुस्रष्टृताद्यैः शुचित्वात्  
विध्वस्तानिष्टभावात् उरगशयनतः पुंसु कर्मानुरूपम् ।  
शर्माशर्मप्रदानात् जलदतनुतयोपक्रियातत्परत्वात्  
स्वामी स्वानां विगर्हामुपशमयति चेत्याह धीमान् शठारिः ॥ (7-2) 82
</details>

<details><summary>मूलम्</summary>

श्रीरङ्गे सन्निधानात् निखिलजगदनुस्रष्टृताद्यैः शुचित्वात्  
विध्वस्तानिष्टभावात् उरगशयनतः पुंसु कर्मानुरूपम् ।  
शर्माशर्मप्रदानात् जलदतनुतयोपक्रियातत्परत्वात्  
स्वामी स्वानां विगर्हामुपशमयति चेत्याह धीमान् शठारिः ॥ (7-2) 82
</details>



<details open><summary>विश्वास-प्रस्तुतिः</summary>

पद्माक्षत्वेन हृत्स्थः परमखनिलयः स्वोपकारी विगर्ज-  
च्छङ्खोऽनिष्टप्रहर्ताऽऽदरविलसनकृत् रक्षकोऽम्भोधिदृश्यः ।  
आपत्संरक्षकः श्रीमकरवरलसत्कुण्डलः स्वाङ्गकान्त्या  
स्वेषु स्वं गोप्तृभावं प्रकटयति हरिः चेत्यशंसत् शठारिः ॥ (7-3) 83
</details>

<details><summary>मूलम्</summary>

पद्माक्षत्वेन हृत्स्थः परमखनिलयः स्वोपकारी विगर्ज-  
च्छङ्खोऽनिष्टप्रहर्ताऽऽदरविलसनकृत् रक्षकोऽम्भोधिदृश्यः ।  
आपत्संरक्षकः श्रीमकरवरलसत्कुण्डलः स्वाङ्गकान्त्या  
स्वेषु स्वं गोप्तृभावं प्रकटयति हरिः चेत्यशंसत् शठारिः ॥ (7-3) 83
</details>



<details open><summary>विश्वास-प्रस्तुतिः</summary>

विक्रान्त्या विष्टपानाम् अमृतमथनतः चोद्धृतेर्भूतधात्र्याः  
कल्पे लोकादनाच्च क्षितिभरहरणात् दैत्यराजप्रहारात् ।  
लङ्कासङ्कोचकत्वात् असुरभुजवनच्छेदनात् लोकसृष्टेः  
धृत्या गोवर्धनाद्रेः स्फुटजगदवनप्रक्रियं श्रीशमाह ॥ (7-4) 84
</details>

<details><summary>मूलम्</summary>

विक्रान्त्या विष्टपानाम् अमृतमथनतः चोद्धृतेर्भूतधात्र्याः  
कल्पे लोकादनाच्च क्षितिभरहरणात् दैत्यराजप्रहारात् ।  
लङ्कासङ्कोचकत्वात् असुरभुजवनच्छेदनात् लोकसृष्टेः  
धृत्या गोवर्धनाद्रेः स्फुटजगदवनप्रक्रियं श्रीशमाह ॥ (7-4) 84
</details>



<details open><summary>विश्वास-प्रस्तुतिः</summary>

साकेते मुक्तिदानात् स्थिरचरजनुषां सर्वशो रक्षकत्वात्  
चैद्ये सायुज्यदानात् जगदुदयकृतेः उद्धृतेः भूमिदेव्याः ।  
याच्ञार्थं वामनत्वात् शिवभजकमुनेः मोक्षदानाद्युदन्तैः  
स्नेहं सर्वाश्रयं स्वं प्रकटयति हरिः चेत्यथाज्ञायि तेन ॥ (7-5) 85
</details>

<details><summary>मूलम्</summary>

साकेते मुक्तिदानात् स्थिरचरजनुषां सर्वशो रक्षकत्वात्  
चैद्ये सायुज्यदानात् जगदुदयकृतेः उद्धृतेः भूमिदेव्याः ।  
याच्ञार्थं वामनत्वात् शिवभजकमुनेः मोक्षदानाद्युदन्तैः  
स्नेहं सर्वाश्रयं स्वं प्रकटयति हरिः चेत्यथाज्ञायि तेन ॥ (7-5) 85
</details>



<details open><summary>विश्वास-प्रस्तुतिः</summary>

नाभीपद्मोज्ज्वलत्वात् विधिशिवभजनीयाङ्घ्रिभावात् गवां च  
त्राणाद्यैः सर्वभूतान्तरनियमनतः संश्रिते भव्यभावात् ।  
ब्रह्माद्यापद्विमोक्षात् असुरनिरसनात् त्रातरक्षोऽनुजत्वात्  
स्वीयाक्रन्दापहारी भवति च भगवान् इत्यवादीत् शठारिः ॥ (7-6) 86
</details>

<details><summary>मूलम्</summary>

नाभीपद्मोज्ज्वलत्वात् विधिशिवभजनीयाङ्घ्रिभावात् गवां च  
त्राणाद्यैः सर्वभूतान्तरनियमनतः संश्रिते भव्यभावात् ।  
ब्रह्माद्यापद्विमोक्षात् असुरनिरसनात् त्रातरक्षोऽनुजत्वात्  
स्वीयाक्रन्दापहारी भवति च भगवान् इत्यवादीत् शठारिः ॥ (7-6) 86
</details>



<details open><summary>विश्वास-प्रस्तुतिः</summary>

दृग्भ्यां पद्माकृतिभ्याम् अमरतरुलतानासिकातोऽधरेण  
भ्रूचापेन स्मितेनाप्यथ मकरलसत्कुण्डलाभ्यां विशिष्टः ।  
फालेनार्धेन्दुभासाऽमलमुखशशिना नेत्रशोभादिभाजा  
श्रीमान् देवः किरीटी स्मृतिविशदतनुः भाति चेत्यभ्यधायि ॥ (7-7) 87
</details>

<details><summary>मूलम्</summary>

दृग्भ्यां पद्माकृतिभ्याम् अमरतरुलतानासिकातोऽधरेण  
भ्रूचापेन स्मितेनाप्यथ मकरलसत्कुण्डलाभ्यां विशिष्टः ।  
फालेनार्धेन्दुभासाऽमलमुखशशिना नेत्रशोभादिभाजा  
श्रीमान् देवः किरीटी स्मृतिविशदतनुः भाति चेत्यभ्यधायि ॥ (7-7) 87
</details>



<details open><summary>विश्वास-प्रस्तुतिः</summary>

भूतैश्चन्द्रार्यमाद्यैः सकलयुगगतैः वस्तुभिः चेतनाद्यैः  
स्वैर्लोकानां नियत्या स्मरणतदितरोत्पादनात् माननाद्यैः ।  
दुर्ज्ञेयत्वात् स्वभाजां बहुशुभकरणात् वेदसंवेद्यभावात्  
श्रीमानाश्चर्यनानाविभव इति ततः श्रीधरः प्रत्यपादि ॥ (7-8) 88
</details>

<details><summary>मूलम्</summary>

भूतैश्चन्द्रार्यमाद्यैः सकलयुगगतैः वस्तुभिः चेतनाद्यैः  
स्वैर्लोकानां नियत्या स्मरणतदितरोत्पादनात् माननाद्यैः ।  
दुर्ज्ञेयत्वात् स्वभाजां बहुशुभकरणात् वेदसंवेद्यभावात्  
श्रीमानाश्चर्यनानाविभव इति ततः श्रीधरः प्रत्यपादि ॥ (7-8) 88
</details>



<details open><summary>विश्वास-प्रस्तुतिः</summary>

स्वामित्वाश्चर्यभावादपि च करुणया दत्तवाग्जृम्भणत्वात्  
उज्जीवापादकत्वात् अघटितघटनाशक्तिवैकुण्ठयोगात् ।  
शुद्धस्वान्तत्व चक्रायुध जलधिसुतावल्लभत्वात् पितृत्वात्  
स्वे स्तोत्रे विष्णुरप्रत्युपकृतिविषये स्वान् युनक्तीत्यगायत् ॥ (7-9) 89
</details>

<details><summary>मूलम्</summary>

स्वामित्वाश्चर्यभावादपि च करुणया दत्तवाग्जृम्भणत्वात्  
उज्जीवापादकत्वात् अघटितघटनाशक्तिवैकुण्ठयोगात् ।  
शुद्धस्वान्तत्व चक्रायुध जलधिसुतावल्लभत्वात् पितृत्वात्  
स्वे स्तोत्रे विष्णुरप्रत्युपकृतिविषये स्वान् युनक्तीत्यगायत् ॥ (7-9) 89
</details>



<details open><summary>विश्वास-प्रस्तुतिः</summary>

वैकुण्ठे नित्ययोगात् श्रितविवशतया अनन्तकीर्त्युज्ज्वलत्वात्  
शेषे शायित्व रुक्मिणण्यभिमतसुरजिद्बाणदोःखण्डनाद्यैः ।  
ग्राहग्रस्तेभरक्षाभिरुचितविषये सन्निधानात् शुचित्वात्  
स्तोतॄणां दुःखजातं विघटयति हरिः तीर्थपादोऽभ्यधायि ॥ (7-10) 90
</details>

<details><summary>मूलम्</summary>

वैकुण्ठे नित्ययोगात् श्रितविवशतया अनन्तकीर्त्युज्ज्वलत्वात्  
शेषे शायित्व रुक्मिणण्यभिमतसुरजिद्बाणदोःखण्डनाद्यैः ।  
ग्राहग्रस्तेभरक्षाभिरुचितविषये सन्निधानात् शुचित्वात्  
स्तोतॄणां दुःखजातं विघटयति हरिः तीर्थपादोऽभ्यधायि ॥ (7-10) 90
</details>



<details open><summary>विश्वास-प्रस्तुतिः</summary>

शाठ्याशङ्कासहिष्णुं प्रशमितजनतागर्हणं स्पष्टरक्षं  
व्याकुर्वन्तं स्वरक्षाक्रममखिलजनस्नेहितां दर्शयन्तम् ।  
स्वीयाक्रन्दच्छिदोत्कं स्मरणसुविशदं विस्मयार्हद्विभूतिं  
स्तोत्रे युञ्जन्तमाह स्तुतिकृदघहरं सप्तमेऽनिष्टचोरम् ॥ (7) 91
</details>

<details><summary>मूलम्</summary>

शाठ्याशङ्कासहिष्णुं प्रशमितजनतागर्हणं स्पष्टरक्षं  
व्याकुर्वन्तं स्वरक्षाक्रममखिलजनस्नेहितां दर्शयन्तम् ।  
स्वीयाक्रन्दच्छिदोत्कं स्मरणसुविशदं विस्मयार्हद्विभूतिं  
स्तोत्रे युञ्जन्तमाह स्तुतिकृदघहरं सप्तमेऽनिष्टचोरम् ॥ (7) 91
</details>



<details open><summary>विश्वास-प्रस्तुतिः</summary>

श्र्याद्यैः पत्न्यादिमत्त्वात् रघुयदुकुलयोरुद्भवात् स्वाश्रितेच्छा-  
धीनेहाविग्रहत्वात् सकलचिदचितामन्तरात्मत्वभूम्ना ।  
स्वामित्वात् स्वाश्रितावेध्यखिलगुणतया ज्ञानिनामप्यदुःख-  
स्थानेच्छापादनाद्यैः हरिरकथि परं दर्शनेच्छोः सुदृश्यः ॥ (8-1) 92
</details>

<details><summary>मूलम्</summary>

श्र्याद्यैः पत्न्यादिमत्त्वात् रघुयदुकुलयोरुद्भवात् स्वाश्रितेच्छा-  
धीनेहाविग्रहत्वात् सकलचिदचितामन्तरात्मत्वभूम्ना ।  
स्वामित्वात् स्वाश्रितावेध्यखिलगुणतया ज्ञानिनामप्यदुःख-  
स्थानेच्छापादनाद्यैः हरिरकथि परं दर्शनेच्छोः सुदृश्यः ॥ (8-1) 92
</details>



<details open><summary>विश्वास-प्रस्तुतिः</summary>

तार्क्ष्योद्यद्वाहनत्वात् शुभनयनतया नीलमेघाकृतित्वात्  
आश्चर्योच्चेष्टितत्वात् दुरवधरतया योगिभिः निर्जरैश्च ।  
स्वेषु व्यामुग्धभावात् प्रतिहतिविरहात् दुर्जनादृश्यभावात्  
निस्सङ्गानां जनानां सुलभतम इति प्राह नाथं(थः) 1 शठारिः ॥ (8-2) 93
</details>

<details><summary>मूलम्</summary>

तार्क्ष्योद्यद्वाहनत्वात् शुभनयनतया नीलमेघाकृतित्वात्  
आश्चर्योच्चेष्टितत्वात् दुरवधरतया योगिभिः निर्जरैश्च ।  
स्वेषु व्यामुग्धभावात् प्रतिहतिविरहात् दुर्जनादृश्यभावात्  
निस्सङ्गानां जनानां सुलभतम इति प्राह नाथं(थः) 1 शठारिः ॥ (8-2) 93
</details>



<details open><summary>विश्वास-प्रस्तुतिः</summary>

श्रीभूमीनायकत्वात् अरिसुकरतया कल्पसिन्धौ शिशुत्वात्  
श्रीस्थाने सन्निधानात् सुरहितकरणात् श्रीनिवासत्वयोगात् ।  
विक्रान्त्या विष्टपानां विधिदुरधिगमात् स्वेषु सौलभ्यभूम्ना  
चैकाकी स्वाश्रितानां विहरणसमये श्रीधरः प्रत्यपादि ॥ (8-3) 94
</details>

<details><summary>मूलम्</summary>

श्रीभूमीनायकत्वात् अरिसुकरतया कल्पसिन्धौ शिशुत्वात्  
श्रीस्थाने सन्निधानात् सुरहितकरणात् श्रीनिवासत्वयोगात् ।  
विक्रान्त्या विष्टपानां विधिदुरधिगमात् स्वेषु सौलभ्यभूम्ना  
चैकाकी स्वाश्रितानां विहरणसमये श्रीधरः प्रत्यपादि ॥ (8-3) 94
</details>



<details open><summary>विश्वास-प्रस्तुतिः</summary>

दुर्दान्तेभेन्द्रभङ्गात् शुभनिलयतया साम्यतः चेतरेषां  
स्वायत्तत्वेन भानात् श्रितहृदि सततं देवतद्द्वेषिसङ्घे ।  
मित्रामित्रत्वयोगात् जगदुदयकृतेः देवतात्मत्वमुख्यैः  
श्रीमान् वैकुण्ठनाथः श्रितविहितसमग्रत्वभूमाऽन्वभाषि ॥ (8-4) 95
</details>

<details><summary>मूलम्</summary>

दुर्दान्तेभेन्द्रभङ्गात् शुभनिलयतया साम्यतः चेतरेषां  
स्वायत्तत्वेन भानात् श्रितहृदि सततं देवतद्द्वेषिसङ्घे ।  
मित्रामित्रत्वयोगात् जगदुदयकृतेः देवतात्मत्वमुख्यैः  
श्रीमान् वैकुण्ठनाथः श्रितविहितसमग्रत्वभूमाऽन्वभाषि ॥ (8-4) 95
</details>



<details open><summary>विश्वास-प्रस्तुतिः</summary>

आश्चर्येहान्वितत्वात् शुभमकुटतया स्वाम्यतोऽब्धौ शयित्वात्  
जीमूतश्यामलत्वात् श्रितसुलभतया पद्मसूर्योपमाङ्गात् ।  
सारथ्यात् पाण्डुसूनोः अवनिभरहृतेः अन्तरात्मत्वयोगात्  
जीवापेक्षाप्रतीक्षो भवति तदवने श्रीधरः चेत्यभाणि ॥ (8-5) 96
</details>

<details><summary>मूलम्</summary>

आश्चर्येहान्वितत्वात् शुभमकुटतया स्वाम्यतोऽब्धौ शयित्वात्  
जीमूतश्यामलत्वात् श्रितसुलभतया पद्मसूर्योपमाङ्गात् ।  
सारथ्यात् पाण्डुसूनोः अवनिभरहृतेः अन्तरात्मत्वयोगात्  
जीवापेक्षाप्रतीक्षो भवति तदवने श्रीधरः चेत्यभाणि ॥ (8-5) 96
</details>



<details open><summary>विश्वास-प्रस्तुतिः</summary>

भात्वात् श्रीतुलस्या श्रितहृदि शयनात् श्रीद्धवक्षस्कभावात्  
आश्चर्योपक्रियत्वात् सुरगणभजनात् वैरिविध्वंसकत्वात् ।  
गोविन्दत्वात् अशेषाभिमतविषयतोऽभीष्टसच्चित्तकत्वात्  
सर्वाकाराद्भुतत्वात् स्वपदवितरणे सज्ज इत्याह कृष्णम् ॥ (8-6) 97
</details>

<details><summary>मूलम्</summary>

भात्वात् श्रीतुलस्या श्रितहृदि शयनात् श्रीद्धवक्षस्कभावात्  
आश्चर्योपक्रियत्वात् सुरगणभजनात् वैरिविध्वंसकत्वात् ।  
गोविन्दत्वात् अशेषाभिमतविषयतोऽभीष्टसच्चित्तकत्वात्  
सर्वाकाराद्भुतत्वात् स्वपदवितरणे सज्ज इत्याह कृष्णम् ॥ (8-6) 97
</details>



<details open><summary>विश्वास-प्रस्तुतिः</summary>

भव्यत्वात् रक्षकत्वात् क्षिजगदधिककारुण्यतो गोपभावात्  
नीलाश्माद्रिप्रभत्वात् स्वजनकृतनिजात्मप्रदानप्रभुत्वात् ।  
मन्दस्मित्या स्थितत्वात् हृदि सुकृतिषु चातर्कितानुग्रहत्वात्  
स्वानां चित्तानपायात् स्वजनहृदि रतो माधवः चेत्यवोचत् ॥ (8-7) 98
</details>

<details><summary>मूलम्</summary>

भव्यत्वात् रक्षकत्वात् क्षिजगदधिककारुण्यतो गोपभावात्  
नीलाश्माद्रिप्रभत्वात् स्वजनकृतनिजात्मप्रदानप्रभुत्वात् ।  
मन्दस्मित्या स्थितत्वात् हृदि सुकृतिषु चातर्कितानुग्रहत्वात्  
स्वानां चित्तानपायात् स्वजनहृदि रतो माधवः चेत्यवोचत् ॥ (8-7) 98
</details>



<details open><summary>विश्वास-प्रस्तुतिः</summary>

प्रासाधित्येन भानात् हृदि च विभुतयाऽलं महिम्ना परत्वात्  
माधुर्यात् देहदेह्यादिषु च गततया स्वस्वरूपप्रकाशात् ।  
अन्त्यस्मृत्याऽऽप्यभावात् स्वपरमपुरुषैक्यभ्रमध्वंसकत्वात्  
ज्ञानाज्ञानप्रदत्वात् प्रकटयति हरिः पुंसि दास्यं स्वमूचे ॥ (8-8) 99
</details>

<details><summary>मूलम्</summary>

प्रासाधित्येन भानात् हृदि च विभुतयाऽलं महिम्ना परत्वात्  
माधुर्यात् देहदेह्यादिषु च गततया स्वस्वरूपप्रकाशात् ।  
अन्त्यस्मृत्याऽऽप्यभावात् स्वपरमपुरुषैक्यभ्रमध्वंसकत्वात्  
ज्ञानाज्ञानप्रदत्वात् प्रकटयति हरिः पुंसि दास्यं स्वमूचे ॥ (8-8) 99
</details>



<details open><summary>विश्वास-प्रस्तुतिः</summary>

वैलक्षण्यात् स्वमूर्तेः मकुटमुखमहाभूषणैः भूषितत्वात्  
स्वार्हानेकायुधत्वात् प्रलयसखितयोज्जीवने कर्षकत्वात् ।  
भव्यत्वाद्यैश्च संपन्निरवधिकतयाऽऽश्चर्यचेष्टत्वयोगात्  
निष्ठां दास्ये स्वकीये प्रकटयति हरिः चेत्यथाज्ञायि तेन ॥ (8-9) 100
</details>

<details><summary>मूलम्</summary>

वैलक्षण्यात् स्वमूर्तेः मकुटमुखमहाभूषणैः भूषितत्वात्  
स्वार्हानेकायुधत्वात् प्रलयसखितयोज्जीवने कर्षकत्वात् ।  
भव्यत्वाद्यैश्च संपन्निरवधिकतयाऽऽश्चर्यचेष्टत्वयोगात्  
निष्ठां दास्ये स्वकीये प्रकटयति हरिः चेत्यथाज्ञायि तेन ॥ (8-9) 100
</details>



<details open><summary>विश्वास-प्रस्तुतिः</summary>

व्यामुग्धत्वात् स्वकीयेष्मवलघनरुचा वामनत्वेन चाप-  
द्बन्धुत्वाश्चर्यभावात् अहितनिरसनात् लोकसृष्ट्यादिशक्तेः (द्युदन्तैः) 1 ।  
अब्धौ (वार्धौ) 1 शायित्वयोगात् श्रितदुरितहृतेः चातसीपुष्पकान्त्या  
त्वाकृष्टेः स्वीयदास्यावधि विशदयतीत्याह नाथः स्वदास्यम् ॥ (8-10) 101
</details>

<details><summary>मूलम्</summary>

व्यामुग्धत्वात् स्वकीयेष्मवलघनरुचा वामनत्वेन चाप-  
द्बन्धुत्वाश्चर्यभावात् अहितनिरसनात् लोकसृष्ट्यादिशक्तेः (द्युदन्तैः) 1 ।  
अब्धौ (वार्धौ) 1 शायित्वयोगात् श्रितदुरितहृतेः चातसीपुष्पकान्त्या  
त्वाकृष्टेः स्वीयदास्यावधि विशदयतीत्याह नाथः स्वदास्यम् ॥ (8-10) 101
</details>



<details open><summary>विश्वास-प्रस्तुतिः</summary>

इत्थं सूरिर्दिदृक्षोः दृशिविषयमथो (अवैत्) 1 निस्स्पृहैरेव लभ्यं  
स्वानां विश्लेषभोग्यं श्रितविहितसमग्रत्वभूतिं शठारिः ।  
स्वापेक्षासव्यपेक्षं स्ववितरणपरं हृद्गतं स्पष्टयन्तं  
दास्यं स्वं तस्य निष्ठां तदवधिमपि चाप्यष्टमे स्वेष्टवश्यम् ॥ (8) 102
</details>

<details><summary>मूलम्</summary>

इत्थं सूरिर्दिदृक्षोः दृशिविषयमथो (अवैत्) 1 निस्स्पृहैरेव लभ्यं  
स्वानां विश्लेषभोग्यं श्रितविहितसमग्रत्वभूतिं शठारिः ।  
स्वापेक्षासव्यपेक्षं स्ववितरणपरं हृद्गतं स्पष्टयन्तं  
दास्यं स्वं तस्य निष्ठां तदवधिमपि चाप्यष्टमे स्वेष्टवश्यम् ॥ (8) 102
</details>



<details open><summary>विश्वास-प्रस्तुतिः</summary>

आपद्बन्धुत्वकीर्त्या दृढमतिजननात् दैत्यनाशाय भूमौ  
जातत्वात् उत्तरस्यां पुरि मधुरपदालङ्कृतायां दयाब्धेः ।  
बन्धोः कृष्णस्य पादाश्रयणमिह विना नो सहायः पुमर्थो  
रक्षासामर्थ्यहानेः भविन इति हितं कारिसूनुः बभाषे ॥ (9-1) 103
</details>

<details><summary>मूलम्</summary>

आपद्बन्धुत्वकीर्त्या दृढमतिजननात् दैत्यनाशाय भूमौ  
जातत्वात् उत्तरस्यां पुरि मधुरपदालङ्कृतायां दयाब्धेः ।  
बन्धोः कृष्णस्य पादाश्रयणमिह विना नो सहायः पुमर्थो  
रक्षासामर्थ्यहानेः भविन इति हितं कारिसूनुः बभाषे ॥ (9-1) 103
</details>



<details open><summary>विश्वास-प्रस्तुतिः</summary>

लक्ष्मीसंबन्धभूम्ना मितधरणितया पद्मनेत्रत्वयोगात्  
स्थित्याद्यैः स्वैः चरित्रैः स्वहृदपहरणात् श्रीगजेन्द्रावनाच्च ।  
तार्क्ष्यांसौ चाधिरुह्यारिगणनिरसनात् देवदुष्प्रापताद्यैः  
दुष्कर्मोन्मूलनाद्यैः सुचिरकृतदयः माधवः चेत्यवोचत् ॥ (9-2) 104
</details>

<details><summary>मूलम्</summary>

लक्ष्मीसंबन्धभूम्ना मितधरणितया पद्मनेत्रत्वयोगात्  
स्थित्याद्यैः स्वैः चरित्रैः स्वहृदपहरणात् श्रीगजेन्द्रावनाच्च ।  
तार्क्ष्यांसौ चाधिरुह्यारिगणनिरसनात् देवदुष्प्रापताद्यैः  
दुष्कर्मोन्मूलनाद्यैः सुचिरकृतदयः माधवः चेत्यवोचत् ॥ (9-2) 104
</details>



<details open><summary>विश्वास-प्रस्तुतिः</summary>

नैकश्रीनामवत्त्वात् जगदुदयसुसंस्थापनाद्यैः हरित्वात्  
दानात् मोक्षस्य हेयप्रतिभटघटकश्रेणिसम्पत्तिमत्त्वात् ।  
प्रह्लादाह्लादकत्वात् वृषगिरिकटके सन्निधानादिकृत्यैः  
शर्वादेः स्वाङ्गदानात् अकथि यदुपतिः शीलरत्नाकरोऽसौ ॥ (9-3) 105
</details>

<details><summary>मूलम्</summary>

नैकश्रीनामवत्त्वात् जगदुदयसुसंस्थापनाद्यैः हरित्वात्  
दानात् मोक्षस्य हेयप्रतिभटघटकश्रेणिसम्पत्तिमत्त्वात् ।  
प्रह्लादाह्लादकत्वात् वृषगिरिकटके सन्निधानादिकृत्यैः  
शर्वादेः स्वाङ्गदानात् अकथि यदुपतिः शीलरत्नाकरोऽसौ ॥ (9-3) 105
</details>



<details open><summary>विश्वास-प्रस्तुतिः</summary>

लक्ष्मीवक्षस्कभावात् स्वजनसुलभता पर्वतोद्धारणाद्यैः  
दुर्ज्ञेयत्वात् सुरादेः अखिलपतितया नाकिनां वृद्धभावात् ।  
स्वेषां हृद्वासितायाः स्वजनवशतया तत्र चासक्तिभूम्ना  
स्वस्वामित्वादिबन्धात् जगदवति हरिः चेत्यभाणीत् शठारिः ॥ (9-4) 106
</details>

<details><summary>मूलम्</summary>

लक्ष्मीवक्षस्कभावात् स्वजनसुलभता पर्वतोद्धारणाद्यैः  
दुर्ज्ञेयत्वात् सुरादेः अखिलपतितया नाकिनां वृद्धभावात् ।  
स्वेषां हृद्वासितायाः स्वजनवशतया तत्र चासक्तिभूम्ना  
स्वस्वामित्वादिबन्धात् जगदवति हरिः चेत्यभाणीत् शठारिः ॥ (9-4) 106
</details>



<details open><summary>विश्वास-प्रस्तुतिः</summary>

प्राणत्वात् अद्भुतत्वात् अपि च सुविदितत्वेन भव्यत्वयोगात्  
लक्ष्मीवक्षस्कभावात् रघुकुलजननात् नीलरत्नाभमूर्त्या ।  
कृष्णत्वात् अब्जदृक्त्वात् परमपतितया चेश्वरं संश्रितानां  
ऊचे धीमान् शठारिः स्वगुणगरिमसंस्मारकं सर्वदर्शी ॥ (9-5) 107
</details>

<details><summary>मूलम्</summary>

प्राणत्वात् अद्भुतत्वात् अपि च सुविदितत्वेन भव्यत्वयोगात्  
लक्ष्मीवक्षस्कभावात् रघुकुलजननात् नीलरत्नाभमूर्त्या ।  
कृष्णत्वात् अब्जदृक्त्वात् परमपतितया चेश्वरं संश्रितानां  
ऊचे धीमान् शठारिः स्वगुणगरिमसंस्मारकं सर्वदर्शी ॥ (9-5) 107
</details>



<details open><summary>विश्वास-प्रस्तुतिः</summary>

आश्चर्येहान्वितत्वात् अखिलपतितया चान्तरात्मत्वभूम्ना  
अशक्ये शक्तत्वभूम्ना जलदतनुतया भव्यताकर्षकत्वात् ।  
औदार्यादेर्विशिष्टादपि च भवभृतां रक्षणे तीव्रसङ्गात्  
विस्मर्तुं नैव शक्यो हरिरिति शठजित् कंसजेतारमाह ॥ (9-6) 108
</details>

<details><summary>मूलम्</summary>

आश्चर्येहान्वितत्वात् अखिलपतितया चान्तरात्मत्वभूम्ना  
अशक्ये शक्तत्वभूम्ना जलदतनुतया भव्यताकर्षकत्वात् ।  
औदार्यादेर्विशिष्टादपि च भवभृतां रक्षणे तीव्रसङ्गात्  
विस्मर्तुं नैव शक्यो हरिरिति शठजित् कंसजेतारमाह ॥ (9-6) 108
</details>



<details open><summary>विश्वास-प्रस्तुतिः</summary>

रम्यत्वात् श्रीतुलस्या श्रितजनसहितत्वेन पद्माक्षतायाः  
स्वामित्वात् सत्परंज्योतिरिति कथनतः श्रीधरत्वातिकीर्त्या ।  
पुष्पश्यामत्वभूम्ना रथचरणमुखस्वायुधत्वाद्युदन्तैः  
शौरेः धीमान् शठारिः घटकमुखसुविस्रम्भणीयत्वमाह ॥ (9-7) 109
</details>

<details><summary>मूलम्</summary>

रम्यत्वात् श्रीतुलस्या श्रितजनसहितत्वेन पद्माक्षतायाः  
स्वामित्वात् सत्परंज्योतिरिति कथनतः श्रीधरत्वातिकीर्त्या ।  
पुष्पश्यामत्वभूम्ना रथचरणमुखस्वायुधत्वाद्युदन्तैः  
शौरेः धीमान् शठारिः घटकमुखसुविस्रम्भणीयत्वमाह ॥ (9-7) 109
</details>



<details open><summary>विश्वास-प्रस्तुतिः</summary>

वल्लीमध्यत्वयोगात् जगति सुविदित श्रीवचोवाच्यभावात्  
भूम्याद्यैश्वर्ययोगात् अवतरणदशासाहचर्यात् स्वभर्तुः ।  
सन्धातृत्वात् सुबोधप्रददुरितहरत्वात् समासन्नभावात्  
लक्ष्म्याः कान्तं शठारिः प्रथयति च सुमज्जानिभावेन नाथम् ॥ (9-8) 110
</details>

<details><summary>मूलम्</summary>

वल्लीमध्यत्वयोगात् जगति सुविदित श्रीवचोवाच्यभावात्  
भूम्याद्यैश्वर्ययोगात् अवतरणदशासाहचर्यात् स्वभर्तुः ।  
सन्धातृत्वात् सुबोधप्रददुरितहरत्वात् समासन्नभावात्  
लक्ष्म्याः कान्तं शठारिः प्रथयति च सुमज्जानिभावेन नाथम् ॥ (9-8) 110
</details>



<details open><summary>विश्वास-प्रस्तुतिः</summary>

पद्माक्षत्वप्रसिद्ध्या जगदवनतया भव्यताद्यैश्च सार-  
ग्राहित्वात् वेणुनादैः हृषितजनतया स्वाङ्गदानादजादेः ।  
श्यामत्वात् गव्यचोरत्वत उत सरसस्मेरचेष्टत्वभूम्ना  
नः कूटस्थोऽत्र सिद्ध्युन्मुखसमयतया ख्यापयामास कृष्णम् ॥ (9-9) 111
</details>

<details><summary>मूलम्</summary>

पद्माक्षत्वप्रसिद्ध्या जगदवनतया भव्यताद्यैश्च सार-  
ग्राहित्वात् वेणुनादैः हृषितजनतया स्वाङ्गदानादजादेः ।  
श्यामत्वात् गव्यचोरत्वत उत सरसस्मेरचेष्टत्वभूम्ना  
नः कूटस्थोऽत्र सिद्ध्युन्मुखसमयतया ख्यापयामास कृष्णम् ॥ (9-9) 111
</details>



<details open><summary>विश्वास-प्रस्तुतिः</summary>

सर्वश्रैष्ठ्यात् स्वकीयैरपि जगदवनात् अण्डषण्डाधिपत्यात्  
नीलाया वल्लभत्वात् अमृतवितरणात् भक्तसुस्निग्धभावात् ।  
दासानां सत्यभावात् अतिसुजनतयाऽथो जगत्कारणत्वात्  
श्रीमान् वेलाप्रतीक्षो भवभयहरणे चेत्यभाणीत् शठारिः ॥ (9-10) 112
</details>

<details><summary>मूलम्</summary>

सर्वश्रैष्ठ्यात् स्वकीयैरपि जगदवनात् अण्डषण्डाधिपत्यात्  
नीलाया वल्लभत्वात् अमृतवितरणात् भक्तसुस्निग्धभावात् ।  
दासानां सत्यभावात् अतिसुजनतयाऽथो जगत्कारणत्वात्  
श्रीमान् वेलाप्रतीक्षो भवभयहरणे चेत्यभाणीत् शठारिः ॥ (9-10) 112
</details>



<details open><summary>विश्वास-प्रस्तुतिः</summary>

इत्थं सर्वैकबन्धुं चिरकृतकरुणं शीलसिन्धुं पतित्वात्  
संबन्धाद्रक्षितारं स्वगुणगरिमसंस्मारकं प्राह कृष्णम् ।  
विस्मर्तुं चाप्यशक्यं घटकमुखसुविस्रम्भणीयं सुमत्या  
लक्ष्म्याश्लिष्टं स्वसिद्ध्युन्मुखसमयमनेहःप्रतीक्षं सुमित्रम् ॥ (9) 113
</details>

<details><summary>मूलम्</summary>

इत्थं सर्वैकबन्धुं चिरकृतकरुणं शीलसिन्धुं पतित्वात्  
संबन्धाद्रक्षितारं स्वगुणगरिमसंस्मारकं प्राह कृष्णम् ।  
विस्मर्तुं चाप्यशक्यं घटकमुखसुविस्रम्भणीयं सुमत्या  
लक्ष्म्याश्लिष्टं स्वसिद्ध्युन्मुखसमयमनेहःप्रतीक्षं सुमित्रम् ॥ (9) 113
</details>



<details open><summary>विश्वास-प्रस्तुतिः</summary>

दैत्यानां नाशकत्वात् विधृततुलसिकामौलिभावात् जयित्वात्  
सर्पाधीशेशयत्वात् निरवधिकपरंज्योतिरुल्लास्यभावात् ।  
लोकानां स्रष्टृभावात् दशरथसुतता श्रान्तिहारित्वमुख्यैः  
आकारैः सद्गतिः स्यात् जलदतनुरुचिश्चेति तेनाभ्यधायि ॥ (10-1) 114
</details>

<details><summary>मूलम्</summary>

दैत्यानां नाशकत्वात् विधृततुलसिकामौलिभावात् जयित्वात्  
सर्पाधीशेशयत्वात् निरवधिकपरंज्योतिरुल्लास्यभावात् ।  
लोकानां स्रष्टृभावात् दशरथसुतता श्रान्तिहारित्वमुख्यैः  
आकारैः सद्गतिः स्यात् जलदतनुरुचिश्चेति तेनाभ्यधायि ॥ (10-1) 114
</details>



<details open><summary>विश्वास-प्रस्तुतिः</summary>

ऊचे श्रीकेशवत्वाद्भुतचरितखगाधीशकेतुत्वयोगात्  
आसन्नत्वात् पतित्वात् अमरपरिषदाम् आदिभूतत्वभूम्ना ।  
व्यापारैः सृष्टिमुख्यैरपि च भुजगशायित्वमुख्यैः चरित्रैः  
अध्वक्लेशापहर्ता भवति च भगवानित्यनन्यः शठारिः ॥ (10-2) 115
</details>

<details><summary>मूलम्</summary>

ऊचे श्रीकेशवत्वाद्भुतचरितखगाधीशकेतुत्वयोगात्  
आसन्नत्वात् पतित्वात् अमरपरिषदाम् आदिभूतत्वभूम्ना ।  
व्यापारैः सृष्टिमुख्यैरपि च भुजगशायित्वमुख्यैः चरित्रैः  
अध्वक्लेशापहर्ता भवति च भगवानित्यनन्यः शठारिः ॥ (10-2) 115
</details>



<details open><summary>विश्वास-प्रस्तुतिः</summary>

अम्भोजाक्षत्वकीर्त्या यदुकुलजतया चात्मनः श्यामलत्वात्  
गोविन्दत्वात् प्रियोद्यद्वचनपरतया चक्रराजायुधत्वात् ।  
श्रीनीलाश्मप्रभत्वात् अतिसुभगतया गोपनिर्वाहकत्वात्  
अस्थानस्नेहशङ्कास्पदरस उदितः श्रीपतिः कारिजेन ॥ (10-3) 116
</details>

<details><summary>मूलम्</summary>

अम्भोजाक्षत्वकीर्त्या यदुकुलजतया चात्मनः श्यामलत्वात्  
गोविन्दत्वात् प्रियोद्यद्वचनपरतया चक्रराजायुधत्वात् ।  
श्रीनीलाश्मप्रभत्वात् अतिसुभगतया गोपनिर्वाहकत्वात्  
अस्थानस्नेहशङ्कास्पदरस उदितः श्रीपतिः कारिजेन ॥ (10-3) 116
</details>



<details open><summary>विश्वास-प्रस्तुतिः</summary>

श्रीमद्दामोदरत्वात् अमरपरिषदामप्यगम्यत्वभूम्ना  
चक्राधीशायुधत्वात् वटदलशयनात् नागराजेशयत्वात् ।  
मोक्षस्पर्शोन्मुखत्वात् परमपुरुषता माधवत्वादियोगात्  
दुष्प्रापोऽयं भजद्भिः सुगम इति दृढं माधवं सोऽभ्यधत्त ॥ (10-4) 117
</details>

<details><summary>मूलम्</summary>

श्रीमद्दामोदरत्वात् अमरपरिषदामप्यगम्यत्वभूम्ना  
चक्राधीशायुधत्वात् वटदलशयनात् नागराजेशयत्वात् ।  
मोक्षस्पर्शोन्मुखत्वात् परमपुरुषता माधवत्वादियोगात्  
दुष्प्रापोऽयं भजद्भिः सुगम इति दृढं माधवं सोऽभ्यधत्त ॥ (10-4) 117
</details>



<details open><summary>विश्वास-प्रस्तुतिः</summary>

नाम्नां संकीर्तनेन स्वपरिबृढतया भावनातोऽनुवेलं  
संस्मृत्या पुष्पदानाध्ययननिवचनैः स्तोत्रनृत्तादिकृत्यैः ।  
धर्मैर्वर्णाश्रमोक्तैः बहुविधभजनप्रक्रियो दीर्घबन्धुः  
श्रीमान्नारायणश्चेत्यकथयदखिलद्रामिडब्रह्मदर्शी ॥ (10-5) 118
</details>

<details><summary>मूलम्</summary>

नाम्नां संकीर्तनेन स्वपरिबृढतया भावनातोऽनुवेलं  
संस्मृत्या पुष्पदानाध्ययननिवचनैः स्तोत्रनृत्तादिकृत्यैः ।  
धर्मैर्वर्णाश्रमोक्तैः बहुविधभजनप्रक्रियो दीर्घबन्धुः  
श्रीमान्नारायणश्चेत्यकथयदखिलद्रामिडब्रह्मदर्शी ॥ (10-5) 118
</details>



<details open><summary>विश्वास-प्रस्तुतिः</summary>

चक्रित्वात् केशवत्वादिभिरपि च तथा श्रीशनारायणत्वात्  
स्नेहित्वात् पाण्डवानां अभिमततुलसीपूजनीयत्वभावात् ।  
अम्भोजाक्षत्वगोविन्दत उत सुयशः श्रीपतित्वादिभावैः  
श्रीमान् तीव्रोद्यमोऽयं स्वपदवितरणे चेति तेनाभ्यधायि ॥ (10-6) 119
</details>

<details><summary>मूलम्</summary>

चक्रित्वात् केशवत्वादिभिरपि च तथा श्रीशनारायणत्वात्  
स्नेहित्वात् पाण्डवानां अभिमततुलसीपूजनीयत्वभावात् ।  
अम्भोजाक्षत्वगोविन्दत उत सुयशः श्रीपतित्वादिभावैः  
श्रीमान् तीव्रोद्यमोऽयं स्वपदवितरणे चेति तेनाभ्यधायि ॥ (10-6) 119
</details>



<details open><summary>विश्वास-प्रस्तुतिः</summary>

अत्याश्चर्यस्वभावात् हृदयगततया स्वस्तुतौ प्रेरकत्वात्  
स्वामित्वात् सर्वभूतान्तरनुगततया स्वस्तुतौ कर्तृभावात् ।  
आपद्बन्धुत्वयोगात् बहुविधसविधस्थानवत्त्वेन देवः  
श्रीमानत्यादरः स्यात् स्वजनपरिकरेष्वित्यथो संजगाद ॥ (10-7) 120
</details>

<details><summary>मूलम्</summary>

अत्याश्चर्यस्वभावात् हृदयगततया स्वस्तुतौ प्रेरकत्वात्  
स्वामित्वात् सर्वभूतान्तरनुगततया स्वस्तुतौ कर्तृभावात् ।  
आपद्बन्धुत्वयोगात् बहुविधसविधस्थानवत्त्वेन देवः  
श्रीमानत्यादरः स्यात् स्वजनपरिकरेष्वित्यथो संजगाद ॥ (10-7) 120
</details>



<details open><summary>विश्वास-प्रस्तुतिः</summary>

लक्ष्मीकान्तत्वयोगात् विपदि सखितया दिव्यदेशस्थितत्वात्  
मोक्षोद्योगात् तदर्थं कृतशपथतया सर्वतः सन्निधानात् ।  
दृष्ट्यन्तःसन्निवासात् अतिवितरणतः स्वस्वभावप्रकाशात्  
स्वामित्वात् तुष्यतीत्थं स्वयमनुपधितः श्रीपतिश्चेत्यगायि ॥ (10-8) 21
</details>

<details><summary>मूलम्</summary>

लक्ष्मीकान्तत्वयोगात् विपदि सखितया दिव्यदेशस्थितत्वात्  
मोक्षोद्योगात् तदर्थं कृतशपथतया सर्वतः सन्निधानात् ।  
दृष्ट्यन्तःसन्निवासात् अतिवितरणतः स्वस्वभावप्रकाशात्  
स्वामित्वात् तुष्यतीत्थं स्वयमनुपधितः श्रीपतिश्चेत्यगायि ॥ (10-8) 21
</details>



<details open><summary>विश्वास-प्रस्तुतिः</summary>

स्वामित्वात् श्रीशनारायण इति यशसा विक्रमाद्विष्टपानां  
श्रीमत्त्वात् चक्रवत्त्वात् जलनिधिशयनाच्चापि गोविन्दभावात् ।  
वैकुण्ठस्वामिभावादपि च निजजनान् अर्चिराद्याख्यगत्या  
स्वं लोकं प्रापयेत् श्रीपतिरिति कथयां श्रीशठारिः बभूव ॥ (10-9) 122
</details>

<details><summary>मूलम्</summary>

स्वामित्वात् श्रीशनारायण इति यशसा विक्रमाद्विष्टपानां  
श्रीमत्त्वात् चक्रवत्त्वात् जलनिधिशयनाच्चापि गोविन्दभावात् ।  
वैकुण्ठस्वामिभावादपि च निजजनान् अर्चिराद्याख्यगत्या  
स्वं लोकं प्रापयेत् श्रीपतिरिति कथयां श्रीशठारिः बभूव ॥ (10-9) 122
</details>



<details open><summary>विश्वास-प्रस्तुतिः</summary>

ब्रह्मेशान्तःप्रवेशात् जलनिधिसुतया सन्निरोद्धव्यभावात्  
दिव्यश्रीविग्रहत्वात् अखिलतनुतयाऽतृप्तपीयूषभावात् ।  
पद्माबन्धुत्व भूम्युद्धरणकरणतः पुण्यपापेशितृत्वात्  
मुक्तेर्दाताऽनुभाव्यो हरिरिति शठजिद्दर्शयन् मुक्तिमाप ॥ (10-10) 123
</details>

<details><summary>मूलम्</summary>

ब्रह्मेशान्तःप्रवेशात् जलनिधिसुतया सन्निरोद्धव्यभावात्  
दिव्यश्रीविग्रहत्वात् अखिलतनुतयाऽतृप्तपीयूषभावात् ।  
पद्माबन्धुत्व भूम्युद्धरणकरणतः पुण्यपापेशितृत्वात्  
मुक्तेर्दाताऽनुभाव्यो हरिरिति शठजिद्दर्शयन् मुक्तिमाप ॥ (10-10) 123
</details>



<details open><summary>विश्वास-प्रस्तुतिः</summary>

एवं स्वानां गतिं व्यध्वजदुरितहरास्थानशङ्कार्हरागं  
सुप्रापं भक्तिभाजां बहुविधभजनप्रक्रियं श्रीशठारिः ।  
तीव्रोद्योगं स्वदाने स्वजनतनुकृतात्यादरं प्राह चात्र  
स्वेच्छातुष्टं सुखार्चिर्मुखसरणिमुखं मोक्षदं मुक्तभोग्यम् ॥ (10) 124
</details>

<details><summary>मूलम्</summary>

एवं स्वानां गतिं व्यध्वजदुरितहरास्थानशङ्कार्हरागं  
सुप्रापं भक्तिभाजां बहुविधभजनप्रक्रियं श्रीशठारिः ।  
तीव्रोद्योगं स्वदाने स्वजनतनुकृतात्यादरं प्राह चात्र  
स्वेच्छातुष्टं सुखार्चिर्मुखसरणिमुखं मोक्षदं मुक्तभोग्यम् ॥ (10) 124
</details>



<details open><summary>विश्वास-प्रस्तुतिः</summary>

इत्थं सेव्यं सुभोग्यं शुभसुभगतनुं सर्वभोग्यप्रकृष्टं  
श्रेयस्तद्धेतुभूतं प्रपदनसुलभं स्वाश्रितानिष्टजिष्णुम् ।  
भक्तच्छन्दानुरक्तं निरुपधिसुहृदं सत्पदव्यां सहायं  
श्रीशं प्राह स्वसिद्धेः स्वयमिह करणं स्वप्रबन्धे शठारिः ॥ 125
</details>

<details><summary>मूलम्</summary>

इत्थं सेव्यं सुभोग्यं शुभसुभगतनुं सर्वभोग्यप्रकृष्टं  
श्रेयस्तद्धेतुभूतं प्रपदनसुलभं स्वाश्रितानिष्टजिष्णुम् ।  
भक्तच्छन्दानुरक्तं निरुपधिसुहृदं सत्पदव्यां सहायं  
श्रीशं प्राह स्वसिद्धेः स्वयमिह करणं स्वप्रबन्धे शठारिः ॥ 125
</details>



<details open><summary>विश्वास-प्रस्तुतिः</summary>

आद्ये स्वीयप्रबन्धे शठजिदभिदधे संसृतेर्दुस्सहत्वं  
द्वैतीयीके स्वरूपाद्यखिलमथ हरेरन्वभूत्स्पष्टदृष्टम् ।  
तार्तीयीके स्वकीयां भगवदनुभवे स्फोरयामास तीव्राम्  
आशां तुर्ये यथेष्टं भगवदनुभवादाप मुक्तिं शठारिः ॥ 126
</details>

<details><summary>मूलम्</summary>

आद्ये स्वीयप्रबन्धे शठजिदभिदधे संसृतेर्दुस्सहत्वं  
द्वैतीयीके स्वरूपाद्यखिलमथ हरेरन्वभूत्स्पष्टदृष्टम् ।  
तार्तीयीके स्वकीयां भगवदनुभवे स्फोरयामास तीव्राम्  
आशां तुर्ये यथेष्टं भगवदनुभवादाप मुक्तिं शठारिः ॥ 126
</details>



<details open><summary>विश्वास-प्रस्तुतिः</summary>

श्रीमान्सीमातिलङ्घि स्थिरतरकरुणः सर्ववित्सर्वशक्तिः  
स्वामी सर्वस्य जन्तोस्स्वचरणयुगळस्वीकृतास्माकभारः ।  
किं नः कृत्यं स्वहेतोः किमिह न सुलभं का विपत्तिर्भवित्री  
कस्यान्यस्याधमर्णा वयमिति विदुषामाह तुङ्गत्वमन्ते ॥ 127
</details>

<details><summary>मूलम्</summary>

श्रीमान्सीमातिलङ्घि स्थिरतरकरुणः सर्ववित्सर्वशक्तिः  
स्वामी सर्वस्य जन्तोस्स्वचरणयुगळस्वीकृतास्माकभारः ।  
किं नः कृत्यं स्वहेतोः किमिह न सुलभं का विपत्तिर्भवित्री  
कस्यान्यस्याधमर्णा वयमिति विदुषामाह तुङ्गत्वमन्ते ॥ 127
</details>



<details open><summary>विश्वास-प्रस्तुतिः</summary>

शास्त्रे देहातिरिक्तात्मनि तदधिपतौ तत्प्रसादाद्युपाये  
तस्मान्निश्श्रेयसाप्तौ तदपचरणतोऽनन्ततापाभिभूते ।  
तद्भक्तानां प्रभावे तदुपसदनतः स्वान्तकालुष्यशान्तौ  
सारं वेद्यं स्ववेदे सकलमकथयत्सानुकम्पः शठारिः ॥ 128
</details>

<details><summary>मूलम्</summary>

शास्त्रे देहातिरिक्तात्मनि तदधिपतौ तत्प्रसादाद्युपाये  
तस्मान्निश्श्रेयसाप्तौ तदपचरणतोऽनन्ततापाभिभूते ।  
तद्भक्तानां प्रभावे तदुपसदनतः स्वान्तकालुष्यशान्तौ  
सारं वेद्यं स्ववेदे सकलमकथयत्सानुकम्पः शठारिः ॥ 128
</details>



<details open><summary>विश्वास-प्रस्तुतिः</summary>

इत्थं सत्संप्रदायक्रमसमधिगताशेषवर्णार्हवेद-  
श्रद्धाशुद्धाशयानामघटयदनघं कौतुकं वेङ्कटेशः ।  
सम्यक्त्वे तस्य साक्षाच्छठरिपुरथ वा सर्वसाक्षी स साक्षी  
सावद्यत्वेऽपि सोढुं प्रभवति भजतामप्रकम्प्यानुकम्पः ॥ 129
</details>

<details><summary>मूलम्</summary>

इत्थं सत्संप्रदायक्रमसमधिगताशेषवर्णार्हवेद-  
श्रद्धाशुद्धाशयानामघटयदनघं कौतुकं वेङ्कटेशः ।  
सम्यक्त्वे तस्य साक्षाच्छठरिपुरथ वा सर्वसाक्षी स साक्षी  
सावद्यत्वेऽपि सोढुं प्रभवति भजतामप्रकम्प्यानुकम्पः ॥ 129
</details>



<details open><summary>विश्वास-प्रस्तुतिः</summary>

शोकः श्लोकत्वमभ्यागत इति नयतः शुद्धबोधार्णवोद्यत्-  
नानाकल्लोलनाथानुभवरसपरीवाहतः श्राव्यवेदात् ।  
वेदान्ताचार्यकश्रीबहुमतबहुविद्वेङ्कटेशोद्धृतेयं  
रम्या तात्पर्यरत्नावलिरनघगुणा रञ्जनी रङ्गभर्तुः ॥ 130
</details>

<details><summary>मूलम्</summary>

शोकः श्लोकत्वमभ्यागत इति नयतः शुद्धबोधार्णवोद्यत्-  
नानाकल्लोलनाथानुभवरसपरीवाहतः श्राव्यवेदात् ।  
वेदान्ताचार्यकश्रीबहुमतबहुविद्वेङ्कटेशोद्धृतेयं  
रम्या तात्पर्यरत्नावलिरनघगुणा रञ्जनी रङ्गभर्तुः ॥ 130
</details>