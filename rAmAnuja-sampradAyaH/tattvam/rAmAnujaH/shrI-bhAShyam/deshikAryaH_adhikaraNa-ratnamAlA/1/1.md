+++
title = "१"

+++

श्रीमान्वेङ्कटनाथार्यः कवितार्किककेसरी ।
वेदान्ताचार्यवर्यो मे सन्निधत्तां सदा ह्यृदि ॥
श्रीशेषशैलशृङ्गे तुङ्गे निगमोत्तमाङ्गे च ।
उत्सङ्गे च फणीन्द्रस्योज्ज्वलमेकं भजे तेजः ॥

विरचित-कर्म-विचारैः मुमुक्षुभिः तत्-फलेषु वैराग्यात् ।  
यत् जिज्ञास्यं पुरुषैः तत् ब्रह्म (श्रीनिवास-नाम) भजे ।। 2 ।।

उत्पत्ति-स्थिति-विलयैः भुवनस्य एतस्य यत्-कार्यैः ।  
यत् प्राप्तुं शक्यं तत् ब्रह्म (श्रीनिवास-नाम) भजे ।।3।।

जगदे=क-कारणं यत् सर्वज्ञत्वा=(आ)दि-गुण-गणा=(आ)भरणम् ।   
शास्त्रै=क-समधिगम्यं तत् ब्रह्म (श्रीनिवास-नाम) भजे।।4।।

निखिल-निगमा=(अ)न्त-वाक्यैः पुरुषा=र्थतया अभिधीयमानत्वात् ।  
यत् भवति शास्त्र-वेद्यं तत् ब्रह्म (श्रीनिवास-नाम) भजे ।। 5 ।।

ईक्षा-आदि-शेष-वचनात् सत्-शब्दित-कारणस्य सत् विद्या ।  
यत् इति व्यनक्ति यत् सत् तत् ब्रह्म (श्रीनिवास-नाम) भजे ।। 6।।

निरुपधिका=(आ)नन्दाद्यैः आनन्दमयं व्यनक्ति तत् विद्या ।  
इतर-व्यावृत्तैः यत् तत् ब्रह्म(श्रीनिवास-नाम) भजे ।। 7 ।।

आदित्य-मण्डला=(अ)न्तर्वर्तिनम् उपदिश्य पुण्डरीका=(अ)क्षम् ।  
विद्या व्यनक्ति तं यत् तत् ब्रह्म (श्रीनिवास-नाम) भजे ।। 8 ।।

आकाशस्य वदन्ति यदेकयोग्यान् परायणत्वादीन् ।  
तं गमयति श्रुतिर्यत्तत् ब्रह्म (श्रीनिवास-नाम) भजे ।। 9।।

प्राणस्य कारणत्वं श्रुतिर्ब्रुवाणा प्रसिद्धिनिर्देशात् ।   
यदिति व्यनक्ति तमिमं तत् ब्रह्म (श्रीनिवास-नाम) भजे ।। 10 ।।

निरतिशयदीप्तियुक्तं ज्योतिः पादोऽस्य भूतानि ।  
इत्युक्त्या यत् भवति तत् ब्रह्म (श्रीनिवास-नाम) भजे ।। 11 ।।

इन्द्रप्राणपदोक्तं यदिति व्यक्तीकरोति यद्धर्मैः ।  
विद्या प्रतर्दनाङ्का तत् ब्रह्म (श्रीनिवास-नाम) भजे ।। 12 ।।
