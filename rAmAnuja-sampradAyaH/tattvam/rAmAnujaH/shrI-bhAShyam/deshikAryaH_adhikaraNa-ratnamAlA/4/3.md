+++
title = "३"

+++


तदुपासीनस्सर्वोऽप्येकेनैवार्चिरादिमार्गेण ।  
प्राप्नोति यस्य लोकान् तत् ब्रह्म (श्रीनिवास-नाम) भजे ।। 175 ।।

यदुपासकोऽर्चिरादौ मार्गे संवत्सरं प्राप्य ।  
पश्चाद्गच्छति वायुं तत् ब्रह्म (श्रीनिवास-नाम) भजे ।। 176 ।।

यदुपासकोऽर्चिरादौ तटितं प्राप्याथ वरुणमाप्नोति ।  
इन्द्रमथ ब्रह्माणं तत् ब्रह्म (श्रीनिवास-नाम) भजे ।। 177 ।।

यदुपासननिष्ठानां अतिवहनेष्वर्चिरादयः पुरुषाः ।  
येन नियुक्ता मार्गे तत् ब्रह्म (श्रीनिवास-नाम) भजे ।। 178 ।।

पञ्चाग्निविदः पुरुषात् ब्रह्मविदश्चातिवाहिकगणः सः ।  
अतिवहति यन्नियुक्तः तत् ब्रह्म (श्रीनिवास-नाम) भजे ।। 179 ।।
