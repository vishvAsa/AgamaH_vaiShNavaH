+++
title = "34 पूर्वविकल्पाधिकरणम्"

+++
अग्निरहस्ये "नैव वा इदमग्र आसीत्' इत्यस्मिन्ब्राह्मणे "तद्धेदं मन एवासीत्' इति प्रथमोत्पन्नं मनः प्रकृत्य 'षट्त्रिंशतं सहस्राण्यपश्यत् आत्मनोऽग्नीनर्कान् मनोमयान् मनश्चितः' इति, तथा 'श्रोत्रचितः कर्मचितोऽग्निचितः' इत्यादिना मनश्चिदादयोऽग्नयस्समाम्नाताः, षट्त्रिंशत्सहस्रदिनात्मकपुरुषायुषान्तर्गतैकैकदिनप्रभवमानसवृत्तिसङ्घाता अग्नित्वदृष्ट्या उपास्यमाना मनश्चितः, एवमेव वाक्चिदादयोपि प्रत्येकं षट्त्रिंशत्सहस्रङ्ख्याकाः कर्मचितः वागिन्द्रियातिरिक्त्तकर्मेन्द्रियव्यापाराः देहव्यापारा वा, अग्निचितो जाठराग्निव्यापारास्तन्मन एवात्मनस्सम्बन्धिनः, अर्कानर्चनीयान् अपश्यदित्यर्थः ।  
भाष्ये किमेते मनश्चिदादयस्साम्पादिकत्वेनेति, "कर्मण्यग्न्यख्याया'मिति मनश्चीयत इत्यर्थे क्विप्, श्येनचिदादिशब्दवदसौ क्विबन्तो निष्पन्नः, तेन तदनभिज्ञैः कैच्चित् केषुचित्कोशेषु मनश्चितादय इति इष्टकचितादिशब्दवत् अकारान्तत्वभ्रमात् लिखितं तदनादरणीयम्, ततश्च मनश्चिदादय इत्येव पाठः । साम्पादिकम् - सम्पादितमित्यर्थः, तदर्हतीति ठक्, सम्पादमर्हतीति साम्पादिकमिति, ज्वलनवाचिनोऽग्निशब्दस्य कथं स्थण्डिलाग्निवाचित्वमित्याशङ्क्याग्न्याधारतया अग्निशब्देन निर्देश इत्याह - होमस्थानत्वादिति । होमशब्दो लक्षणया अर्श आद्यजन्ततया हूयते अस्मिन्निति व्युत्पत्त्या वाऽग्निपरः, तस्य स्थानत्वादग्निरित्युच्यत इत्यर्थः, अथवा अग्निशब्देन गौण्या स्थण्डिलाग्निरुच्यत इत्यर्थः, सादृश्यञ्च होमस्थानत्वम्, अस्ति च स्थण्डिलस्यापि परम्परया होमस्थानत्वम्, तत्र स्थापितस्याग्नेः होमाधारत्वादिति द्रष्टव्यम् । चित्यपदप्रयोजनमाह - नहि होमस्थानमात्रस्येति । ज्वलनमात्रस्येत्यर्थः ।   
भाष्ये - क्रत्वनुप्रवेशसाकाङ्क्षाणामिति, फलवत्त्वसिध्यर्थमिति शेषः, भाष्ये - इष्टकचितेनाग्निना विकल्प्यमाना इति, "इष्टकेषीकामालानां चिततूलभारिषु' इति इष्टकाशब्दस्य ह्रस्वः । ननु तुल्यार्थयोरेव विकल्पः, यथा व्रीहियवयोः, न च साम्पादिकस्य मनश्चिदाद्यग्नेरिष्टकचिताग्नितुल्यकार्यतास्ति, अग्निधारणासमर्थत्वात् साम्पादिकाग्नेः, अत एव "तेषामेकैक एव तावान् यावानसौ पूर्वः' इत्यतिदेशोऽपि न सम्भवति, नह्यशकनीयमर्थं शास्त्रसहस्रमपि सम्भूय विधातुं शक्नोति, न च "हिरण्यगर्भस्समवर्तताग्रे' इति मन्त्रस्य वृत्त्यन्तराश्रयणेनैन्द्राधारप्रकाशन इव, "उत्करे वाजिनमासादयति' इति वचनवलेन उत्करस्य पृथ्वग्रताश्रयणेन वाजिनपात्रधारण इव, "परिधौ पशुं नियुञ्जीत' इति वचनबलात् परिधेः पृथुत्वाश्रयणेन पशुनियोजन इव, 'रथघोषेण माहेन्द्रस्य स्तोत्रमुपाकरोति' इति वचनवलेन रथघोषस्य सूचकत्वकल्पनेन उद्गातृप्रेरण इव च साम्पादिकानां केनाप्युपायेनाग्निधारणसामर्थ्यं सम्पादयितुं शक्यम्, येनायमतिदेशो विकल्पो वा स्यादिति चेत् - उच्यते, इष्टकचितोऽग्निरुत्तरवेदिवदाहवनीयधारणार्थतया न क्रत्वङ्गम्, अपि तु गोदोहनादिवत् क्रत्वङ्गाश्रितः पुरुषार्थः, "पशुकामश्चिन्वीते'ति श्रवणात् "अभागिप्रतिषेधा'दिति सूत्रे वार्तिके तथोक्त्तत्वात्, ततश्च पूर्वाग्निकार्यस्य पशुफलस्यातिदेशसम्भवान्न कश्चिद्विरोधः । एवञ्च विद्यामयाग्निभिः सिद्धस्वफलस्य इष्टकचिताग्नेर्निवृत्तौ अन्यतमस्वकर्तव्योपकारलाभमपश्यन्ती उत्तरवेदिः प्राप्नोतीति तयाग्निधारणसिद्धिः । ग्रहः पात्रविशेष इति - "अनया त्वा पृथिव्या पात्रेण समुद्रं रसया प्राजापत्यं मनोग्रहं गृह्णामि' इति मन्त्रवशात् पृथिव्यादिकं पात्रादित्वेन ध्यातव्यम् । ततश्च तादृशपात्रविशेषयुक्त्तग्रहणरूपसंस्कार इत्यर्थः, अर्श आद्यजन्तो विशेषशब्दः, अथवा पात्रशब्दः साम्पादिकपात्रपरः, तेन विशिष्यत इति विशेषः तद्विशिष्ट इत्यर्थः । विवाक्ये विगतवाक्य इति - यद्यपि दशमस्याह्नः अविवाक्यमित्येव नाम, अथापि विविधवाक्यरहिततया अविवाक्यमिति संज्ञितस्यैव विगतवाक्यत्वमादाय विवाक्यमित्यपि वक्त्तुं सुशकत्वमभिप्रेत्य विवाक्य इति छेदो दर्शितः, न तु विवाक्य इति संज्ञाप्यस्तीत्यभिप्रेत्येति द्रष्टव्यम् । मनोनिष्पाद्येत्यत्र बहुव्रीहिः, मानसैः ग्रहस्तोत्राद्यङ्गैर्युक्त्तस्य मानसग्रहयागस्येत्यर्थः, ग्रहणम् - सोमरसस्य पात्रे ग्रहणम्, आसादनम् - स्थापनम्, प्रत्याहरणम् - होमानन्तरं हुतशेषस्य हरणम् । ननु सर्वत्र द्रव्यत्यागात्मकयागस्य मानसत्वात् कथमस्य विशिष्य मानसत्वमित्याशङ्क्य यज्ञान्तरे ग्रहणादीनां स्वरूपेण सत्वेपि मानसयागाभ्यासाङ्गभूतग्रहणासादनतद्द्रव्यादीनां मनोनिष्पाद्यतया उपयोगित्वेन मानसत्वम्, तद्योगाच्च मानसग्रहयागस्य विशिष्य मानसत्वं सिध्यतीत्याह - मनोनिष्पाद्योपयोगित्वेनेति । मनोनिष्पाद्यैस्सोमरसतद्व्रहणासादनादिभिरुपयोगो मनोनिेपाद्योपयोगः, सोऽस्यास्तीति मनोनिष्पाद्योपयोगी, तत्त्वेनेत्यर्थः । केचित्तु "उपांशुपात्रे मानसं गृह्णाति' इति मानसग्रहणस्याधारतया उपांशुपात्रस्य विहितत्वात् स हि स्वरूपेण विद्यते इति अत्र स इत्युपांशुपात्रात्मकग्रहविशेषः परामृश्यते, स हि स्वरूपेणाऽस्तीति वदन्ति ॥44॥is not available.प्रधानभूतं कर्म क्रियत इति - "यत्किञ्च यज्ञे' इत्यत्र यज्ञशब्दः प्रयोगवचनः, "न प्रथमयज्ञे प्रवृञ्ज्यात्' इतिवत् । ततश्च यज्ञकर्मेत्यनेन प्रधानस्य परामर्शो भविष्यति । अतो यज्ञकर्मेति भेदनिर्देशे नानुपपत्तिरिति द्रष्टव्यम् ॥46॥भाष्ये - श्रुतिस्तावदिति, विद्याशब्दश्रुतिरेवेत्यर्थः, यद्यपीयमभिधात्री श्रुतिर्न विनियोजिका, एकप्रत्यैयकविभक्तिश्रुतीनामन्यतमत्वाभवात्, तदुपपादकं वाक्यमिदम्, "विद्यया हैवैत एवंविद' इति विद्यामात्रसम्पादितत्वात् विद्यारूपा एव मनश्चिदादय इत्युपपत्तौ किमिति साधनत्ववाचिन्यास्तृतीयायाः प्रयोजनत्वेन हेतुत्वरूपक्लिष्टार्थाश्रयणम्, अत एव तस्याः श्रुतेर्विद्यारूपक्रत्वन्वये प्रमाणीकरणमप्यसङ्गतम्, किञ्च, "षङ्र्विंशतिरित्येव व्रूयात्' इत्यत्रेवैवकारोपहतविषिशक्त्तिकस्य विद्यारूपशेषिसम्बन्धविधायकत्वमप्ययुक्त्तम्, तथा "एवंविदे चिन्वन्ती'ति वाक्यवशेन न विद्यामयक्रत्वन्वयो बोध्यते, एवंविच्छब्दस्य विद्यारूपक्रतुविशिष्टस्य परामर्शादित्यप्ययुक्त्तम्, तस्यैवासिद्धेः, विद्याविशिष्टपरामर्शित्वसम्भवे च चतुर्थीश्रुत्यैव शेषित्वप्रतीतेः वाक्यगम्यविनियोग इत्ययुक्त्तेरिति चेन्न, स्वत एव विद्यारूपाणामेषां विद्याचित एवेत्यवधारणस्य मानसग्रहादिवत् क्रियान्वयव्यावर्तकत्वेन क्रियान्वये व्यावृत्ते "अनुबन्धादिभ्य' इति सूत्रोक्त्तन्यायेन ग्रहणादिभिश्च 'सोमाभावे पूतीकानभिषुणुयात्, स यदि राजन्यं वैश्यं वा याजयेत् स यदि सोमं बिभक्षयिषेत् न्यग्रोधस्तिभिनीराहृत्य ताः संपिष्य दधन्युन्मृज्य तमस्मै भक्षं प्रयच्छेन्न सोमम्' इत्यादौ यागार्थद्रव्यसंस्कारात्मकामिषवभक्षादिवशेन यागकल्पनवत् विद्यारूपक्रतुकल्पनाया आवश्यकत्वे सिद्धे विद्याचित एवेत्यादिवाक्यमपि तत्परं भविष्यतीत्यभिप्रायात्,"एवंविद' इत्यत्र चतुर्थ्या विद्याविशिष्टपुरुषस्य शेषित्वप्रतीत्या विद्यायाः शेषित्वाप्रतीत्या विद्याशेषित्वस्य वाक्यत्वोक्त्तिरप्युपपद्यते । सर्वभूतकर्तृकत्वेनेति - ननु विद्यारूपस्य इष्टकचितकार्याहवनीयधारणासमर्थत्वादित्येव वक्त्तुं शक्यम्, सर्वभूतकर्तृकत्वाद्युपन्यासो व्यर्थः, किञ्च सर्वभूतकर्तृकत्वाद्यनुसन्धानस्य कादाचित्कस्य समुद्रध्यानादिवत् क्रियायामङ्गत्वं सम्भवत्येवेति चेन्न, किं सर्वभूतसम्बन्धिमनोव्यापारस्य प्रततस्याग्न्यध्यासाधिष्ठानस्य स्थण्डिलाग्निकार्यनिर्वर्तकत्वेन क्रियामयक्रत्वनुप्रवेश उच्यते, उताऽध्यस्ताग्नेः, न प्रथमः, सार्वत्रिकस्य सर्वभूतकर्तृकस्य मनोव्यापारस्य क्रतूपकारकत्वासम्भवात्, न द्वितीयः, अध्यस्ताग्नेरपि अग्निधारणाक्षमत्वात्, न क्रियान्वय इत्यर्थकत्वात् अस्य वाक्यस्य । अत्र सर्वकालव्यापित्वेनेत्यस्य क्रत्वनुप्रवेशासम्भव इत्यनेन चान्वयः, मनसाऽनुसंहितस्येत्यनेन च, ततश्चाध्यासाधिष्ठानक्रियाया अध्यस्ताग्नेश्च न क्रियाङ्गत्वमिति प्रतिपादनाय सर्वकालकर्तृकत्वाद्युपादानमिति मन्तव्यम् । विद्यामयः क्रतुरिति - न च क्रियामये परिमितकालभगवदाराधेन शुद्धसत्त्वमयनित्यद्रव्यत्वादिना अनुसंहितमङ्गत्वं दृष्टमिति वाच्यम्, "यक्षानुरूपो बलि'रिति न्यायेन सर्वकालव्यापिसाम्पादिकाग्नेः तादृशक्रतावङ्गत्वस्योचितत्वात् । ननु क्रत्वध्यासः केषु व्यांपारेषु, न तावत् मनआदिव्यापारेषु, तेषामग्निदृष्टिक्रोडीकृतानां क्रतुत्वदृष्ट्या क्रोडीकरणासम्भवात्, अन्येषाञ्च व्यापाराणां क्रतुत्वाध्यासाधिष्ठानभूतानामनुपात्तत्वादिति चेन्न, मन आदिव्यापारेष्वेव केषुचिदग्निदृष्टिः केषुचिद्यागदृष्टिरित्यभ्युपगमे बाधकामावात् ॥47॥is not available.अग्निवद्भावातिदेशः - अग्निवद्भावप्रापकातिदेशः ॥49॥   
॥ इति पूर्वविकल्पाधिकरणम् ॥अयं लोको भूरिति पाठः, 'एष चितोऽग्निरयं लोकः पृथिवी आपः समुद्राः' अत्र कैश्चित् 'अश्मन्नूर्जमिति परिषिञ्चती'ति विहिताग्निपरिषेचनजले समुद्रदृष्टिर्विधीयत इति व्याख्यातम् । लोकंपृणेति "पृण प्रीणने' इत्यस्मात्तौदादिकाल्लोकं प्रीणातीत्यास्मिन्नर्थे मूलविभुजादित्वात्कप्रत्यये 'लोकस्य पृणे मुं वक्त्तव्य' इति मुमागमे रूपमिति वैयाकरणैरुच्यते तदप्यविरुद्धमेव ॥50॥