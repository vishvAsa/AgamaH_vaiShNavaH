+++
title = "05 आसीनाधिकरणम्"

+++
।। प्रासीनः सम्भवात् ।। 7 ।। अवान्तरसङ्गतिमाह - मोक्षेति । अनन्तराधिकरणयोः प्रासङ्गिकत्वात् परमप्रकृतेन प्रधानभूतेन ब्रह्मोपासनेन सङ्गतिरुक्त्ता । यद्वा दृष्टयुपासनानामप्यासनसापेक्षत्वेऽप्यासनसमर्थनहेतोरैकाग्रयस्याद्याधिकरणसमर्थितत्वात् तेन सङ्गतिरुक्त्ता । किमासीनश्चिन्तयेत्? उतासीनः शयानस्तिष्ठन् गच्छत् वेति, किं गमनादिषु ध्यानं सम्भवति न वेति, सम्भवति चेदासनानियमः, न सम्भवति चित्तन्नियमः- उपासनसम्भवादित्यतोऽप्येकाग्रतासम्भवादित्युचितम्, उपासनसम्भवादित्युक्त्तेऽपि कथमित्यपि शङ्काया एकाग्रतताभिप्रायेण शमयितव्यत्वात्, "यत्रैकाग्रता' इत्येकाग्रतायाः सन्निहितत्वात् योग्यत्वाच्च । "उपविश्यासने युञ्ज्या' दिति स्मृतिवचनस्य मनोऽनुकूलताभिप्रायतां मत्वा पूर्वपक्षी प्रत्यवतिष्ठते । ।। तदवश्यभावात्तत्परिहारः ।। 7 ।।

।। ध्यानाच्च ।। 8 ।। ध्यानादिति भावप्रधाननिर्द्देश इत्यभिप्रायेणोक्त्तं ध्यानरूपत्वादिति, स्थितिगत्योर्विजातीयप्रत्ययसम्भवात्तदैकाग्रयविरोधि गत्यादिकमित्यर्थः ।।

।। अचलत्वं चापेक्ष्य ।। 9 ।। " आप' इति स्थिरं तटाकादिजलं विवक्षितम्, निश्चलत्वमात्रसाम्यं विवक्षितम्, निश्चलत्वमैकाग्रयाद् भवति, तच्चासीनस्यैव, गत्यादौ विजातीयप्रत्ययेन चलनसम्भवादित्यर्थः ।। 9 ।।

।। स्मरन्ति च ।। 10 ।। न केवलमर्थसामर्थ्यात्, वचनादपि तत्सिद्धिरित्यर्थः ।

।। यत्रैकाग्रता तत्राविशेषात् ।। 11 ।। स एवोपासनस्य देशः कालश्चेति - तिथिनक्षत्रादिनियमो नास्तीत्यर्थः, वर्णाश्रमधर्माविरुद्धकालविशेषसम्भवात् आसनसहपठितो देशादिरप्यैकाग्रयसिध्द्यर्थमपेक्ष्यते, किं पुनरासनमिति सूत्राभिप्रायः । इतरे त्रयोऽपि यत्रैकलग्रतेति सूत्रमधिकरणान्तरमाहुः, वैदिककर्मसु देशकालादिनियमदर्शनादुदगयनादिपरिग्रह इति पूर्वपक्षं कृत्वा न नियम इति सिद्धान्तयन्ति उक्त्तप्रकारेण पूर्वाधिकरणशेषत्वोपपत्तेर्नाधिकरणान्तरत्वं युक्त्तम् ।। 11 ।।

।। आसीनाधिकरणं समाप्तम् ।।

