+++
title = "14 अन्तराधिकरणम्"

+++
।। अन्तर उपपत्तेः ।। अत्र सङ्गतिः पूर्वोक्त्तया दिशा सिद्धेति न कण्ठोक्त्ता । "गूढोत्मा न प्रकाशते" "तं दुर्दर्शं गूढमनुप्रविष्टम्" "क इत्था वेद" इति च परमात्मा दुर्दर्शश्चेत् सुदर्शनतया प्रसिद्धत्वेन निर्दिष्टो न परमात्मा भवितुमर्हतीति शङ्कया सङ्गतिः । विषयादिकं दर्शयति - इदमित्यादि । किमक्ष्याधारतया निर्दिश्यमानः प्रतिबिम्बचक्षुरधिष्ठातृजीवानामन्यतमः, उत परमात्मा ? इति । तदर्थं किममृदत्वादयो यथाकथञ्चिन्नेयाः, उत मुख्याः ? "कं ब्रह्मे"ति प्रकृतमेव ब्रह्मेह किमुपासनस्थानगुणविधानार्थं निर्दिश्यते, उत न ? इति । किं मध्यस्थाग्निविद्यया ब्रह्मप्रकरणं विच्छिन्नम्, उत न ? किमग्निविद्या ब्रह्मविद्याङ्गम्, उत न ? किमग्निविद्याफलं ब्रह्मविद्याङ्गत्वानुगुणम्, उत न ? इति विचारः । यदाननुगुणं तदाग्निविद्यायाः ब्रह्मविद्याङ्गत्वभावेन ब्रह्मप्रकरणविच्छेदेन पूर्वप्रकृतब्रह्मण इह परामर्शाभावेन अमृतत्वादीनाममुख्यतया प्रतिबिम्बादिष्वन्यतम इति फलितम् । सिद्धान्ते यदा त्वनुगुणं तदा अङ्गत्वेनाग्निविद्यायाः ब्रह्मविद्याप्रकरणविच्छेदकत्वाभावेन प्रकृतब्रह्मण इह परामर्शसम्भवेनामृतत्वादीनां च स्वतः प्राप्तमुख्यत्वसिद्धेः परमात्मेति फलितम् । अपरोक्षप्रसिद्धिर्यौक्त्तिकप्रसिद्धिः श्रुतिप्रसिद्धिश्चेति यथाक्रमं प्रतिबिम्बजीवादित्यानामनुसन्धेयाः । य एष इतिपदाभ्यां प्रसिद्धवन्निर्देशः । दृश्यत इत्यपरोक्षाभिधानम् । अनेन सङ्गतिरभिप्रेता । सन्निधानात्सन्निधानावगमात् । जीवस्य देहसन्निधेश्चक्षुष्यवगमादित्यर्थः । तदेव विवृणोति - उन्मीलितं हीति । अस्मिन् कर्मणि अस्य सामर्थ्यं दृष्टमित्युक्त्ते यथा तत्कर्म तत्सामर्थ्यसूचकमित्युक्त्तं भवति, एवमक्षिणि दृश्यत इत्युक्त्ते देहे चीवावस्थानं चक्षुरधीननिश्चयमित्युक्त्तं भवतीत्यर्थः । उपक्रमानुगुणमन्यन्नेयम् । तस्मादमृतत्वसंयद्वामत्वाद्युक्त्तिः स्तुतिरूपा । "एष आत्मेति" इतीतिकरणं चार्थात्तात्पर्यद्योतकम् । देवताविशेषः- आदित्यः । एष्वेव -नतु परमात्मनि । राद्धान्ते एषां गुणानामिति - निरुपाधिका अमृतत्वादयो न जीवादिषुसम्भवतीत्यर्थः । एषामिति । उपक्रमस्थमक लिङ्गमुपरितनानेकगुणविरोधे दुर्बलम्, अत एव च नामृतत्वाद्युक्त्तिस्तुरिति भावः । "इति होवाच इत्यब्रवी" दित्यादिष्वितिकरणमर्थपरमेव दृष्टमिति चानुसन्धेयम् । उपपत्तेः अक्ष्यन्तरः परमात्मेत्यन्वयः । "तद्यद्यप्यस्मिन् सर्पिवोदकं वा सिञ्चति वत्मर्नीव गच्छति" इत्यर्थवादोक्त्तं सप्रिरुद्रकादिनिर्लेपत्वं हेतुं कृत्वा निर्लेपस्य परस्य निर्लेपे चक्षुषि स्थितिरुपपन्नेति वक्त्तुमयुक्त्तम्, काचादिभिस्सलेपे चक्षुषि निर्दोषस्य परस्य स्थित्यनुपपत्तेश्च वक्त्तुं शक्यत्वात् ।।

।। स्थानादिव्यपदेशाच्च ।। अनवस्थितेरिति व्यतिरेकस्य वक्ष्यमाणत्वात् "चक्षुषि तिष्ठन्" इतिश्रुत्यनुरोधेन स्थानशब्दः स्थितिपरतया व्याख्यातः, न तु प्रदेशपरतया । सौत्रस्यादिशब्दस्यार्थमाह - स्थितिनियमनेति । आदिशब्दस्य नामरूपान्वयपरत्वेन व्याख्यानमयुक्त्तम्, जीवात्मनि सम्भवतस्तस्य परमात्मसाधकत्वाभावादिति भावः । स्थितिनियमनादय इत्यादिशब्देन धारकत्वादिरभिप्रेतः । अस्य हेतोस्सिद्धान्तसादकत्वं दर्शयति - अतश्चेति । अनेन सिद्धान्तसाधकहेतुं वदता पूर्वपक्षहेतोरन्यथासिद्धिश्च फलिता, तामाह- अतः प्रसिद्धवदिति । श्रुतिप्रसिद्धत्वात्प्रसिद्धवन्निर्देशः पूर्वपक्षिणोक्त्तोऽस्मत्पक्षेपि सम्भवतीति । पूर्वपक्षहेत्वन्तरस्य चान्यथासिद्धिं सूत्राभिप्रेतां दर्शयति - तत एवेति । तत एव श्रुतिप्रसिद्धेरेव । शास्त्रप्रतिपन्नं हि तत्त्वं योगिभिरुपास्यं दृश्यञ्च, "यत्तदद्रेश्य"मित्युक्तवा "परिपश्यन्ति धीराः" इत्युक्त्तेः, "गूढोऽत्मा न प्रकाशते दृश्यते त्वग्रयया बुध्या सूक्ष्मया सूक्ष्मदर्शिभि"रित्युक्त्तेश्च, अतोऽर्थतश्शब्दतश्च श्रुत्यन्तरप्रसिद्धेरिति भावः । यादसां समुद्रादिवत्स्थानिनः

परमात्मनोऽक्षिस्थानात् परिच्छिन्नत्वशङ्काव्युदासपरत्वं सूत्रस्यायुक्त्तम्, "अर्भकौकस्त्वा"दिति सूत्रेण तस्याः परिहृततया शङ्कानुदयात् । अतः साधकान्तरप्रदर्शनपरमिदं सूत्रम् । प्रसिद्धवन्निर्देशापरोक्षाभिधानरूपपूर्वपक्षयुक्त्तिद्वयं चार्थात्परिहृतम् ।।

।। सुखविशिष्टाभिधानादेव च ।। सुखविशिष्टम्- सुखत्वशिष्टम् "द्रव्येकयो" रितिवत् । "तद्गुणसारत्वा" दितिन्यायेन धर्मभूतसुखविशिष्टमिति वा । "कं ब्रह्म खं ब्रह्मे"त्युक्त्तस्य ब्रह्मणः पुनरभिधानं किमर्थमित्यत्राह - उपासनस्थानेति । "एतदमृतमेतदभयमेतद्ब्रह्म" इति ब्रह्मशब्देन कं ब्रह्मेत्युक्त्तस्य ब्रह्मणः प्रत्यभिज्ञानादित्यर्थः । एवकारप्रयोजनमाह-

एवेति - पूर्वसूत्रद्वयोक्त्तं हेतुद्वयं व्यतिरेकोक्त्तिसापेक्षम् "अनवस्थितेरसम्भवात्" इति हि वक्ष्यते, अयं तु हेतुव्यर्तिरेकोक्त्तिनिरपेक्ष इति भावः । प्रकरणविच्छेदं दर्शयन् चोदयति - नन्विति । कथमग्निविद्याव्यवधानमित्यत्राह - तथा हीति । तर्हि अङ्गाङ्गिभावेनाविरोध इत्यत्राह - न चेति । "फलवत्सन्निधावफलं तदङ्गम्" इति न्यायादिति भावः । अङ्गानामप्यङ्गिफलाविरुद्धफलमुपपद्यत इति शङ्कापरिहारार्थं तद्विरोदीत्युक्त्तम् । प्रकरणाविच्छेदेन परिहरति - उच्यत इति । उभयत्र उपक्रमोपसंहारयोः ब्रह्मसंशब्दनम्, अग्निविद्यायाः प्राक् ब्रह्मविद्यायाः असमाप्तिः, ब्रह्मविद्याधिकृतस्य अग्निविद्योपदेशः, तापत्रयातुरस्य तच्छान्त्यर्थमुभयोः समुच्चित्योपदेशश्चेति हेतुचतुष्टयेनाङ्गाङ्गित्वमाह - प्राणो ब्रह्मेत्यादिना । "अथ हैनं गार्हपत्योऽनुशशास" इत्यत्र एनमित्यन्वादेशेन ब्रह्मविद्याधिकृतत्वे तात्पर्यं सिद्धम् । शब्दतः

प्रकृतस्यैव पुनः परामर्शो ह्यन्वादेशः, न तु यताकथञ्चित् बुद्धिस्थमात्रपरामर्शः, अत एनमिति निर्देशः श्रुतब्रह्मविद्यस्यैवाग्निविद्याधिकारित्वज्ञापकः - समुच्चित्योपदेशादिति । समुच्चयशब्द उपदेष्टव्यत्वविशेषविवक्षया समसमुच्चयपरः । यद्वा सम्बन्धमात्रपरः, स चाङ्गाङ्गिभावे पर्यवस्यति । फलविरोधमभ्युपगम्य परिहरति - एवञ्चेति । "द्रव्यगुणसंस्कारकमर्सु परार्थत्वात्फलश्रुतिरर्थवादस्स्यात्" इति हि कर्ममीमांसासूत्रम् । अथ फलविरोध एव नास्तीत्याह न चेत्यादिना । ज्योक्उज्ज्वलः । अनेन व्याध्याद्यनुपहतत्वं फलितम् । तदाह - व्याध्यादिभिरिति । कुले ब्रह्मविदुत्पत्तेर्ब्रह्मविद्यानुगुणफलत्वं दर्शयति - नास्येति । भुञ्जाम इति - "भुजपालनाभ्यवहारयोः" इति धातोः "भुजोऽनवने" इति ह्यात्मनेपदम्; अतः परस्मैपदत्वाद्वयं धातुरवनार्थ इत्यर्थः । परिपालयाम इति - श्रुतौ उपशब्दार्थः परिस्योपसर्गेण सूचितः । विघ्ननिवारणपर्यन्तः किञ्चित्कारो ब्रह्मविद्यां प्रत्यग्निविद्याया अङ्गत्वनिर्वाहक इत्यभिप्रायः । उक्त्तहेतुभिरेकप्रकरणत्वे स्थितेपि ब्रह्मणः पुनरवक्त्तव्यत्वमुखेन चोदयति - नन्विति । स्थानगुणयोविर्धेयत्वे सति हि तदर्थं पनर्ब्रह्मणोऽभिधानम् तत्तु नास्ति, पूर्वं तयोराचार्येण वक्ष्यमाणत्वाकथनात्, अतस्थानादिपरवाक्यं न परमात्मविषयमित्यन्यपरमिदं वाक्यमित्यर्थः । परिहरति - तदभिधीयत इत्यादिना । परिपूर्णोपदेशोऽनुपदेशो वा स्यात्,

कथं विकलोपदेश इत्याशङ्कां च परिहरन् स्थानगुणविध्यर्थतामुपपादयति - आचार्यस्त्वित्यादिना । साधिष्ठशब्दः साधुतमत्वशब्देन व्याख्यातः । साधिष्ठमिति भावप्रधानो निर्देश इत्यर्थः । गतिग्रहणमिति - उपदेश्यविद्याशेषमाचार्यो वक्त्तेति "आचार्यस्तु ते गतिं वक्त्ता" इति वदतामभिप्राय इत्यर्थः । तदेवोपपादयति - अत एवेति । सूत्रार्थ निगमयति - अत इति । अतः- उपकोसलविषादपरिहारस्यापेक्षितत्वाद्गुरुमुखाच्छ्रवणेन साधुतमत्वायापुष्कलमुपदिष्टत्वाच्च गतिग्रहणस्य प्रदशर्नार्थत्वादित्यर्थः ।

उत्तरसूत्रशङ्कामाह - ननु चेति । यावताप्रत्युत । वचनसारूप्यादिति - "नाम ब्रह्म" "मनो ब्रह्म" इत्यादि- वद्दृष्टिविशेषणस्य ब्रह्मणः पश्चादुपादानं विशेष्यस्य प्रथमोपादानं च सारूप्यमभिप्रेतम् । "प्राणञ्च हास्मै

तदाकाशञ्चोचुः" इति प्राणाकाशशब्दाभ्यां निगमितम्, न तु ब्रह्मशब्देन; ततोऽपि दृष्टिविधिरिति भावः । तस्याप्युत्तरत्र परिहरिष्यमाणत्वात् ।

।। अत एव च स ब्रह्म ।। अत एवेत्येतद्य्वाचष्टे - यतस्तत्रेति ।

निगमनवाक्यस्थपुंल्लिङ्गाकाशशब्दकटाक्षेण

सूत्रे स इति निर्देशः । अतश्शब्दः सुखविशिष्टाभिधानपरः । ननु अतश्शब्दः प्रकृतवाची "प्राणो ब्रह्म कं ब्रह्म" इति वाक्योदितस्य सुखविशिष्टस्य ब्रह्मणः स्थानगुणविध्यर्थमभिधानं हि प्रकृतं पूर्वसूत्रे, तदेव सुखविशिष्टाभिधानमत्रात इति परामृश्यते । तत् कथं "यदेव खं तदेव कम्" इति सुखविशिष्टाभिधानमतश्शब्दार्थतयोच्यते ? उच्यते- सामान्येन सुखविशिष्टाभिधानं हेतुतया अतश्शब्देन परामृश्यते, तत्र सुखविशष्टाभिधानव्यक्त्तिविशेषौ वाक्यद्वयस्थाविह सूत्रद्वयेऽप्यर्थवशाद्धेतुभूतौ, यथा "नात्मा श्रुतेः" "ज्ञोऽत एव" इत्यत्र श्रुतिमात्रस्यातश्शब्दपरामृष्टत्वेऽप्यर्थसामर्थ्याच्छ्रुतिव्यक्त्तिविशेषसिद्धिः तद्वदिहापीति । भाष्ये यदेव कं तदेव खमिति न वाक्योपादानम्, अपि त्वर्थोपादानम् "यद्वा व कं तदेव खम्" इति हि वाक्यम् । यदेव कं तदेव खमित्यत्राप्यन्योन्यदृष्टिविधिरेवास्तु, नान्योन्यव्यवच्छेदकत्वम्, व्यवच्छेदकत्वे वा कथं खशब्दाभिधेयस्याकाशस्य परब्रह्मत्वमिति शङ्काद्वयं हृदि निधायाह - एतदुक्त्तमिति । अग्निभिरित्यादि - दृष्टिविधित्वे "प्राणो ब्रह्मे"त्यस्य ज्ञातत्वं "कं च तु खं च" इत्यस्याज्ञातत्वं च नोपपद्यते, दृष्टिविधित्वेन सर्वस्य ज्ञातत्वादिति भावः । प्राणो ब्रह्मेत्यस्य ज्ञातत्वे अन्यस्याज्ञातत्वे च किं वैषम्यम् ? आकाशस्य सुखविशिष्टत्वं च कथमित्यपेक्षायां विजानाम्यहमितिवाक्यस्याभिप्रायं विवृणोति - अस्यायमिति । न तावदित्यादि मुमुक्षोरुपदिष्टत्वात् प्रतीकोपासनव्युदासः, मुमुक्षोः प्रतीकोपासनं न कत्तर्व्यमिति ज्ञानं पूर्वमेव सम्भवति, यथा

मुमुक्षूपास्यं ब्रह्मेति ज्ञानं सम्भवति तद्वत् शरीरवाचिशब्दस्य शरीरिपर्यन्ताभिधायित्वं च देवमनुष्यादिशब्देषु व्युत्पन्नमेव । तथेत्यादि - शरीरं च नियाम्यमिति लोकसिद्धत्वात् ज्ञातमेव । "यदेष आकाश आनन्दः" इत्यादिश्रुतिषु ब्रह्मशब्देन विनाप्याकाशशब्दस्यानन्दविशेषणत्वेन प्रयोगदर्शनात् तस्य च महत्त्वोपस्थापनेनैवानन्दविशेषणत्वोपपत्तेर्ब्रह्मणोऽपरिच्छिन्नसुखरूपत्वप्रतीतिसम्भवादेवं विचार उपपद्यत इति भावः । उपकोसलस्येत्यादि - "यद्वा व कं तदेव खं यदेव खं तदेव क"मित्यत्र न दृष्टिविधित्वं शङ्कनीयम्, तथा सति "कं च तु खं च न विजानामि" इत्यस्योत्तरत्वायोगात् । नह्यर्थान्तरदृष्टिविध्यज्ञानस्य दृष्टिविध्यन्तरमुत्तरं भवतीत्यभिप्रायः, एवं "कं च तु खं च न विजानामी"त्यज्ञानवचनान्मुमुक्षोरुपदिष्टत्वादर्थान्तराज्ञानं प्रति दृष्टिविध्यन्तरस्योत्तरत्वायोगाच्च "यद्वा व क"मित्यादिवाक्यस्य दृष्टिविधिपरत्वानुपपत्तेरन्योन्यव्यवच्छेदपरत्वं स्थितम्, "अस्मद्विद्यात्मविद्या च" इति अग्नीनां वचने पूर्वप्रकृतविद्यायाः आत्मविद्यात्वावगमाच्च ब्रह्मणो दृष्टिविशेषणत्वशङ्का निरस्ता । तथा सत्यस्य वाक्यस्यार्थमाह - ब्रह्मण इति । निगमनवाक्यस्यार्थमाह - अत इति । उक्त्तहेतुभिर्दृष्टिविधित्वायोगात् "यद्वा व कम्" इत्यादि वाक्ये कंखमितिशब्दयोरन्योन्यव्यवच्छेदकत्वेनापरिच्छिन्नसुखरूपब्रह्मपरत्वादुपसंहारस्योपक्रमानुगुण्यस्य न्याय्यत्वात् "प्राणं च" इत्युपसंहारवाक्यमुक्त्तार्थपरमित्यर्थः । "प्राणं चे"ति "प्राणो ब्रह्मे"त्युक्त्तार्थस्य निगमनम् । "तदाकाशं चे"ति "यद्वा व क"मित्यादिवाक्यार्थनिगमनम् । "तदाकाश"मित्यत्र प्रकृतपरामर्शिना तच्छब्देन सुखरूपत्वमभिप्रेतम् । कखयोरन्योन्यव्यवच्छेद्यव्यवच्छेदकत्वे विशेषणयोरन्योन्यविशेषणविशेष्यभावप्रसङ्ग इति चेत् ततः किम् ? नीलोत्पलादौ नीलत्वोत्पलत्वादिधर्माणामन्योन्यविशेषणविशेष्यभावस्याप्रामाणिकत्वात्तत्रानिष्टत्वं अत्र तु प्रामाणिकत्वान्नानिष्टत्वमिति भावः । "कं ब्रह्म खं ब्रह्मे"तिवाक्यप्रतिपाद्यं न सुखविशिष्टं ब्रह्मेति शङ्कापरिहारार्थं हि "अत एव च स ब्रह्मे"ति सूत्रस्योत्थानम्, तस्याश्शङ्काया अनेन परिहृतत्वं दर्शयति - अतः कं ब्रह्मेति । यद्वा व कमित्यादिवाक्यस्यापरिच्छिन्नसुखरूपब्रह्मपरत्वात् निगमनवाक्यस्यापि तदनुगुणार्थत्वात् कं ब्रह्म खं ब्रह्मेतिवाक्ये परं ब्रह्मैव प्रकृतमित्यर्थः । ततः किमक्षिपुरुषस्य परमात्मत्व इति शङ्कायां सूत्रार्थस्याधिकरणार्थोपपादकत्वं दर्शयति - तदेव चेति । अन्यथा वाक्यभेदश्च प्रसजेत्, सम्भवत्येकवाक्यत्वे वाक्यभेदोऽनुपपन्न इति भावः । इतीति - कं ब्रह्मेति प्रकृतस्यैवाक्ष्याधारत्वप्रतिपादनादक्षिपुरुषः परमात्मेत्यर्थः ।

।। श्रुतोपनिषत्कगत्यभिधानाच्च ।। श्रुतोपनिषत्कस्येति व्याख्येयं पदम् । समस्तमपि व्याख्यानार्थं यस्य निर्दिष्टम् । उपनिषत्सु प्रतीकोपासनानामर्चिरादिगतिरहितानामपि विद्यमानत्वात्तद्य्वावृत्त्यर्थं व्याचष्टे - अधिगतेति । परमपुरुषशब्देन "तं त्वौपनिषदं पुरुषं विद्धि" इति श्रुतिः स्मारिता । उपासनफलम् अर्चिरादिगतिः, न तु श्रवणफलम् । तत्कथं श्रुतोपनिषत्कगतीत्युक्त्तमित्यत्राह - अनुसन्धेयतयेति । तर्हि श्रुतब्रह्मण इति वक्त्तव्ये किमिति साधारणाधिकाक्षरश्रुतोपनिषत्कपदोपादानमित्यत्राह - श्रुत्यन्तरप्रतिपाद्यमानेति । छान्दोग्य एव प्रदेशान्तरे "तद्य इत्थं विदुर्ये चेमेऽरण्ये श्रद्धा तप इत्युपासते तेऽर्चिषमभिसम्भवन्ति" इति । वाजसनेयके "य एवमेतद्वियुर्ये चामी अरण्ये श्रद्धां सत्यमित्युपासते तेऽचिर्षमेवाभिसम्भवन्ति" इत्यादिः, कौषीतकीनां पर्यङ्कविद्यायां "सोऽग्निलोकमागच्छति" इत्यादिः, ताभिः प्रतिपाद्यमानेत्यर्थः । गतिचिन्तनस्य ब्रह्मविद्याङ्गत्वज्ञापकश्रुत्यन्तरज्ञापनार्थं श्रुतोपनिषत्कव्यपदेश इत्यभिप्रायः । अक्षिपुरुषस्याब्रह्मत्वे तत्क्रतुनयविरोध इत्यभिप्रायेणाह - अपुनरावृत्तीति । "अर्चिषमेवे"त्यतः पूर्वं "अथ यदु चास्मिन् शव्यं कुवर्न्ति यदु च न" इति वाक्यम्, तत्रास्मिन्नित्येकवचनं जात्यभिप्रायम्, "तेऽर्चिष" मिति- बहुवचनानुरोधात् । पञ्चाग्निविद्योक्त्ता गतिरिहानूदिता अपुनरावृत्तिविधानार्थम् ।।

।। अनवस्थितेरसम्भवाच्च नेतरः ।। अनवस्थितेरितिपदं व्याचष्टे - प्रतिबिम्बादीनामिति । असम्भवादितिपदं व्याचष्टे - अमृतत्वादीनामिति । असम्भवादित्यनेन अन्तर उपपत्तेरिति सूत्रार्थस्य व्यतिरेक उक्त्तः, अनवस्थितेरित्यनेन स्थानादिव्यपदेशाच्चेति सूत्रार्थस्य व्यतिरेको दर्शितः । इतरसूत्रोक्त्तहेतूनां व्यतिरेकोपपादनानपेक्षत्वाद्य्वतिरेकश्चार्थसिद्ध इति वा व्यतिरेको न प्रदर्शितः । अनवस्थानासम्भवौ प्रतिबिम्बादिषु दर्शयति - प्रतिबिम्बस्येत्यादिना । सर्वेर्न्दियकन्दभूते स्थानविशेष इति - हृदीत्यर्थः । "शतञ्चैका च हृदयस्य नाड्यः" "सन्ततं सिराभिः" इत्युक्त्तप्रकारेण हृदयसम्बन्धनाडीसम्बन्धानीन्द्रियाणीत्यर्थः । एवंविधे हृदि जीवस्यावस्थानं "हृदि ह्यमात्मा" इति श्रुतेरवगम्यते । ननु "नेत्रस्थं जाग्रतं विद्यात् कण्ठे स्वप्नं विनिर्दिशेत् । सुषुप्तं हृदयस्थन्तु तुरीयं मूर्धनि स्थितम्" इति श्रुत्या जीवस्य जागरावस्थायां नेत्रे स्थितिरुच्यते, न चेयं श्रुतिः परमात्मविषया, तस्य जागत्स्वप्नसुषुप्त्यसम्भवात् । उच्यते- नेत्रशब्दः सर्वेन्द्रियप्रदशर्नार्थः, जाग्रतमित्युक्त्तत्वात्तदानीं सर्वेन्द्रियव्यापारदर्शनात् अणुपरिमाणस्य जीवस्य नेत्रमात्रवर्त्तित्वे सति शब्दादिज्ञानानुपपत्तेः । तत्र च स्थितत्वं नामाधिष्ठातृत्वमात्रमुपसङ्ग्राह्यम्, अधिष्ठानस्यापि स्थाधात्वन्तर्भूतत्वात् । अणोस्तस्य युगपदेव तत्तदिन्द्रियाधिष्ठानानुपपत्तौ पश्यतः शृण्वतो वा गमनादानोचितपादपाण्याद्यधिष्ठानानुपपत्त्या सर्वेन्द्रियकन्दभूते हृदि स्थितस्य धर्मभूतज्ञानप्रसरणद्वारेणाधिष्ठातृत्वमिति "नेत्रस्थं जाग्रतं विद्यात्" इति श्रुतेरर्थ इत्यभिप्रायेण सर्वेन्द्रियकन्दभूत इत्युक्त्तम् । कण्ठे स्वप्नमिति कण्ठशब्दश्च कण्ठसमीपवर्त्तिनाडीविशेषपरः, "आसु तदा नाडीषु सुप्तो भवति" इति नाडीनां स्वप्नस्थानत्वश्रुत्यविरोधात्, इयञ्च श्रुतिः स्वप्नविषया, "यदा सुप्तः स्वप्नं न कथञ्चन पश्यति अथास्मिन् प्राण एवैकधा भवति" इत्यनन्तरवाक्यस्य सुषुप्तिस्थानपरत्वात् । हृदयस्थमिति हृदयशब्दो हृद्गतपरमात्मपरः "सता सोम्य तदा सम्पन्नो भवति" इति परमात्मनः

सुषुप्तिस्थानत्वावगमात्; तत्र च सच्छब्दो हृदयस्थपरमात्मपरः, "आभिः प्रत्यवसृप्य पुरीतति शेते" इति सुषुप्तौ हृदयागमश्रवणात् । तुरीयशब्दः उत्क्रान्त्यवस्थजीवपरः "तासां मूर्द्धानमभिनिस्सृतैका । तयोर्ध्वमायन्" इति चरमशरीरोत्क्रान्तावेव मूर्द्धसम्बन्धश्रवणादवस्थान्तरे तच्छ्रवणाभावाच्च, अतो जीवस्य चक्षुष्यनवस्थितिरुपपद्यते । रश्मिद्वारेणेति - खट्वादिद्वारकप्रासादशयनवद्रश्मिद्वारकं चक्षुष्यवस्थानमित्यर्थः । चक्षुष्यवस्थानं नाम चक्षुस्सम्बन्धित्वम् । यद्वा यथा विद्यानिष्ठ इत्युक्त्ते तद्वशीकार उक्त्तस्यात्, तथा चक्षुष्यवस्थानमपि तद्वशीकरणम् तन्नियमनम्, तच्च सद्वारकम्; अतो नावस्थितिरित्यर्थः । असम्भवमाह - सर्वेषामिति । जीवानां परमात्मोपासनेनाभयत्वामृतत्वादयो भवन्तीति तद्य्वावृत्त्यर्थं निरुपाधिका इत्युक्त्तम् । अधिकरणार्थं निगमयति - तस्मादिति । अन्तर इति सूत्रे स्ववाक्यस्थहेतुरुक्त्तः, श्रुत्यन्तरप्रदर्शनमुखेन स्ववाक्यस्थशङ्कापरिहारपरं द्वितीयसूत्रम्, स्ववाक्यस्थशङ्कायां परिहृतायां प्राकरणिकपूर्ववाक्येन परमात्मपरत्वोपपादकं तृतीयम् । पूर्ववाक्यस्य ब्रह्मपरत्वोपपादकं चतुर्थम् । ततः पाश्चात्यवाक्येन साधकं पञ्चमम् । षष्ठन्तु साध्यद्रढिम्ने पूर्वसूत्रद्वयोक्त्तहेतुव्यतिरेकप्रदर्शकमिति सूत्रसङ्गतिः ।।

यादवप्रकाशीये तु- "अन्तर उपपत्ते"रित्यादिसूत्रत्रयं छायापुरुषव्युदासपरं योजितम्, ततोऽपि प्रतिबिम्बस्य जीवस्य च व्युदासपरत्वं युक्त्तम्, अमृतत्वाभयत्वादीनां सर्वव्यावर्त्तनक्षमत्वात् तथाऽभ्युपगतत्वाच्च । "अत एव च स ब्रह्मे"तिसूत्रस्य च वैयर्थ्यं प्रसजेत्, अत एव छायानिराकरणहेतुभिरेव जीवोऽपि न भवतीति हि योजितम् । पूर्वोक्त्तहेतवो जीवव्यावर्त्तनसमर्थाः, न वा ? न चेतैरेवाक्षिपुरुषस्य परमात्मत्वसाधनमनुपपन्नम् । तद्य्वुदाससमर्थाश्चेत्तद्धेतूपादानादेव जीवव्यावृत्तिः सिध्यतीति तदनुवादेन परमात्मत्वसाधनाय सूत्रान्तरप्रणयनवैयर्थ्यमेव स्यात् । प्राणो ब्रह्मेत्यादिवाक्यस्य दृष्टिविधिपरत्वव्युदासेन सुखविशिष्टब्रह्मपरत्वसमर्थनं चापेक्षितम्, अपेक्षितविधेरनपेक्षितविधानं च दुर्बलम् । किञ्च यथा ईक्षत्यधिकरणादिषु "नाशब्दम्" इति "आनन्दमयः" इति "अन्त"रिति च परमात्मत्वं साध्यं प्रतिज्ञायते तथा तच्छेषभूत व्यतिरेकप्रतिज्ञानं क्वचित्क्रियते, यथा "नानुमान"मिति । अवान्तरशङ्काविशेषपरिहारः क्वचित्प्रतिज्ञायते, यथा "विकारशब्दान्नेति चेन्न" इति; अतोऽस्मिंश्चाधिकरणे "अन्तर उपपत्ते"रिति सूत्र एव परमात्मत्वसाध्यप्रतिज्ञा, यथा "अन्तस्तद्धर्मोपदेशात्" "आकाशस्तल्लिङ्गात्" "प्राणस्तथानुगमात्" इत्यादिषु आदित्यान्तर्वर्त्त्याकाशप्राणादीनुद्दिश्य परमात्मत्वं प्रतिज्ञातम्, एवमन्तरशब्दनिर्दिष्टमुद्दिश्य परमात्मत्वं प्रतिज्ञातमिति हि

स्वरसतः प्रतीयते, अतो ब्रह्मणः प्रतिपाद्यत्वं न पुनः प्रतिज्ञातव्यम् । इह च परमात्मत्वसाध्योपपादकतयोदाहृतस्य पूर्ववाक्यस्य परमात्मपरत्वशैथिल्ये शङ्किते तत्परिहाराय पूर्ववाक्यप्रतिपाद्यस्य परत्वं प्रतिज्ञायते चेद्युज्यते, प्रयोजनवत्त्वात् तदभावात्पुनः प्रतिज्ञातं तन्मते विफलम् । "अन्तर" इत्यात्ममात्रं प्रतिज्ञातम्, न परमात्मेति चेत् तत्सूत्रशैलवििरुद्धत्वादमृतत्वादिधर्माणां जीवव्यावर्त्तनक्षमत्वाच्चानुपपन्नम् । सुखविशिष्टस्येह प्रत्यभिज्ञानानुपपत्तिपरिहारपरम् "अत एव चे"तिसूत्रमिति चेन्न; "सुखविशिष्टाभिधानादेव चे"तिसूत्रेणैव पूर्वत्र चात्र च ब्रह्मसंशब्दनादीनां तत्प्रत्यभिज्ञोपपत्तीनां विवक्षितत्वात् । न हि न्यायनिबन्धनात्मकसूत्रं प्रतिज्ञामात्रपरम्, छायापुरुषनिराकरणहेतुतयोक्त्तानाममृतत्वाभयत्वादीनामक्षिपुरुषे सुखविशिष्टब्रह्मप्रत्यभिज्ञोपपादकत्वायोगात् प्रत्यभिज्ञानुपपत्तिपरिहारपरत्वमयुक्त्तम् प्रत्यभिज्ञोपपादनप्रकारश्चानुपपन्नः । पूर्ववाक्ये "प्राणो ब्रह्म कं ब्रह्म खं ब्रह्मे"ति प्राणस्य सुखविशिष्टाकाशस्य चोक्त्तत्वात् श्रुत्यन्तरे दक्षिणवामयोरक्ष्णोरिन्द्रशब्दवाच्यस्थप्राणस्य तत्पत्न्नयाश्च स्थित्यवगमाद्वाक्च्छक्त्तिरूपपरमाकाशपत्नीकः प्राणोऽयमक्षिपुरुषः पूर्ववाक्योक्त्तः प्रत्यभिज्ञायत इति ह्युक्त्तम्, वाङ्मयाज्जातस्य प्राणस्य वाङ्मयपत्नीकत्वायोगादिति श्रुतिव्याकोपस्य ज्योतिरधिकरणे दर्शिततया अस्यार्थस्यानुपपन्नत्वं स्फुटम् । किञ्च; इयन्तावत्सूत्रकारशैलीयत्सर्वेष्वधिकरणेषु एकस्मिन्नेव सूत्रे परमसाध्योऽर्थः प्रतिज्ञायते । "स्थानादिव्यपदेशा"च्चतीदमपि "य एषोऽन्तरक्षिणि पुरुषो दृश्यते" इति श्रुतौ चक्षुष्यवस्थानपरिदृश्यमानत्वव्यपदेशात्परमात्मत्वसाधकमिति व्याख्यातम्, ततोऽप्यन्तर्यामिब्राह्मणविषयतया व्याख्यानं युक्त्तम्, उपजीवकवाक्यादप्युपजीव्यवाक्यप्राबल्यात् । "य एषोऽन्तरक्षिणि" इतिवाक्यं ह्यन्तरादित्यविद्यातुल्ययोगक्षेमम्, तत्र च देहविशेषयोगाधीनजीवत्वशङ्का निरस्ता । अतस्तत्रापि प्रसिद्धवन्निर्देशदृश्यत्वव्यपदेशाभ्यां जीवविषयत्वे शङ्कितेऽन्तर्यामिब्राह्मणादिकमेव शरणम्, अत एव ह्यादित्यान्तवर्त्तिनो जीवादन्यत्वसिद्धये "भेदव्यपदेशाच्चान्यः" इति सूत्रं तद्विषयं प्रणीतम्, तत्र च नियन्तृत्वादिभिः परमात्मत्वं स्फुटम्, अतः उपजीव्यवाक्यविषयतया व्याख्यानं युक्त्तम् । अनन्तराधिकरणे अन्तयर्ामिणः परमात्मसाधनं चास्य सूत्रस्य अन्तर्यामिब्राह्मणविषयतां द्योतयति, प्रयुक्त्तेऽर्थे असिद्धिशङ्कापरिहारो हि यौक्त्तिकशैली, न च वाच्यं त्वदुदाहृतवाक्यमप्युपपाद्यत्वाद्दुर्बलमिति । तस्य वाक्यान्तरोपजीव्याभावात्, तत्खल्वनुग्राहकन्यायमात्रापेक्षम्, अतो न्यायानुगृहीतवाक्यान्तरसोपेक्षवाक्यविषयत्वाद्वाक्यान्तरनिरपेक्षवाक्यविषयत्वं वरम् श्रुतोपनिषत्कगत्यभिधानाच्चेत्यत्राक्षिपुरुषविद्याया गतिचिन्तनानुवादेन तदङ्गत्वमुच्यत इत्युक्त्तम् । तदप्ययुक्त्तम्; अक्षिपुरुषस्य परमात्मत्वनिर्णयात् परमात्मोपासनस्यानुष्ठेयान्तरं प्रत्यङ्गत्वायोगाद्गतिचिन्तनस्य सर्वपरविद्याङ्गत्वाच्च । गत्यनुवादस्य प्रयोजनन्त्वपुनरावृत्तिविधानमित्युक्त्तम्, न त्वङ्गान्तरविधानम् अतो यथोक्त्तार्थपराण्येव सूत्राणि ।। अन्तराधिकरणं समाप्तम् । उत्तराधिकरणसङ्गतिमाह - स्थानादीति ।

