+++
title = "12 सर्वत्रप्रसिद्ध्यधिकरणम्"

+++
प्रथमे पाद इत्यादि- किमर्थमत्र प्रथमपादाधिकरणार्थानुक्रमणम् ? उच्यते; पादानुयायिनोऽर्थस्य प्रत्यधिकरणमनुयायित्वस्फुटीकरणाय । किमर्थमनुयायित्वकथनम् ? सङ्गतिः कुतः ? सूत्रकाराभिप्रेतत्वात् पादभेदोह्यर्थभेदात्, तत्क्रमश्च सङ्गतिविशेषात् । तत्र किं प्रमाणम् ? सम्प्रदायक्रमः । किञ्च अत्राधिकरणार्थानुक्रमेण न त्रिपाद्या अनारम्भणीयत्वशङ्का चार्थात्परिहृता भवति, त्रिपाद्यामुदाहरिष्यमाणानां श्रुतीनां प्रथमपादाधिकरणोक्त्तन्यायाविषयत्वज्ञापनार्थत्वादनुक्रमणस्य; अत एव प्रथमपादे वेदान्तवाक्यानां परमात्मपरत्वे दर्शितेऽपि त्रिपाद्या आरम्भणीयत्वं सिद्धम् । प्रथमे पादेऽपि ईक्षत्यानन्दमयाधिकरणयोः कारणस्य चिदचिद्वैलक्षण्ये सिद्धेऽपि पूर्वाधिकरणन्यायाविषयश्रुतिवाक्यार्थनिर्णयार्थो ह्युत्तरोत्तराधिकरणारम्भः, तद्वदत्रापीति । शास्त्रारम्भप्रयोजनायाश्चतुस्सूत्र्याः कथं प्रथमपादे सङ्गतिः ? उच्यते; तस्याः शास्त्रारम्भार्थत्वेन शास्त्रोपोद्घातरूपत्वादर्थतः प्रथमपादान्तर्गतत्वम्, न तु प्रथमपादस्य प्रथमाध्यायस्य चासाधारणत्वात्सङ्गतिः- प्रथमे पाद इति । अधीतवेदः- कृतसाङ्गसशिरस्काध्ययनः । तावत्यपर्यवसानमाह - कर्मेति । तत्राप्यपर्यवसाने हेतुमाह - केवलेति । तथापि ब्रह्मविचारप्रवत्तर्नक्षमापातप्रतीतिरेव जायते, सिद्धवस्तुनि व्युत्पत्त्यभावादितिशङ्कायां प्रथमसूत्रस्य तात्पर्यमाह - अवधारितेति । तर्हि वेदान्तवाक्यैरेवालम्, किमर्थो ब्रह्मविचार इत्यत्राह - तदितिकर्त्तव्यतेति । ननु चतुस्सूत्री हि शास्त्रारम्भार्था, तत्कथं प्रथमाधिकरणार्थानुक्रमे शास्त्रारम्भसिद्धय इत्युक्त्तम् ? जन्मादिसूत्रत्रयस्यापि प्रथमाधिकरणाधीनारम्भत्वात्तथोक्त्तिः, न तु तेषां सूत्राणां शास्त्रारम्भार्थत्वाभावात् । यद्वा जन्मादित्रिसूत्र्याः शास्त्रारम्भत्वे सत्यपि प्रथमपादे सङ्गतिरप्यस्ति, चिदचिद्विलक्षणकारणास्तित्वविषयत्वात्तस्याः । प्रथमपादो हि समस्तचिदचिद्विलक्षणकारणास्तित्वनिरूपणपरः । जन्मादिसूत्रे जन्मादिकारणत्वं लक्षणमुक्त्तम्, कारणस्य प्रमाणान्तरासिद्धिः प्रयोजनरूपता चानन्तरसूत्रद्वयेनोक्त्ते,

अतः प्रथमाधिकरणार्थानुक्रमे शास्त्रारम्भसिद्धय इत्युक्त्तमिति । यद्वा शास्त्रारम्भसिद्धय इतिपदमुत्तराधिकरणत्रयेऽनुषज्यत इति चतुस्सूत्र्याः शास्त्रारम्भसिध्द्यर्थत्वमुक्त्तं भवति । जन्मादिसूत्रार्थमनुक्रामति - अनन्तेति । सौत्रस्यास्येतिपदस्य विवक्षितमर्थमाह- अनन्तविचित्रादिविशेषणैः । अनन्तविचित्रशब्दौ भोक्त्तृभोग्यसाधारणौ । महानन्दैककारणत्वं "तद्विजिज्ञासस्व' इति वाक्याभिप्रेतम्, तापत्रयातुरजिज्ञास्यस्य हि लक्षणं निरूपितम्, अतो महानन्दैककारणमित्युक्त्तम् । यद्वा "यत्प्रयन्ती 'त्यस्य आत्यन्तिकल्यपर्यन्तत्वाभिप्रायेणोक्त्तम्- महानन्देति । "येयं प्रेते' "न प्रेत्य' इति चात्यन्तिकलयो हि प्रायणं श्रुतम्, अविरुद्धविशेषणभेदो न विशेष्यभेदावह इत्यभिप्रायेण एकशब्दप्रयोगः, निमित्तोपादानैकत्वाभिप्रायेण वा । शास्त्रेति - समन्वयात्- परमपुरुषार्थभूतस्यैव ब्रह्मणः प्रतिपादकतया शास्त्रस्य तेनान्वयात् । स चेत्यादि - स्वाभाविकानवधिकातिशयशब्दौ प्रतिविशेषणमन्वितौ । आकाशप्राणाधिकरणार्थयोः पृथगनुक्त्तिर्न्यायस्यानतिभिन्नत्वात् । परमेति - परमकारणस्यासाधारणम्- तस्य प्रदेयत्वेन असाधारणम् अमृतत्वम् तत्प्राप्तिहेतुरित्यर्थः । यद्वा परमकारणस्यासाधारणम्- चिह्नभूतमित्यर्थः । उपासकस्य अमृतत्वप्राप्तिर्हि उपास्यस्य परमकारणत्वमावेदयति । यद्वा परमकारणासाधारणम्- तद्धर्मभूतममृतत्वम्, तत्प्राप्तिः- परमसाम्यापत्तिरित्यर्थः । पादार्थमाह - तदेवमिति । पुरुषत्वादस्मदादिवदित्यादिकुतर्कपरिहारार्थमाह - अतिपतितेति । तेषां धर्मिग्राहकमानबाध इति भावः । ज्योतिरधिकरणार्थाभिप्रायः पुरुषोत्तमशब्दः । प्रतर्दनविद्याभिप्रायो नारायणशब्दः । "मामुपास्व' इत्यस्यापि नारायणानुवाकैक्येन सर्वविद्योपास्यतयोक्त्तनारायणोपासनपरत्वात् चिदचिद्विलक्षणकारणास्तित्वं पादानुगतार्थ इत्यर्थः । नारायण एवेत्यवधारणाक्षेपेण द्वितीयादिपादोत्थानमित्यभिप्रायेणाह - अतः

परमिति । द्वितीयतृतीयचतुर्थेष्विति - प्रथमपादस्य न केवलमनन्तरपादेन सङ्गतिः, अपि तु त्रिपाद्येवेति भावः । यथा "चोदनालक्षणोऽर्थो धर्मः' इत्यत्र चोदनैव प्रमाणम्, प्रमाणमेव चोदनेत्यवधारणद्वयम् । तत्र प्रमाणमेव चोदनेत्यवधारणम् औत्पत्तिकसूत्रे साधितम्, चोदनैव प्रमाणमित्यवधारणं प्रत्यक्षसूत्रे स्थापितम्, तथा जन्मादिसूत्रेऽपि ब्रह्म कारणमेव ब्रह्मैव कारणमित्यवधारणद्वयमपि विवक्षितम्, जन्मादिकारणत्वस्य ब्रह्मलक्षणत्वात्, लक्षणस्याव्याप्त्यतिव्याप्त्यसम्भवपरिहारावश्यम्भावात्, तत्र व्यक्त्तयैक्यान्नाव्याप्तिः, असम्भवपरिहाररूपायोगव्यवच्छेदः प्रथमपाद उक्त्तः, अतिव्याप्तिपरिहाररूपान्ययोगव्यवच्छेदः त्रिपाद्या क्रियत इति विभागाभिप्रायेण कानिचिद्वेदान्तवाक्यानीत्युक्त्तम् । तत्तद्वाक्योदितकल्याणगुणकरत्वं ब्रह्मणः प्रतिपाद्यत इति - चिदचिद्विलक्षणस्वरूपं साधितम् । अथ तस्य गुणविशेषप्रतिपादनं त्रिपाद्यां क्रियत इति च प्रथमपादत्रिपाद्योर्विभाग इति भावः । पादत्रयस्यावान्तरभिदामाह - तत्रेति । अस्पष्टेत्यादिवैषम्यं ब्रह्मलिङ्गगतमिति परैरुक्त्तम् । अत्र तु जीवादिलिङ्गगतमिति भिदा । द्वितीयतृतीयपादाद्यधिकरणयोर्जीवस्य पूर्वपक्षित्तत्वाज्जीवादीत्युक्त्तम् । तत्तत्प्रतिपादनच्छायानुसारीणि चतुर्थ इति तत्तत्प्रतिपादनम्- जीवादिलिङ्गप्रतिपादनम् न तल्लिङ्गप्रतिपादनम् । अस्पष्टस्पष्टस्पष्टतरपूर्वपक्षोत्थानहेतुभेदेन भिन्नास्त्रयः पादा इत्यर्थः । प्रथमपादचरमाधिकरणे अवयवभूतोपक्रमगतजीवलिङ्गमवयविभूतवाक्यार्थस्वारस्येन बाधितमित्युक्त्तम्, सर्वतादात्म्यमनः प्राणसम्बन्धार्भकौकस्त्वाणीयस्त्वव्यपदेशरूपलिङ्गानामवयविगतत्वेनाबाध्यत्वमिति प्रत्यवस्थानं परिह्रियते द्वितीयपादप्रथमाधिकरणे । इत्यवान्तरसङ्गतिः ।।

सर्वत्र प्रसिद्धोपदेशात् ।। "सर्वं खलु' इत्यादेर्द्वितीययोजनायामुदाहरिष्यमाणत्वात् प्रथमयोजनापेक्षितम्- अथ खलु इत्यादिकमुपात्तम् । द्वितीयसूत्रे "भारूपः' इत्यस्य उपरितनवाक्यस्योपादास्यमानत्वात् अत्र भारूप इत्यन्त

मुपात्तम्, आदिशब्देनान्यद्गृहीतम् । अत्र रात्रिसत्रन्यायेन मनोमय उपास्यतया सम्बध्यते, आर्थवादिकस्यापि विध्यपेक्षितस्य स्वीकार्यत्वात् । ननु "स क्रतुं कुर्वीत' इत्यादिकमुपादीयताम् किमर्थं "यथाक्रतुरस्मिन्' इत्यादि वाक्योपादानम् ? उच्यते, "फलवत्सन्निधावफलं तदङ्गम्' इतिन्यायेन "स क्रतुं कुर्वीते' तिविधेः फलाश्रवणनिमित्तं पूर्वविहितोपासनाङ्गत्वं माभूदिति फलसम्बन्धप्रदर्शनार्थं तदुपादानम्, "शान्त उपासीत इति विहितोपासनाधिकृतस्यैव उपासनान्तरविधानमनुपपन्नमिति शङ्काव्यावृत्त्यर्थम् "अथ खलु क्रतुमयः पुरुषः' इति

वाक्यं घटकत्वेनोपात्तम् जीवस्य बहुविधोपासनप्रचुरत्वादनेकोपासनविधानं युक्त्तमिति भावः ।।

अत्र व्याख्यात्रन्तरैः "सर्वं खल्वि'त्यादिवाक्यस्य ब्रह्मपरत्वं स्पष्टमिति बुद्ध्वा "स क्रतु'मित्यादिवाक्ययोर्जीवविषयत्वेन पूर्वपक्षं कृत्वा ब्रह्मविषयत्वेन सिद्धान्त उक्त्तः, इह तु विषयैक्ये स्थित एव

पूर्वपक्षसिद्धान्तौ पश्चादभिधास्येते । प्रथमं व्याख्यात्रन्तरोक्त्तदिशा पूर्वपक्षसिद्धान्तौ उपवर्ण्येते । नन्वत्रोपासनान्तरं न विधित्सितम्, पूर्वविहितोपासनाङ्गभूतक्रतुविधिपरत्वादस्य वाक्यस्य । ततश्च मनोमयादिपदान्युपास्यान्तराभावात् प्रकृतब्रह्मपराणीति निश्चयान्न विचारविषय इति शङ्कां व्युदस्यति - अत्रेति । मनोमयादिपदानां प्रकृतोपास्यविषयत्वे प्रमाणाभावात् ब्रह्मपरत्वानिश्चयात् "स क्रतुम्' इतिनिर्दिष्टोपासकविशेषणत्वाश्रयणे तस्यानाविर्भूतगुणाष्टकस्य सत्वसङ्कल्पत्वा

देरघटमानत्वाच्च पाश्चात्यविद्यान्तरोपास्यपरत्वनिश्चये सति तद्विशेषनिश्चयाभावात् विचारस्यारम्भणीयत्वमित्यर्थः । उपासनस्येतिपदेन "तं यथा यथोपासते तथैव भवति' "यथाक्रतुरस्मिन् लोके

पुरुषो भवति तथेतः प्रेत्य भवति' इत्यनयोर्वाक्ययोरैकार्थ्यात् "क्रतुं कुर्वीत' इत्यत्र क्रतुशब्दश्चोपासनपर इति तदुपास्ये मनोमयत्वादिगुणके संशय इति भावः । तत्रेति - "स क्रतुं कुर्वीत' इत्यत्र उपास्यतया निर्दिष्टो मनोमयत्वादिगुणकः किं जीवः ? उत परमात्मा ? इति विचारः । तदर्थं कर्मकर्तृव्यपदेशशब्दविशेषोपसंहारगतब्रह्मशब्दादयः किं मुख्याः, उतामुख्याः? तदर्थं मनोमयत्वादिकं जीवस्यैव सम्भवति, उत परमात्मनोऽपि घटते ? इति । तदर्थम् "अप्राणो ह्यमनाः' इति किं मन आदिसम्बन्धमात्रनिषेधः, उत समबन्धविशेषनिषेधः ? इति । यदा सम्बन्धमात्रनिषेधः तदा मनोमयत्वादेर्जीवस्यैवासाधारणतया कर्मकर्तृव्यपदेशादीनाममुख्यत्वेन "स क्रतुं कुर्वीत' इति विहितोपासनस्योपास्यो जीव इति पूर्वपक्षस्थितिः। यदा सम्बन्धविशेषनिषेधः तदा मनोमयत्वादेः परस्मिन्सम्भवेन कर्मकर्तृव्यपदेशादीनां मुख्यत्वात् तत्रोपास्यतया विहितः परमात्मेति सिद्धान्ते फलफलिभावः । पुर्वपक्षमुपपादयति - कुत इत्यादिना । ननु कथमस्य पादस्य अस्पष्टजीवलिङ्गवाक्यविषयत्वम् ? मनोमयत्वादिकं हि स्पष्टं जीवलिङ्गमिति चेत् न, स्पष्टस्य मनस्सम्बन्धमात्रस्य जीवलिङ्गत्वाभावात् जीवलिङ्गभूतस्योपकरणोपकरणित्वलक्षणसम्बन्धविशेषस्यास्पष्टत्वाच्चेत्यभिप्रायेण मनः प्राणयोः क्षेत्रज्ञोपकरणत्वादित्युक्त्तम् । ननु "सर्वं खल्वि'तिवाक्ये प्रकृतं ब्रह्मैव "स क्रतुं कुर्वीत' इत्यत्रोपास्यतया सम्बध्यमनोमयत्वादिगुणानां विशेष्यं स्यादिति शङ्कायां किं ब्रह्मशब्दस्य विधिपदाकाङ्क्षया उत्तरत्रान्वयः, उत क्रतुं कुर्वीतेति विधिपदस्योपास्यसाकाङ्क्षत्वात्सन्निहितानां मनोमयादिपदानां विशेष्यसाकाङ्क्षत्वाच्च ब्रह्मशब्दस्य उत्तरत्रान्वयः ? इति विकल्पमभिप्रेत्य प्रथमं शिरो दूषयति - न च सर्वमिति । अन्यार्थतया निराकाङ्क्षत्वादित्यर्थः । द्वितीयं दूषयति - न च स क्रतुमिति । स्ववाक्योपात्तेनेति - विच्छेदकाभावात् महावाक्यैकत्वं विवक्षितम् । ततश्च "एष आत्मा' इति स्ववाक्यस्थेनानन्यार्थेन समानलिङ्गोनात्मशब्देन विशेष्याकाङ्क्षाशमनाद्वाक्यान्तरस्थान्यार्थभिन्नलिङ्गब्रह्मशब्दाकर्षो न युक्त्त इति भावः । प्रथमान्तानां मनोमयादिपदानामुपासनवाचिपदेनान्वयायोगात् ब्रह्मपदमन्वेतव्यमित्यत्राह - मनोमय इति । क्रतुशब्देन द्वितीयान्तपदस्याप्यनन्वयात् षष्ठयन्ततया विभक्त्तिविपरिणामे कार्ये सन्निहितस्य

साकाङ्क्षस्यैव पदस्य विभक्त्तिविपरिणामो न्याय्यः, न तु वाक्यान्तरस्थस्य निराकाङ्क्षस्येत्यर्थः । उभयाकाङ्क्षामनोमयादिपदस्य क्रतुं कुर्वीतेत्यस्य चाकाङ्क्षा । न वक्त्तुं युक्त्तमिति पञ्चम्यन्वयः । मनोमयत्वादि च सत्यसङ्कल्पत्वात्पूर्वमेव प्रतिपन्नम्, अणीयस्त्वञ्च भूयस्त्वात्पूर्वं श्रुतम्, व्यतिरेकनिर्देशश्च मनोमयत्वादेः पाश्चात्यः, अतो मनोमयत्वादिस्वारस्यानुगुणदितरन्नेयमित्यभिप्रायेण चोक्त्तं मनोमयत्वादिगुणकेनेति । जीवपरत्वे ब्रह्मशब्दः कथमित्यत्राह - एवमिति ।।

एवं प्राप्त इति - प्रतिज्ञावाक्यमध्याहरति - मनोमयत्वादिति । सत्यसङ्कल्पत्वादिविशेषितप्राकरणिकात्मशब्दानुरोधेन परतमात्मेत्युक्त्तम्, सर्वत्रेति व्याख्येयं पदम् । तद्व्याचष्टे - वेदान्तेष्विति । सामान्यशब्दवत्सु विशेषशब्दवत्सु चेति भावः । हेतुपदं व्याचष्टे - प्रसिद्धस्येति । ननु सवर्वेदान्तेषु परतत्त्वपरतया प्रसिद्धब्रह्मशब्दश्रवणादिति परैव्यर्ाख्यातम्, तन्मतेन व्याख्याने सत्यपि तद्विहाय कथं युक्त्तयन्तरोक्त्तिः ? उच्यते; पूर्ववाक्यस्थब्रह्मशब्दानन्वयस्योपसंहारस्थब्रह्मशब्ददौर्बल्यस्य च पूर्वपक्षिणोक्त्तत्वान्न तथोत्तरं वक्त्तुं युक्त्तमिति भावः । मनस्सामान्येन सम्बन्धसामान्यपरं वाक्यमाह - मनोमयः प्राणशरीरनेतेति । "अमृतो हिरण्मयः' इति परमात्मपरत्ववैशद्यायोपात्तम् । मनस्सामान्येन सम्बन्धविशेषपरं वाक्यमाह - हृदा मनीषेति । हृदिति भक्त्तिरुच्यते, मनीषेति धृतिः । "न सन्दृशे तिष्ठति रूपमस्य न चक्षुषा पश्यति कश्चनैनम्' इति पूर्वार्धकमेकरूपं पठित्वा "भक्त्तया च धृत्या च समाहितात्मा ज्ञानस्वरूपं परिपश्यतीह' इति महाभारत उक्त्तत्वात् । अभिक२प्तः- ग्राह्यः । मनोविशेषेण सम्बन्धविशेषवाचिवाक्यमाह - न चक्षुषेति । प्राणशरीरत्वे श्रुतिमाह - तथेति । प्राणस्य प्राणः- आधारः । "सर्वाणि' इत्यादिवाक्ये प्राणशब्दस्य यौगिकवृत्त्या परमात्मपरत्वं प्रागुक्त्तम्, इदानीमपर्यवसानवृत्त्यापि परमात्मपरत्वेन तद्वाक्यमुपात्तम्, वैश्वा

नराधिकरणन्यायेन उभयथापि परमात्मपरत्वं युक्त्तमिति भावः । अत्र वाक्यजाते प्रतिपन्नं मनोमयादिशब्दार्थमाह - मनोमयत्वमिति । ग्राह्यग्राहकलक्षणसम्बन्धविशेषाभिप्रायेण मनोमय इत्युक्त्तमित्यर्थः ।

प्राणशरीरशब्दार्थमाह - प्राणेति । मनोविकारो मनोमयः, सर्वविकाराणां ब्रह्माधिष्ठानत्वात् ब्रह्मसामानाधिकरण्यमिति कैश्चिदुक्त्तम्, तदा हि मनोविकाराः सुखदुःखेच्छाद्वेषादयो ब्रह्मेत्युक्त्तं स्यात् । तदयुक्त्तम्, सत्यसङ्कल्पत्वादिकल्याणगुणप्रकरणविरोधात् हेयगुणविशेषाणामुपास्यत्वानुपपत्तेश्च । उक्त्तं हि "यथाक्रतुरस्मिंल्लोके भवति तथेतः प्रेत्य भवति' इति, अतो हेयगुणापत्तिरेव फलं स्यात्, प्राणप्रेर्यं

शरीरमस्येत्यर्थश्चेत् प्राणशब्देन प्राणसम्बन्ध्यभिधानं क्लिष्टं स्यात् । प्राणः शरीरं चास्येति समासो न घटते, प्राणः शरीरे यस्येति व्यधिकरणबहुव्रीहिश्च क्लिष्टः, अतो यथोक्त्त एवार्थ इत्यभिप्रायः । उपसंहारस्वारस्यमाह - एसञ्चेति । मनःप्रभृतिनिषेधवाक्यार्थमुक्त्तार्थाविरुद्धमाह - अप्राण इति । ग्राह्यग्राहकभावनियन्तृनियाम्यत्वादिरूपसम्बन्धविशेषो विधेयः, उपकरणोपकरणित्वलक्षणसम्बन्धविशेषो निषेध्यत इत्यभिप्रायः ।

अथ स्वाभिमतार्थयोजनां कर्त्तुमारभते - अथवेति । पूर्वस्यां योजनायां सूत्रे प्रतिज्ञावाक्यस्याध्याहार्यत्वादुपक्रमोपसंहारगतब्रह्मशब्दैकविषयत्वप्रतीतिस्वारस्येन भिन्नविषयत्वप्रतीतिपूवर्कपूर्वपक्षानुदयेनाधिकरणानारम्भात् श्रवणमननाभ्यामेव निष्पाद्यायाश्शान्तेरुपासननिष्पादकत्वस्य "एवंविच्छान्तः' इति श्रुतिसिद्धत्वादन्यत्रापि शान्त्युपायत्वेनोपासनविधानादशर्नाच्छान्तशब्दस्य शान्तिकामपरत्वास्वारस्यात् वृत्त्यनुरोधाच्च इयमेव योजना समुचितेति भावः । अत्रैवोपासनं विधीयत इति - अत्र शान्त्युपायोपासनम्; उत्तरत्र मोक्षोपायोपासनमिति नायमर्थः, अपि तु अत्रैव मोक्षार्थोपासनं विधीयत इत्यर्थः । शान्तशब्दार्थं स्वरसतो वदन् वाक्यार्थमाह - सर्वात्मकमिति । न त्वाशंसायां क्त्त इह विहितोऽयमिति भावः । तर्हि "स क्रतुं कुर्वीते'ति किमुच्यत इत्यत्राह - स क्रतुमिति । के पुनर्विधेया गुणा इत्यत्राह - उपादेयाश्चेति । उपादेयाः- विधेयाः । यथा "अग्निहोत्रं जुहोति' इति होमे विहिते "दध्ना जुहोति' इत्यत्र दध्नो होमसाधनत्वमात्रं विधेयम्, जुहोतीत्यनुवादस्तद्वदिति । ननुपासनविधेरुत्पत्तिशिष्टसर्वात्मकत्वगुणाव

रोधान्मनोमयतवादीनां नोपास्याकारत्वमिति चेन्न, सवर्ात्मकत्वस्य उपासनविधिवाक्यस्थत्वाभावात् ।

तज्जत्वतल्लत्वतदनत्वैः सर्वमिदं ब्रह्म खल्विति प्रसिद्धवन्निर्देश उपासनविध्येकवाक्यत्वं निवारयति । न ह्युपासीत खल्विति प्रसिद्धवन्निर्देशवचनव्यक्त्तिर्घटते । वाक्यार्थमाह - अत इति । एवमेकविषयत्वमङ्गीकृत्यैव पूर्वपक्षसिद्धान्तौ दर्शयितुं संशयमाह - तत्रेति । तत्र- एकविषयत्वे सिद्धे । किमत्रोपास्यतया निर्दिष्टो जीवः, उत परमात्मेति विशयः । तदर्थं किं ब्रह्मशब्दो जीवपरः, उत परमात्मपरः । तदर्थं किं

ब्रह्मशब्दकर्मकतर्ृव्यपदेशादयो मुख्याः, उत न? इति । तदर्थमणीयस्त्वव्यपदेशः किं मुख्यत्वविरोधि, उत न । तदर्थमणीयस्त्वज्यायस्त्वयोः किं स्वाभाविकम् ? किमौपाधिकम् ? इति । यदाऽणीयस्त्वं स्वाभाविकं ज्यायस्त्वमन्यथा सिद्धं तदाऽणीयस्त्वस्य ब्रह्मशब्दादिमुख्यताविरोधित्वेन ब्रह्मशब्दस्य जीवपरत्वादुपास्यतया निर्द्दिष्टो जीव इति पूर्वपक्षस्थितिः । यदाऽणीयस्त्वमौपाधिकं ज्यायस्त्वं स्वाभाविकं तदाऽणीयस्त्वव्यपदेशस्य ब्रह्मशब्दादिमुख्यताविरोधित्वाभावेन ब्रह्मशब्दस्य परमात्मपरत्वेनात्रोपास्यतया निर्दिष्टः परमात्मेति सिद्धान्ते फलफलिभावः । हेतुं विवृणोति - सर्वशब्देति । ततः किमित्यपेक्षायां जीवस्य सामानाधिकरण्योपपत्तिमाह - ब्रह्मादीति । ब्रह्मादिभावः- चतुर्मुखादिभावः । अनादीति - अहितकर्मोत्पादनहेतुरविद्या, तद्धेतुः कर्मेति बीजाङ्कुरादिनयादनादिः । तस्यैवेत्यवधारणसूचितां परस्य सर्वभावानुपपत्तिं विवृणोति - परस्येति । सर्वज्ञत्वाद्धेयं जानाति, सर्वशक्त्तित्वान्निवारयितुं शक्नोति, न च ज्ञानशक्तयोः सङ्कोचः, अविद्यामूलकर्मविरहात्, अतो न सर्वभावः सम्भवतीति भावः । ब्रह्मशब्दः कथमित्यत्राह - प्रत्यगिति । तदुपपादयति- अत एवेति । परमात्मेति दृष्टान्ततयोक्त्तम्, यथा आत्मशब्दो जीवेश्वरसाधारणः, तद्वत् ब्रह्मशब्द इति भावः ।

त्रिपाद्याः परब्रह्माभ्युपगमेन वाक्यविशेषविचारपरत्वादत्र पूर्वपक्षिणः परमेश्वराभ्युपगमवाद उपपन्नः । आत्मशब्दस्य साधारण्यं युक्त्तम्, प्रवृत्तिनिमित्तसाधारण्यात्, आप्नोतीति हि तद्वयुत्पत्तिः, जगद्देहं व्याप्नोतीति, एवमुभयसाधारणं ब्रह्मशब्दप्रवृत्तिनिमित्तं वक्त्तव्यमित्यत्राह - प्रत्यगात्मनश्चेति । कथं जन्मादिकारणत्वं

हेतुतयोच्यते ? हेतुनिर्द्देशो हि पूर्वप्रसिद्धयपेक्षः, प्रसिद्धिश्च परमात्मविषयेत्युक्त्तमित्यत्राह - अविदुष इति । जन्मादिहेतुत्वं बद्धस्य, ब्रह्मत्वं तु शुद्धस्य, तस्य सर्वशब्दसामानाधिकरण्यं कथं घटत इत्यत्राह - तदयमर्थ इति ।।

सिद्धान्तमाह - अत्रेति । यथा "अन्तस्तद्धर्मोपदेशात्' इत्यन्तश्शब्दः प्रतिज्ञापरः, एवं सर्वत्रेति सूत्रपदं प्रतिज्ञापरमित्याह - सर्वत्रेति । तदेव पदं व्याचष्टे - सर्वमिति । सर्वत्रेतिपदं न वाचकवेदान्तपरम्, अपितु वाच्यजगत्परमित्यर्थः । नाशब्दमिति वा नेतर इति वा अन्य इति वा पूवर्पादादनुवर्त्तते, अतः पर्यवसानलब्धं प्रतिज्ञापदं परं ब्रह्मैवेति । "न शारीर' इत्यत्र वक्ष्यमाणमनुसन्धायाह - न प्रत्यगात्मेति । प्रसिद्धोपदेशादिति पदं व्याचष्टेतज्जेति । जगज्जन्मस्थितिलयानां तत्कृततादात्म्यस्य च प्रसिद्धत्वेनोपदेशादित्यर्थः । इतिशब्देन हेतुतयोक्त्तत्वात् जन्मादीनां प्रसिद्धत्वम् प्रमाणसिद्धस्यैव हि हेतुता । तत्कृतातादात्म्यस्य प्रसिद्धत्वं खलुनासिद्धम् । तत्स्पष्टयति - ब्रह्मण इति । कारणत्वनिबन्धनतादात्म्यस्य चात्र प्रसिद्धेत्वेनोपदेशः फलितः । पसिद्धत्वमस्तु, ततः किमित्यत्राह - तच्चेति ।

प्रसिद्धिं दर्शयति - तथाहीति । यतो वा इमानीति वाक्यस्य जीवविषयत्वव्यावृत्त्यर्थमाह - आनन्दो ब्रह्मेति । आनन्दशब्दस्यानन्दमयपरत्वव्यक्त्तीकरणायाह - पूर्वानुवाकेति । वाक्यान्तरमाह - तथेति । वाक्यान्तराणामप्युक्त्तार्थपरत्वात् तेष्वपि तत्प्रसिद्धिमाह - एवमिति । श्रुत्यन्तरेष्वपि जन्मादिहेतुत्वकृततादात्म्यमप्यर्थसिद्धमित्याह - अत इति । तदात्मकतया तादात्म्यमिति - तादात्म्यकतयेति श्रुत्यन्तरविषयम्, तज्जत्वतदनत्वतल्लत्वैः श्रुत्यन्तरेषु तदात्मकत्वेनोपपादनादिह प्रतिपन्नमपि तादात्म्यमुपपन्नमित्यर्थः । चिदचिद्विलक्षणस्य कथं तादात्म्योपपत्तिरित्यत्राह - अतस्सर्वेति । सर्वात्मशब्दवैशद्याय सवर्शरीरमित्युक्त्तम् । आकृत्यधिकरणन्यायेन प्रकारिपर्यन्ताभिधानसिध्द्यर्थमाह - सर्वप्रकारमिति । श्रुतिरेवसर्वं खल्वित्यादि श्रुतिरेव । उपपाद्यतज्जलानीत्यंशेन कार्यकारणभावेन शरीरात्मभावेन चोपपाद्येत्यर्थः । तत्र ह्यन्तर्य्यामिरूपेण कृतस्य प्राणनस्य शरीरात्मभावापेक्षत्वात्तेन च तथोपपादितं भवति । स्थितिदशायां हि शरीरात्मभावः, प्रलयावस्थायान्तु "एकमेवाद्वितीय'मिति सर्वभेदशून्यत्वान्न शरीरात्मभावसिद्धिरित्यत्राह - परं ब्रह्म हीति । स्थितौ शरीरात्मभावोपपादनादुभयलिङ्गस्य ब्रह्मणः कारणावस्थायामपि विशिष्टत्वमर्थसिद्धं श्रुत्यन्तरैः कण्ठोक्त्तं चेत्यभिप्रायः । सर्वदा विशिष्टं चेत् कार्यकारणवस्थयोः को भेद इति शङ्कापरिहाराय सूक्ष्मस्थूलसिदचिद्वस्तुशरीरतयेत्युक्त्तम् । ततः किमुभयलिङ्गकत्वस्येत्यत्राह - एवं भूतेति । जीवस्यैव सर्वतादात्म्यं पूर्वपक्षिणोक्त्तमनूद्य दूषयति - यदुक्त्तमित्यादिना । मुक्त्तस्य तत्सम्भवतीत्यत्राह - मुक्त्तस्येति ।

जगज्जन्मस्थितिप्रलयकारणत्वनिमित्तमिति बहुव्रीहिः, कारणत्वप्रयुक्त्तमित्यर्थः । जीवस्य कर्मद्वारा जगत्कारणत्वमनूद्य दूषयति - जीवकर्मेति । तत्कर्मनिमित्तत्वेऽपीति - न हि कर्म जगतः कर्त्तृरूपनिमित्तमुपादानञ्च, उभयमीश्वर एव, कमर् तु केवलं वैषम्यहेतुः, यथा घटादिनिर्माणस्य भोक्त्तृकमर्निमित्तत्वेऽपि भोक्त्तृकर्मणां न कर्तृत्वमुपादानत्वं वा, कुलालमृत्पिण्डयोरेव हि तदुभयम् । न च "तज्जला'नित्यत्र तच्छब्दस्य कर्मवाचित्वम्, अतो न जीवस्य जगत्कारणत्वकृतं तादात्म्यमस्तीत्यभिप्रायः । सूत्रार्थमुपसंहरति - अत इति । द्वितीययोजनोक्त्तार्थस्यैव साम्प्रदायिकत्वमाह - इममेवेति । सर्वं खल्वित्यादिवाक्येन सर्वात्मतयोक्त्तं ब्रह्म ईशः परमात्मेत्यर्थः ।।

।। विवक्षितगुणोपपत्तेश्च ।। विवक्षितत्वम्- वक्त्तुमिच्छाविषयत्वम् । अपौरुषेयवाक्यप्रतिपाद्यगुणानां पुरुषेच्छापूर्वकत्वायोगात् कथं विवक्षितत्वमिति शङ्कायां विवक्षितपदं व्याचष्टे - वक्ष्यमाणा इति । विवक्षितानामेव वक्ष्यमाणत्वाद्विवक्षितशब्देन वक्ष्यमाणत्वं लक्ष्यत इत्यर्थः । सर्वं खल्विति प्रथमवाक्यापेक्षया वक्ष्यमाणं ह्यनन्तरवाक्यगतगुणजातम् । निषेधवाक्यविरोधपरिहाराय सामान्यं मनोमयशब्दं विशेषवाक्यानुगुणं व्याचष्टे - मनोमय इति । परिशुद्धेन मनसैकेनेति - "अब्भक्षो वायुभक्षः' इतिवदवधारणगर्भ इत्येकशब्दस्य भावः । तच्च "न चक्षुषा गृह्यते नापि वाचा मनसा तु विशुद्धेन' इति श्रुत्यानुगुण्यात् । तद्विवृणोति - विवेकेति । फलितार्थमाह - अनेनेति । कुत इत्यत्राह - मलिनेति । मलिनमनोग्राह्यत्वं हेयाहेत्वव्यापकम्, अतो व्यापकनिवृत्त्या व्याप्यनिवृत्तिरित्युभयलिङ्गकत्वसिद्धिरिति भावः । मुक्त्तस्यापि विशुद्धमनोग्राह्यत्वं न सम्भवति, मुक्त्तं स्वातन्त्र्येण गृह्नाति चेत् मनोऽशुद्धम्, ब्रह्मपर्यन्तत्वेन चेत् विशिष्टस्य ब्रह्मण एव विशुद्धमनोग्राह्यत्वमिति । प्राणशरीरशब्दं व्याचष्टे - जगतीति । प्राणशरीरशब्देन प्राणधारकत्वं कथमवगम्यत इत्यत्राह - प्राणो यस्येति । शरीरत्वे सति कथमाधेयत्वादिकमित्यत्राह

आधेयत्वेति । भारूप इति - ज्ञानस्वरूप इत्यर्थस्त्वतिक्लिष्टः, रूपशब्दो हि धर्मवाची, भाशब्दो हि दीप्तिपरः । दीप्तिधर्मकत्वं विग्रहद्वारकम् "आदित्यवर्णं तमसः परस्तात्' "रुक्मवर्णम्' इत्यादिश्रुत्यैकार्थ्यादित्यभिप्रायेणाह - भास्वररूप इति । तद्विवृणोति - अप्राकृतेति । सूक्ष्मस्वच्छस्वरूप इति । सूक्ष्मत्वम्- व्याप्त्यर्हत्वम् । स्वच्छत्वम्- निर्मलत्वम् । सकलेतरकारणभूतस्याकाशस्येत्यनेन "आकाश एव तदोतञ्च प्रोतञ्च' इति वाक्यं स्मारितम् ।

"अक्षरमम्बरान्तधृते'रित्यधिकरणन्यायादाकाशशब्दः प्रकृतिवाचीति भावः । अन्यानपि प्रकाशयतिस्वस्मै प्रकाशयतीत्यर्थः । सर्वा वा क्रियेति - लोकिकवैदिकसकलक्रियाणां सद्वारककर्त्ताऽसौ । यद्वा सर्ववैदिकक्रिया आराधनं यस्य स सर्वक्रिय इत्यर्थः । इच्छाबाहुल्यव्यावृत्त्यर्थं सर्वकामपदं व्याचष्टे - काम्यन्त इति । भोग्यभोगोपकरणादीनां प्राकृतत्वव्यावृत्त्यर्थमाह - ते परिशुद्धा इति । अप्राकृता इत्यर्थः । सत्यकामपदैकार्थ्यादित्यभिप्रायः । सर्वगन्ध इत्यादि - रूपस्पर्शादिनिषेधपरवाक्यान्तराणामपि तुल्यन्यायत्वद्योतनार्थ आदिशब्दः । गन्धरसादीनामव्यवधानेन स्वरूपान्वयित्वाभावात् सद्वारकत्वे सति प्राकृतानां पृथिव्यादिगतगन्धरसादीनां हेयत्वेन कल्याणगुणप्रकरणविरोधात् "भारूप' इति दिव्यविग्रहस्य प्रकृतत्वाच्चाप्राकृतदेहद्वारकगन्धरसादिविधिरित्यर्थः । "तं ब्रह्मगन्धः प्रविशति ब्रह्मरसः प्रविशति' इति मुक्त्तात्मनि साम्यापन्ने ब्रह्मगन्धरसप्रवेशव्यपदेशश्चास्यार्थस्योत्तम्भकः । सर्वमिदमिति जगतोऽपि सर्वकर्मादिगुणान्तर्भावाद्गुणपरं तद्वयाख्यातम् । "अभ्यात्त' इत्यत्र स्वीकरणरूपगुणविधिः। ननु नायमादिकर्मणि क्त्तः, गुणगणादानस्य नित्यत्वात् । न चाभ्याददातिर्गत्यर्थः, स्वीकरणार्थत्वात् । नाप्यकर्मकः- सर्वमिदमिति श्रवणात् । न च शिष्टादिष्वन्यतमः, अपठितत्वात् । तत्कथं कर्त्तरि क्त्तः "तयोरेव कृत्यक्त्तखलर्था' इति भावकर्मणोरेव हि तत्स्मरणमित्यत्राह - भुक्त्ता इति । प्रयुक्त्तानुशासनत्वात् व्याकरणशास्त्रस्य, यथाप्रयोगमनुशासनं कार्यम्, न तु यथानुशासनं प्रयोगान्यथाकरणमिति भावः । ये तु भुक्त्ता ब्राह्मणा इत्यत्र मत्त्वर्थीयाकारप्रश्लेषमिच्छन्ति तेषां भुक्त्तशब्दस्य अर्थादिगुणान्तर्भावकल्पनम् अकारप्रश्लेषणमिति तत्र गौरवं पश्यतोक्त्तम् कर्त्तरीति । कर्त्रर्थतया प्रयोग एव हि भुक्त्तादीनामाकृतिगरान्तर्भावकल्पननिमित्तम्, तेनैव कर्त्रर्थत्वं क्त्तप्रत्ययस्य कल्प्यतां किमश्रूयमाणाकारप्रश्लेषेणेति भावः । यद्वा कर्त्तरि प्रतीतिः प्रतिपत्तिः, सा यथा भुक्त्ता ब्रह्मणा इत्यत्र प्रतिपाद्यते- निरूप्यते, एवमत्रापि निर्वोढव्येत्यर्थः । सोऽस्य नास्तीत्यवाकीति - फलितार्थकथनमेतत्, वाकः- उक्त्तिः, अवाकः- तदभावः । अवाकोऽस्यास्तीत्यवाकशब्दस्तद्धितप्रत्ययः । यद्वा वाकी न भवतीत्यवाकी । कुत इत्याह - कुत इत्यत्राहेत्यर्थः । अवाकत्वं साक्सामर्ध्याभावादिति शङ्काव्यावृत्त्यर्थम् अनादर इतिपदमिति भावः । तदुपपादयति - अवाप्तेति । अवाकित्वस्य तत्फलतामाह - अत एवेति । निषेध्योवाको हेयरूप इति दर्शयति - अजल्पाक इति । सापेक्षत्वनिबन्धनबहुप्रलापो निषेध्यः, न तु वाक्सामथ्यर्विरह इत्यर्थः । पदद्वयप्रतिपाद्योऽयमेको गुण इत्याह - परिपूर्णेति । सूत्रार्थमुपसंहरति - त एत इति ।

एवमन्वय उक्त्तः,कथं परमात्मन्येवेत्यवधारणसिद्धिः, मुक्त्तेऽपि ह्येते गुणाः शङ्कनीया इत्यपेक्षायां पूर्वसूत्रोक्त्तान्वयस्थेम्ने व्यतिरेकमाह -

।। अनुपपत्तेस्तु न शारीरः ।। शारीरशब्देन मुक्त्तावस्थस्यापि क्रोडीकारोपपादको योग्यशब्दः, अनुपपत्तेस्तु नेतर इति वक्त्तव्येपि मुक्त्तावस्थजीवस्य प्रतिपाद्यत्वानुपपत्तिस्फोरणार्थं शारीरशब्दनिर्द्देश इति भावः । बद्धोपादानं दृष्टान्ततया, यथा निग्राह्यस्य निग्राहकस्वरूपैक्यानुपपत्तिः तथाऽनुग्राह्यस्याप्यनुग्राहकस्वरूपैक्यानुपपत्तिरित्यभिप्रायः । प्रस्तुतगुणानुपपत्तिः प्रतिगुणामनुसन्धेया । पर्यालोचयतां शङ्का न जायत इत्यन्वयः । न मुक्त्तपरिग्रहशङ्काहेत्वन्यथासिद्धिः, किन्तु हेत्वसिद्धिरेवेति, तुशब्दाभिप्राय इत्याशयवतोकतं शारीरपरिग्रहशङ्का न जायत इति ।। अनुपपत्तेस्तु न शारीर इत्यत्र यदुक्त्तं परैः- जीवपरयोरैक्याज्जीवधर्मैः परस्य विशिष्टत्वानुसन्धानोपपत्तिश्चेत्तदनन्यत्वादेव परमात्मधर्माः सत्यसङ्कल्पत्वादयोऽपि जीव उपपद्यन्त इति शङ्कानिरासार्थमिदं सूत्रम् । आरोप्यगतधर्मैरधिष्ठनं विशेष्यते, यथा सर्पगतभीषणत्वादिना तदधिष्ठानम् । न चाधिष्ठानधर्मैरारोप्यं विशेष्यते, यथा रज्जुत्वेन सर्पः, अतो जीवधर्मैर्मनोमयत्वादिभिः परमात्मनो विशेष्यत्वं युक्त्तम्, न तु परमात्मधर्मैः सत्यसङ्कल्पत्वादिभिजीवस्य विशेष्यत्वमिति सूत्रार्थ इति । तदयुक्त्तम्; सर्पादिव्यावर्त्तकरज्जुत्वादिधर्मप्रतीतौ सर्पादिदर्मभूतभीषणत्वादिभिरधिष्ठानस्य विशेषणायोगात् । इह च जीवव्यावर्तकास्सत्यसङ्कल्पत्वादयः प्रतीयन्ते, अतोऽध्यस्तजीवधर्मैः परमात्मनो विशेष्यत्वमयुक्त्तम् । मनोमयत्वादिभिः सत्यसङ्कल्पत्वादिभिश्च पदैर्वस्तुमात्रं लक्ष्यत इति चेत्, तर्हि "विवक्षितगुणोपपत्तेश्च' इतिपूर्वसूत्रं विरुध्यते, उभयविधगुणानाममविवक्षितत्वं सूत्रकाराभिमतञ्चेत् "अनुपपत्तेस्तु न शारीरः' इतिवदनुपपत्तेस्तु नेश्वर इति च सूत्रं वक्त्तव्यम् , वस्तुमात्रविवक्षायां जीवधर्माणामिवेश्वरधर्माणामप्यनुपपत्त्यविशेषात् । अतः ईश्वरधर्मेषु तात्पर्यमवगम्यते, अतस्तेषु प्रतीयमानेषु रज्जोर्भीषणत्वादिनेव मनोमयत्वादिना परमात्मनो विशेष्यत्वमनुपपन्नम् मनोमयत्वादिकं न जीवसाधारणमिति चेत् किं मनोमयादिपदैर्मनःप्राणाद्यधीनज्ञानप्रवृत्तित्वं विवक्षितम्, उत विशुद्धमनोग्राह्यत्वप्राणशरीरकत्वादिकम् ? प्रथमे जीवासाधारणत्वान्मनोमयत्वादिभिः परमात्मनो विशेष्यत्वानुपपत्तिः । द्वितीये तु मनोमयत्वादीनामरोपितधर्मत्वाभावादारोप्यगतधर्मैरधिष्ठानस्य विशेष्यत्वसम्भवरूपन्यायाविषयत्वं वाक्यस्य स्यात् । किञ्च नित्यस्य जीवस्य परस्मिन्नारोपितत्वाभावादेवोक्त्तन्यायः सुतरामिह न सङ्गच्छते, तस्मात्परोक्त्तः सूत्रार्थोऽनुपपन्नः । अथ

परमसाध्यहेतुमाह -

।। कर्मकर्तृव्यपदेशाच्च ।। अभिसम्भविता- प्राप्ता । प्राप्यप्राप्तृभेदः सूत्रविवक्षितः । ततः किं "सर्वं खल्विदं ब्रह्म' इत्युक्त्तस्योपास्यस्य ब्रह्मणो जीववैलक्षण्यस्येत्यत्राह - अत इति । प्राप्यप्राप्तारावेव ह्युपास्योपासकौ, अतः उपास्यं ब्रह्म उपासकाज्जीवाद्विलक्षणमित्यर्तः । स्वरूपस्यैव प्राप्यत्वमिति चेत् श्रुतिस्वारस्यभङ्गः ।

प्राप्तुरन्यदेवेदमिति - अत्रेदमिति निर्देशो ब्रह्मशब्दाभिहितवस्त्वभिप्रायः ।।

अवस्थाभेदेन प्राप्यत्वप्राप्तृत्वोपपत्तिरिति शङ्कापरिहारार्थमेकस्याभेवावस्थायां भेदव्यपदेशं दर्शयत्यनन्तरसूत्रद्वयेन ।।

शब्दविशेषात् ।। अस्मिन् सूत्रे असमानविभक्त्तिकशब्दो विवक्षितः । एवं समानप्रकरण इति - तत्रापि शाण्डिल्यविद्यायामित्यर्थः । सौत्रपदशक्त्तेस्सङ्कोचकाभावात् समानप्रकरणेन प्रकृतोपपादनस्य अन्यत्र दृष्टत्वाच्च न छान्दोग्यवाक्यमात्रविषयमिदं सूत्रमिति भावः । जीवपरयोरिति - उपास्योपासकयोरित्यर्थः । जीवपरयोरित्युक्त्तिः फलितार्थाभिप्रायेण, अतो नान्योन्याश्रयः, अत्र हिरण्यमयशब्देन दिव्यविग्रहवत्त्वं च सिद्धम् । उदाहृतवाक्ये शब्दविशेषं दर्शयति - अत्रेति । सप्तम्यन्तेनेति - अन्तरात्मन्नित्यत्र नकारलोपाभावात् "नञ्सम्बुध्यो'रिति नञ्सम्बुध्योरेव नकारलोपप्रतिषेधादिह सम्बुध्द्यन्तत्वेऽनन्वयाच्च "आत्मन्पश्यन्सर्वभूतानि' इतिवत् लुप्तसप्तमीकोऽयं निर्देश इति भावः । एवं स्वप्रकरणे षष्ठीप्रथमात्मकः, समानप्रकरणे सप्तमीप्रथमात्मकश्च शब्दविशेषो विवक्षितः ।।

हृदयस्थस्य ईश्वरत्वमुपबृंहणेन विशदयितुमाह - ।।

स्मृतेश्च ।। "एष म आत्मान्तर्हृदये' इति हृदयशब्दप्रत्यभिज्ञापनार्थमाह - सर्वस्येति । उपास्यत्वज्ञापनार्थं तदनन्तरवाक्यमाह - यो मामिति । हृत्स्थस्य ईश्वरत्वकण्ठोक्त्तिं दर्शयति । ईश्वर इति - "तमेव शरणं गच्छ' इत्युपादानं च हृदयस्थस्य भजनप्रदर्शनार्थम् । सर्वस्येतिसर्वशब्दो जीवविषयः,

पराधीनस्मृत्याद्याश्रयभूतवस्तुविषयत्वात् । पुरुषोत्तमशब्दवाच्यस्य जीववैलक्षण्यं तत्रैवोक्त्तम् । सर्वभूतशब्दोऽपि जीवविषयः, भ्रान्त्याश्रयत्वाद्देहाख्ययन्त्रारूढत्वाच्च । अत्र चशब्दोऽवान्तरशङ्कापरिहारहेतुद्वयसमुच्चयार्थः, अन्वाचयो वा । अत्र केचित्- कर्मकर्तृव्यपदेशादयो घटकादिकृतगगनभेदाश्रयेण बालिशकृताल्पत्वमहत्त्वादिव्यवहारा इव काल्पनिकं भेदमाश्रित्य "तत्त्वमसी'त्यात्मैकत्वोपदेशग्रहणात्प्राक् प्रवर्त्तन्ते, ऐक्योपदेशग्रहणानन्तरं सर्वव्यवहारपरिसमाप्तिरित्याहुः । अत्र ब्रूमः, यस्य भ्रमस्स एव भ्रान्तिसिद्धमर्थं व्यपदिशति, तस्यैव उपदेशग्रहणात्तन्निवृत्तिः, एवं सति जीवेश्वरभेदभ्रान्त्या तयोः कर्मकर्तृभावादिकं को व्यपदिशति । किं जीवः ? उतेश्वरः?

उत वेद एव ? तत्राश्रुतशास्त्रस्य जीवस्य देहातिरिक्त्तं जीवमप्यजानतः सत्यसङ्कल्पत्वादिलक्षणेश्वरप्रतीत्यसम्भवान्न तद्भ्रान्तिमूलत्वं कर्मकर्तृव्यपदेशस्य सम्भवति, नापि श्रुतशास्त्रस्य जीवस्य, तस्य जीवेश्वरभेदभ्रान्तौ श्रुतिरेव मूलमिति परमनिःश्रेयसार्थिभिर्वेदान्तानामनुपादेयत्वप्रसङ्गः, स्वनिमित्तमपि भ्रान्तिं श्रुतिः स्वयमेवैक्योपदेशेन निवत्त्रयतीति चेत्, तथापि "प्रक्षालनाद्धि पङ्कस्य दूरादस्पर्शनं वरम्' इति न्यायादुवादेयत्वमेव स्यात् । कर्मकर्तृभावादिव्यपदेशस्य ईश्वरभ्रान्तिमूलत्वमपि घटते, व्पदेशवैघट्यात् । तथा सति हि "एतमितः प्रेत्याभिसम्भवितास्मि' इति व्पदेशो न स्यात्, अपि तु इतः प्रेतैरभिसम्भाव्योऽहमित्येव स्यात् । किञ्च भ्रमनिवृत्त्यर्थम् ईश्वरं प्रत्युपदेष्टव्यम्, न ह्यन्यस्य भ्रमे सत्यन्तं प्रत्युपदेष्टव्यम्, तथा च तत्त्वमसीत्युपदेशो न घटते, किन्तु त्वं जीवोऽसीत्येवं वक्त्तव्यम्, अतः श्रुतिषु कर्मकर्तृव्यपदेशो नेश्वरभ्रममूलः, यदि वेद एव भ्रान्तो व्यपदिशति तर्हि वेदस्य तत्त्वोपदेष्टृत्वं न स्यात्, भ्रान्तत्वात् । पश्चात्प्रतिबुद्ध उपदिशतीति चेत् तदयुक्त्तम् स्वस्य भ्रमनिवृत्तेरन्येषां जीवेश्वरभ्रमाभावाच्चोपदेशवैयर्थ्यात् । अन्येषां जीवेश्वरभेदभ्रान्त्यभावेऽपि जीवबहुत्वभ्रमनिवृत्त्यर्थमुपदेशः कार्य इति चेत् न; उपदेशवैघट्या देव । न हि तदानीं तत्त्वमसीत्युपदेशो घटते, किन्तु सर्वे जीवास्त्वमित्युपदेष्टव्यम् । न चैवमुपदेशो वेदान्तेषु क्वचिदपि दृश्यते । न च "अहं मनुरभवं सूर्वश्चाहं कक्षीवान्

ऋषिरस्मि विप्रः' इत्याद्यनुसन्धानदर्शनात् तन्मूलभूत उपदेशः सर्वजीवैकत्वविषयोऽस्तीत्यभ्युपगन्तव्यम्, एकस्य जीवस्य "सिंहेन भूत्वा बहवो मयात्ताः' "व्याघ्रेण भूत्वा बहवो मयाऽत्ताः' इतिवत्कल्पभेदेनातीतस्वीयमनुसूर्यादिजन्मस्मरणपरत्वसम्भवात्तस्य वाक्यस्य । यतः शास्त्रेण विना शरीरिणां जीवेश्वरविभागप्रतीतिर्न सम्भवति, अत एव लोकसिद्धभेदो निषेधार्थं श्रुत्याऽनूद्य इत्येतन्निरस्तम् । न चेश्वरस्यानुपेयत्वसम्भवात् जीवेश्वरभेदप्रत्ययस्य लोकसिद्धत्वसम्भव इति वाच्यम्, तर्कवश्यपुरुषानुमानस्य दूषितत्वात्, अनुमानसम्भवेऽपि भारूपत्वसत्यसङ्कल्पत्वमुक्त्तप्राप्यत्वादीनामनुमातुमशक्यत्वाच्च । कर्मकर्तृव्यपदेशोऽपि ह्युपास्यत्वादिनिबन्धनः । तत्तत्फलविशेषार्थिनां कर्मकर्तृसापेणक्षोपाससिध्यर्थं जीवेश्वरभेदं श्रुतिः कल्पयतीति चेत्, तथा सति तत्त्वनिरूपणदशायाम् "अत्ता चराचरग्रहणात्' "अनुपपत्तेस्तु न शारीरः' इति जीवविलक्षणं वस्तु प्रतिज्ञाय कर्मकर्तृव्यपदेशस्य हेतुतयोपन्यासायोगात् । कथमुपासनार्थमपरमार्थभेदव्यपदेशं विजानन् सूत्रकारस्तत्त्वार्थहेतुतया तं ब्रूयात् ? न ह्यतात्त्विकभेदः प्रतिज्ञातः, ब्रह्मजिज्ञासेत्युपक्रमविरोधात्, "सम्पत्तेरिति जैमिनिः' "प्रियशिरस्त्वाद्यप्राप्तिः' "आध्यानाय प्रयोजनाभावात्' इतिवत् जीवेश्वरभेदापारमार्थ्यविषयप्रतिज्ञान्तराभावाच्च । गरुडनरेन्द्रयोरिव वस्तुतो भिन्नयोः परावरात्मनोरैक्योपदेशस्यैपासनार्थत्वाश्रयणौचित्याच्च गरुडनरेन्द्रयोरिव भेदस्य काल्पनिकत्वाश्रयणमयुक्त्तम्, अतः

श्रतिसूत्राणां काल्पनिकभेदविषयत्वमनुपपन्नम् ।।

।। अर्भकौकस्त्वात्तद्य्वपदेशाच्च नेतिचेन्न निचाय्यत्वादेवं व्योमवच्च ।। अल्पायतनत्वमित्यादि - अणीयस्त्वाक्षेपकार्थव्यपदेशात् साक्षादणीयस्त्वव्यपदेशाच्चेत्यर्थः । परमात्मनस्तु वैधर्म्यमाह - सर्वगतमिति । निचाय्यशब्दार्थमाह - द्रष्टव्यत्वेनेति । "चायृ दर्शने' इति हि धातुः । फलरूपदर्शनव्यावृत्त्यर्थमाह - उपास्यत्वेनेति । तद्य्वावर्त्त्यमाह न पुनरिति । तदुपपादकं सूत्रखण्डं व्याचष्टे - व्योमवदिति । व्योमवद्द्रष्टव्यमित्युक्त्ते प्रतिज्ञामात्ररूपत्वात् प्रमाणाकाङ्क्षा भवति, व्यपदिश्यत इत्युक्त्ते प्रमाणमेव दर्शितं भवति, अतोऽधयाहारस्य तुल्यत्वेऽपि निराकाङ्क्षयोजना वरमित्यभिप्रायेण व्यपदिश्यत इतिपदं पूरकतयाऽध्याहृत्यं व्याख्यातम् । व्योमवच्छब्दफलितं स्वाभाविकमिति । ज्यायानिति - वृद्धशब्दस्य ज्यादेशे ज्यायश्शब्दनिष्पत्तिः । "ज्यच वृद्धस्य च' इति हि सूत्रम् । नतु "प्रशस्यस्य श्रः' इति तन्निष्पत्तिः । वृद्धिश्च परिमाणाधिक्यमिह विवक्षितम्, न तु कालाधिक्यम्, अत्राणीयस्त्वप्रतिसम्बन्ध्याकारपरत्वाज्ज्यायश्शब्दस्य । अतः उपासनार्थमेवेति - अतः- पृथिव्यादिभ्योऽपि ज्यायस्त्वनवणादित्यर्थः । महत्तयाऽवगतस्य वस्तुन उपाध्युक्त्तिपूर्वकमुक्त्तं परिमाणमौपाधिकम्, असम्भावितोपाधिकं परिमाणं स्वाभाविकमितिन्याय इह शिक्षितो भवति । अत्र हि हृदयमल्पत्वोपाधिभूतं श्रुतम्, न तु ज्यायस्त्वोपाधिः श्रुतः । पृथिव्यादयस्तदुपाधय

इति नाशङ्कनीयम्, ततोऽपि ज्यायस्त्वश्रवणात्, न हि ततेऽधिकपरिमाणत्वं तदुपाधिकं भवितुमर्हति, अणीयस्त्वस्योपासनार्थत्वमुपासनप्रकरणाविच्छेदेन स्वाभाविकमहत्त्वप्रपञ्चनेनोपपादयति - तथा हीति ।

सर्वात्मकं ब्रह्मोपासीतेति - सर्वात्मकत्वं नोपस्यगुणतयोक्त्तम्, तस्य वाक्यान्तरस्थत्वात्, अतो लक्षणतो धर्मिनिर्देशः । तत्प्रयोजनञ्च शान्तिरूपाधिकारिविशेषणसिद्धिः, भगवदात्मकत्वे हि शास्त्रतोऽवगते रागद्वेषाद्यभावरूपा शमादिनिष्पत्तिः स्यात्, यथोच्यते "सर्वभूतात्मके तात जगन्नाथे जगन्मये । परमात्मनि गोविन्दे मित्रामित्रकथा कुतः' इति । शास्त्रजन्यज्ञानपूर्वकशमादिनिष्पाद्यमेवोपासनं श्रुतम् "तस्मादेवयविच्छान्तो दान्त उपरतस्तितिक्षुस्समाहितो भूत्वात्मन्येवात्मानं पश्येत्' इति । तस्मान्नोपासननिष्पाद्यः शमः, किन्तु शमनिष्पाद्यमुपासनम् । ब्रह्मात्मकत्वं सर्वस्य शास्त्रादवगम्य रागद्वेषादिरहितस्सन् वक्ष्यमाणगुणकं ब्रह्मोपासीतेत्यर्थः । सर्वात्मकं ब्रह्मेत्यनेन उपक्रमस्याणीयस्त्वविरोधित्वं दर्शितम् । प्रकरणाविच्छेदद्योतनाय अथ खल्वित्याद्युच्यते । उपासनमनूद्येति - यथा "अग्निहोत्रं जुहोति' इति विहितहोमः "दध्ना जुहोति' इत्यत्र दध्नो होमसाधनत्वविधानार्थं जुहोतिपदेनानूद्यते तथेति भावः । जगदैश्वर्यविशिष्टस्येत्यनेन चज्जलानित्यस्यानुवादः । स्वरूपगुणान्- अद्वारकगुणान् । न हि ते प्रकृतिपुरुषद्वारकाः । निचाय्यत्वादित्यस्यार्थमाह - एवम्भूतमिति । सर्वकर्मत्वादिगुणानां द्विरुकितरुपास्यतया प्राप्यतया च, हृदि स्थितेर्द्विरुक्त्तिर्हृदयस्थितिज्ञापनार्थं सौलभ्यानुसन्धानार्थं चेत्यर्थः । एवमत्र पूर्वत्रोत्तरत्र च विभुत्वाभिधानादर्भकौकस्त्वस्वरूपोपाधिकथनाच्च मध्यगतमल्पत्वमौपाधिकमित्ययमर्थ उक्त्तो भवति ।।

।। सम्भोगप्राप्तिरितिचेन्न वैशेष्यात् ।। शरीरान्तर्वतिर्त्वम्- हृदयवर्तित्वम् । वैशेष्यम्- विशेषः । भोगप्रसञ्जने सुखग्रहणं सांसारिकसुखस्यादिमध्यावसानेषु दुःखमिश्रत्वेनापुरुषार्थपक्षनिक्षेपनिबन्धनम् । तथा च श्रुतिः- शरीरान्तर्वर्वित्वेऽपि फलसम्बन्धासम्बन्धावाहेत्यर्थः । अधिकरणार्थनिगमनमर्थसिद्धम्, अस्मिन् सूत्रे परस्मादन्यस्य जीवस्यानभ्युपगमे परस्य कर्मफलभोक्त्तृत्वप्रसङ्ग इति परिचोद्यपरिहतर्ृत्वाभिमानेन

कैश्चिदेवमुक्त्तम्; आत्मान्तराभावो यद्यनवगतः तदा तन्निबन्धनचोद्यानुदयः । अवगतत्वे किं शास्त्रादवगमः, उतास्मद्वाक्यात् ? प्रथमे शास्त्रसिद्धात्मान्तराभाववत् परस्य भोक्त्तृत्वाभावोऽपि शास्त्रसिद्धतया स्वीकार्यः, न ह्यर्द्धजरतीयं न्यायम् । द्वितीये तु भ्रान्तिसिद्धगगनतलमलिनताविकल्पो गगनमिवापारमार्थिकभोक्त्तृत्वं परमार्थमद्वितीयं परमात्मानं न स्पृशतीति । तत्र प्रथमं शिरोऽनभ्युपगमनिरस्तम् । शास्त्रं जीवपरयोरनन्यत्वं प्रतिपादयतीति प्रतिवादिवाक्यादात्मान्तराभावमवगम्य तथा सति परस्य जीववद्भोक्त्तृत्वप्रसङ्गात् अयोग्यं जीवपरैक्यं शास्त्रं न प्रतिपादयितुं शक्नोतीति हि चोदयितुरभिप्रायः, अतो नार्द्धजरतीयम् । अपरमाथर्त्वान्न स्पृशतीति वचनव्यक्त्तिर्दूषणस्य दुष्परिहारतामवगमयति, जीववदुपभोक्त्तृत्वं हि चोदयित्रा आपादितम् । जीवस्य च भोक्त्तृत्वं त्वन्मते मिथ्या, अतो गगने मालिन्यवत् परस्मिन् कल्पितं भोक्त्तृत्वं न तं स्पृशतीति वदता जीववत् भोक्त्तृत्वमभ्युपगतं स्यात्, न चांशभेदेन भोगव्यवस्था, वस्तुनो निरंशत्वात् सांशत्वेऽप्युपाधीनाङ्गत्वरतया घटे चलति नभस्यल्पत्ववत्सर्वप्रदेशैरौपाधिकदोषान्वयप्रसङ्गात्, अतः परपक्षे भोक्त्तृत्वप्रसङ्गपरिहारोऽनुपपन्नः । सर्वत्रेतिसूत्रं स्ववाक्यस्थहेतुपरम् । तदनन्तरवाक्यस्थहेतुपरं द्वितीयम् । तद्य्वतिरेकपरं तृतीयम्, उपसंहारस्थहेतुपरं चतुर्थम् । तत्र शङ्काविशेषपरिहारपरमनन्तरसूत्रद्वयम् । सूत्रद्वयोक्त्तहृदयावस्थानप्रयुक्त्तचोद्यपरिहारपरं तदनन्तरसूत्रद्वयमिति सूत्रसङ्गतिः ।

अथ उत्तराधिकरणसङ्गतिमाह - यदीति ।

