+++
title = "33 जगद्वाचित्वाधिकरणम्"

+++
139.यस्यैतत्कर्म वेद्यस्स इति वचनतः कर्मवश्यप्रतीतेः  
कर्ता पुंसां स एव स्वकृतपरिणतेरित्युपक्रान्तिभग्नम्।  
बालाक्यज्ञाततत्त्वान्तरमुपदिशतः स्यादिहाजातशत्रो-  
स्तज्ज्ञातोक्तिर्निरर्था जगति कृततया कर्मशब्दोऽत्र मुख्यः।।

140.एवं जीवातिरिक्ते प्रकरणनियते तत्र यज्जीवमुख्य-  
प्राणाख्यानं न तेन क्षतिरिह हि तथा तद्विशिष्टे ह्युपासा।  
प्राणस्य प्राणभाजोऽप्यधिकरणतया वाजिवाक्योक्तनीत्या  
ब्रह्मज्ञप्त्यै तदन्यप्रकथनमिति हि स्थापना सार्वभौमी।।