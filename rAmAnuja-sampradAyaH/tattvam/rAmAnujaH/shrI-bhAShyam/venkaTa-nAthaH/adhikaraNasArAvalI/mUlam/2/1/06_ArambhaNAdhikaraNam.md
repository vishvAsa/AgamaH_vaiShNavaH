+++
title = "06 आरम्भणाधिकरणम्"

+++
165. कार्यं धर्मैर्विरुद्धैः कट इव शकटात् कारणद्रव्यतोऽन्य-  
द्व्यापारः कारकाणां विफल इतरथेत्यर्द्धवैनाशिकोक्तौ।  
द्रव्यैक्येऽप्यस्तु सर्वं तदभिमतदशाभेदतोऽसच्छ्रुतिश्चे-  
त्यद्ध्यक्षाल्लघवाच्च श्रुतिकथितजगद्ब्रह्मतादात्म्यमुक्तम्।।

166. मायोपाधिस्वशक्तिव्यतिकरितपरब्रह्ममूलः प्रपञ्चो  
येषां तेऽप्यद्वितीयश्रुतिमवितथयन्त्यत्र तत्तद्विशिष्टे।  
अप्राधान्यात्तथा नः प्रकृतिपुरुषयोरन्तरात्मप्रधाने  
वाक्येऽस्मिन् स्थूलसूक्ष््मान्वय इति जगतोऽनन्यभावोपपत्तिः।।

167.विश्वारम्भे विवर्तं शकलपरिणतिं शक्तिशेषस्य सूतिं   
व्याक्त्युल्लासौ विसृष्टिं विकृतिमनियतां तत्त्वपङ्क्तौ च सृष्टिम्।  
तत्तद्वाक्यैकदेशः स्वरस इति मुधा कल्पयन्तस्तु मुग्धा  
स्सर्वश्रुत्यैकरस्यप्रणयिभिरधरीचक्रिरे तत्त्वविद्भिः।।