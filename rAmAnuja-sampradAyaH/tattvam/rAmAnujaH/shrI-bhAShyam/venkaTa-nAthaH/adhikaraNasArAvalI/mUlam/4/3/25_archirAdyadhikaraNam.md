+++
title = "25 अर्चिराद्यधिकरणम्"

+++
2.शाखाभेदेषु भिन्नां गतिमुपनिषदोऽधीयते तन्मुमुक्षोः  
विद्यावैषम्यनीत्या गतिरपि विषमा न व्यवस्थार्चिरादेः।  
नैतत्सर्वत्र तैस्तैरिह तदिदमिति प्रत्यभिज्ञानसिद्धौ  
भाव्यं न्यूनाधिकत्वप्रभृति निखिलमप्यत्र सिद्धाविरुद्धम्।।

3.चैद्यादीनामयोध्यास्थिरचरजनुषां पुण्डरीकादिकानां  
भीष्मादीनामुपास्तिक्रमभवविभवव्यूहलोकस्थितानाम् ।  
धातॄणां तत्सुतानामिधिकृतिविगमे ब्रह्मसम्प्रेप्सताम-  
प्यन्येषां प्रस्थितिस्सा शितपृथुमतिभिश्चिन्तनीया यथार्हम्।।