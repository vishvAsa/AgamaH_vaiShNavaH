+++
title = "09 अनारब्धकार्याधिकरणम्"

+++
36. नश्यत्वारब्धकार्यं परविदि दुरितं नह्यधीतो विशेषः  
सर्वे पाप्मान इत्यप्यभिहितमिति चेन्नोपलम्भादिबाधात्।  
सद्विद्या तस्य तावच्चिरमिति च वदत्यस्मरंश्चागमज्ञाः  
जीवन्मुक्त्यादिशब्दोऽप्युपचरणपरो मोहितास्तेन मन्दाः।।

37.रोगाद्यारम्भकाणां प्रशमनविधयस्सन्ति दानार्चनाद्याः  
प्रत्येतुस्स्वावताराद्यपि विभुरपुनर्जन्मतामप्यगायत्।  
तस्मादारब्धकार्ये फलनियतिवचो दुर्घटं भाति मैवं  
प्रायश्चित्तोज्झितानां ननु फलनियतिस्सूत्रकाराद्यभीष्टा।।