+++
title = "03 अनिष्टादिकार्यधिकरणम्"

+++
11. सर्वेषां देहपाते सति नियमवती चन्द्रमःप्राप्तिरुक्ता  
तस्मात् पापोत्तराणां निरयगतिपुरस्कारिणी सेति चेन्न ।  
लोकस्संपूर्यते तैर्न पर इति गिरा संकुचेत् सर्वशब्दः  
तेऽतस्तद्यातनान्ते तत इह सहसा कुत्सितां यान्ति योनिम् ॥

12. जन्मप्राप्तिर्जरायुप्रभृतिषु भविनां कर्मपाकैर्विचित्रा  
भूयिष्ठैः पुण्यपापैरपवदनवती पञ्चमाहुत्यपेक्षा ।  
तद्वद्धूमादिमार्गः कति कति च शुभैरुत्कटैर्देहपाते  
दिव्यं रूपं विमानादिकमपि सपदि प्राप्य याताः प्रसिद्धाः ॥