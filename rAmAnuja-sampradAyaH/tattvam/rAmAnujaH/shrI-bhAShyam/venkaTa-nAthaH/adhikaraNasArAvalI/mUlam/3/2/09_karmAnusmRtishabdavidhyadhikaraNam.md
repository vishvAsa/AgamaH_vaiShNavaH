+++
title = "09 कर्मानुस्मृतिशब्दविध्यधिकरणम्"

+++
12. मुक्तिर्ब्रह्मण्यपीतिर्जहदसुखगणा तादृशीयं सुषुप्तिः  
श्रुत्यैव ख्याप्यतेऽतस्तदनु तनुभृदुद्बुध्यमानस्ततोऽन्यः ।  
मैवं, कर्मानुवृत्तेस्स्मरणनियमतः पूर्व एवेतिशब्दात्  
मोक्षोपायादिशिष्टेस्स्वपदनुवदनात् प्राच्य एव प्रबुद्धः ॥

13. जीवानादित्वमूचे दृषदनुकरणं क्षेप्स्यते चापवर्गे  
स्वर्गाद्यर्थप्रवृत्तिश्श्रुतिनयविदिता सौगताद्याश्च भग्नाः ।  
कल्पान्तेऽप्येकतोक्तेर्नियमितविषया नामरूपप्रहाणात्  
भूयश्चिन्ता सुषुप्तेः प्रलयसमदशासञ्जिहासादिसिद्ध्यै ॥