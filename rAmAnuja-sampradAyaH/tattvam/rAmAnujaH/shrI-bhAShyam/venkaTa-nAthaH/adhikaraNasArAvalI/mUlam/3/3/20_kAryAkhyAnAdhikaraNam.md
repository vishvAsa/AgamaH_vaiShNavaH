+++
title = "20 कार्याख्यानाधिकरणम्"

+++
19. आचामेदित्यपूर्वाचमनमिह विधेः प्राणविद्यावतस्स्यात्  
मैवं स्मृत्यादिसिद्धेः परमनुविहिता प्राणवासस्त्वदृष्टिः ।  
भुञ्जीतेत्यादिनीत्या विधिरपि घटते प्राप्तधात्वर्थनिष्ठः  
प्रागुक्ता प्राणविद्या तदिदमवसरे चिन्तितं त्वङ्गमस्याः ॥

20. आदावन्ते च वासःपरिधिरभिहितो मन्यतिश्चात्र दृष्ट्यै  
सा चाराध्यप्रियार्था स्तुतिरिह न भवेद्गत्यलाभाभिनन्द्या ।  
युक्तश्चापूर्वभावात् परिदधतिगिरा तद्विधानाभिसन्धिः  
प्राणश्चाराधनीयः परिहितवसनो युज्यते सद्भिरद्भिः ॥