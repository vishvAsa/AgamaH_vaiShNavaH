+++
title = "14 वागधिकरणम्"

+++
6. कर्मज्ञानाक्षवर्ग इत्यादि।कर्मज्ञानाक्षवर्गः -- कर्मेन्द्रियज्ञानेन्द्रियसङ्घातः। मनसि न विलयं याति। कुतः अतत्सम्भवत्वात् --- इन्द्रियाणां मनोजन्यत्वाभावात्।मनोजन्यत्वे खलु मनसीन्द्रियाणां लयो वक्तुं शक्यत इति भावः। तद्वृत्तेः" -- इन्द्रियवृत्तेः। तादधीन्यात् -- मनोऽधीनत्वात्।तदुपरतिम् -- इन्द्रियवृत्त्युपरतिम्।इह --अस्मिन्वाक्ये।सम्पत्तिशब्दः -- सम्पद्यत इति सम्पत्तिशब्दः प्राह -- प्रतिपादयति। इत्येतन्नोपपन्नम् -- एवमाशङ्कनमुपपन्नं न भवति।तदुभयविलये चोद्यनिस्तारसाम्यात् -- मनसीन्द्रियाणां विलये इन्द्रियवृत्तीनां विलयेऽपि कार्यत्वाभावाद्विलयो न सम्भवतीत्याक्षेपस्य यथाकथञ्चिदौपचारिकसम्पत्तिकल्पनरूपस्य परिहारस्य च तुल्यत्वात्। करणविषयवाक्शब्दमुख्यत्वसिद्ध्यै -- इन्द्रियपरस्य वाक्शब्दस्य मुख्यर्थत्वसिद्ध्यर्थम्। सम्पत्तिः" श्लेषमात्रम् -- सम्पत्तिशब्दार्थस्संयोगरूपसंश्लेषएव वक्तव्यः।।