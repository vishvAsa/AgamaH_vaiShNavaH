+++
title = "10 मुग्धाधिकरणम्"

+++
14. जाग्रत्स्वप्नौ न बाह्यावगमविरहितौ श्वासपूर्णा सुषुप्तिः  
तस्मान्मुग्धिर्मृतिस्स्यात् प्रशमितकरणप्राणवर्गेति चेन्न ।  
मृत्यादेर्हेतुभेदात्स्थितिमृतिविशयादुत्थितेरानियत्यात्  
मर्तुं प्रक्रम्य मध्ये विरमति विधिनेत्यत्र तुर्यार्धभावः ॥

15. जन्तूनां जागरादिस्थितिषु भवति यद्वैशसं दर्शितं तत्  
तत्तत्स्थानेषु योगेऽप्यनघशुभगुणं ब्रह्म संशोध्यतेऽत्र ।  
संसर्गैक्यादिमूलान् परिहरति ततो दोषवर्गानुभाभ्यां  
हीनत्वौदार्यहानी परमपनयते नीतियुग्मेन नेतुः ॥