+++
title = "13 पराधिकरणम्"

+++
24. सेतुं तीर्त्वेत्यधीतेः परिमितिवचनात् प्राप्यसम्बन्धितोक्ते-  
रन्याधिक्यश्रुतेरप्यतिवहननयात्कारणं प्रापकं स्यात् ।  
प्राप्यं त्वन्यद्भवेदित्यसदनवधिके कारणे प्राप्यतोक्तेः  
सेतुत्वाद्युक्तिरस्मिन् बहुभिरविहतां वृत्तिमङ्गीकरोतु ॥

25. सेतुत्वं सेतुतुल्याद्विधरणनियमाद्बन्धनाद्वात्र युक्तं  
व्याप्तेऽप्यस्मिन्नुपाधेः परिमितिवचनं सार्थकं सूत्रितं प्राक् ।  
चातुष्पद्यञ्च तत्तन्मतिसमनुगुणं कल्प्यतेऽनन्तभूम्नः  
स्वस्येत्येवामृतस्येत्यभिहितमथवा मुक्तिरेवामृतं स्यात् ॥

26. अन्यस्याधिक्यवादे परमवधितया कारणं यत्र दृष्टं  
तत्र ह्यव्याकृतादिस्तदवधिरितरापेक्षयासौ परश्च ।  
यस्मादन्यत्परं नेत्यभिहितविषये तत्परोक्तेरयुक्तेः  
एवन्त्वादित्यनूक्तिस्तत इति यदि वा व्याप्ययुक्तं तदस्तु ॥