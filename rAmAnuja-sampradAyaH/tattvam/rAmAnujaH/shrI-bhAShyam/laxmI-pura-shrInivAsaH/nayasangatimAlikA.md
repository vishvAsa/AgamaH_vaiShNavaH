+++
title = "नयसङ्गतिमालिका"
author = "लक्ष्मीपुरं श्रीनिवासाचार्यः"
domain = "दर्शनानि"
sub-domain = "विशिष्टाद्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4208"
source_url = "https://www.ebharatisampat.in/readbook3.php?bookid=Njc3MTExODgxMjU5MzA0&pageno=MjI0MjQyNjk5NTk="

+++
[[नयसङ्गतिमालिका	Source: [EB](https://www.ebharatisampat.in/readbook3.php?bookid=Njc3MTExODgxMjU5MzA0&pageno=MjI0MjQyNjk5NTk=)]]

\[















**॥ नयसङ्गतिमालिका (शारीरकीयाः) ॥ **

**॥ लक्ष्मीपुरं श्रनिवासाचार्यैः विरचिता ॥ **



1 - 1



कारणं सर्वजगतां शरणं संश्रितात्मनाम ।



अनन्तं सत्यमानन्दं विज्ञानममलं श्रये ॥



अभिवन्द्य महोदारामस्मद्गुरुपम्पराम् ।



कुर्वे श्रीभाष्यसिद्धान्ते नयसङ्गतिमालिकाम् ॥



सङ्गतिः



अनन्तराभिधाने या जिज्ञासा स्यात्प्रयोजिता ।



तद्धेतुज्ञानविषयसम्बन्धः सङ्गतिर्मता ॥ 1 ॥



सङ्गतयः



उपोद्घातश्चापवादः प्रत्युदाहृतिरेव च ।



दृष्टान्ताक्षेपातिदेशप्रसङ्ग इति सप्तधा ॥ 2 ॥



उपोद्धातः



उपोद्धातः प्रस्तुतार्थस्योपपादकता ततः ।



चिन्तां प्रकृतसिद्ध्यर्थामुपोद्धातं विदुर्बुधाः ॥ 3 ॥



अपवादः



पूर्वाधिकृतिसिद्धान्तन्यायं यज्ञाऽवलम्बते ।



उत्तराधिक्रियापूर्वपक्षः , तत्राऽपवादिकी ॥ 4 ॥



प्रत्युदाहृतिः



पूर्वाधिकृतिसिद्धान्तन्यायस्याऽविषयीक्रियाम् ।



आलम्ब्य पूर्वपक्षेस्योत्थाने स्यात् प्रत्युदाहृतिः ॥ 5 ॥



दृष्टान्तः -4.



पूर्वाधिकृतिसिद्धान्तन्यायसाधर्म्यसंश्रयात् ।



उत्तराधिक्रियोत्थाने भवेन दृष्टान्तसङ्गतिः ॥ 6 ॥



आक्षेपः - 5.



पूर्वाधिकृतिसिद्धान्तन्यायस्याऽनुपपन्नताम् ।



शङ्कित्वा पूवपक्षस्योत्थाने त्वाक्षेपसङ्गतिः ॥ 7 ॥



आतिदेशः - 6.



कृत्वा यत्राऽधिकां शङ्कां पूर्वमेवातिदिश्यते ।



सङ्गतिः कथिता सद्भिः काचित् तत्राऽतिदेशिकी ॥ 8 ॥



प्रसङ्गः - 7.



स्मृतस्योक्तार्थसम्बन्धात् उपेक्षाया अनर्हता ।



प्रसङ्ग इति यत् प्राहुः यस्मात् सैव हि सङ्गति ॥ 9 ॥



प्रसङ्गलक्षणम् -



तस्मादुपोद्घातमुखसङ्गतिभ्यः पृथक्कृता ।



या सङ्गतिः सा प्रसङ्ग इति निष्कृष्टलक्षणम् ॥ 10 ॥



सूचनाविशेषः



प्रायोण हि प्रबन्धेऽस्मिन्नपवादादिशब्दतः ।



सङ्गतिः सूच्यत इति समुद्रगृह्णन्तु सूरयः ॥ 11 ॥



काण्डत्रयप्रधानार्थाः



धर्मधीः मानभेदाङ्गप्रयुक्तिक्रमकर्तृभिः ।



सातिदेशविशेषोहबाधतन्त्रप्रसक्तिभिः ॥ 12 ॥



स्वरूपमादौ तद्भेदः तदुपासनपूर्वकम् ।



फलं च देवताकाण्डे देवतानां तु कथ्यते ॥ 13 ॥



समन्वयोऽविरोधश्च साधनं च प्रयोजनं ।



काण्डत्रये प्रधानार्था एते विंशतिलक्षणे ॥ 14 ॥



शरीरकावान्तरविभागाः



तार्तीयीकं काण्डमिदं द्विकद्वितयगर्भितम् ।



सिद्धं साध्यमिति द्वेधा विषयो विषयीत्यपि ॥ 15 ॥



शरीरके चिन्तनीयाः सङ्गतयः -8



सास्त्रकाण्डद्विकाध्यायपेटिकाधिक्रियांघ्रिभिः ।



सूत्रभेदाच्चाष्टविधा वक्तव्या सङ्गतिस्त्विह ॥ 16 ॥



अन्तर्भावात्मिका शास्त्रादिषु षट्स्विह सङ्गतिः ।



आनन्तर्यात्मिका ज्ञेयाऽधिक्रियासूत्रयोः पूनः ॥ 17 ॥



वेदार्थन्यायरूपत्वात् मीमांसशाशीस्त्रसङ्गतिः ।



वेदान्तार्थविचारत्वात् काण्डसङ्गतिरुच्यते ॥ 18 ॥



सिद्धवस्तुविचारत्वात् प्रथमद्विकसङ्गतिः ।



समन्वयप्रधानत्वात् प्रथमाध्यायसङ्गतिः ॥ 19 ॥



प्रथमपादीयपेटीकाविभागः



अत्राऽयोगव्यवच्छेदपादे स्यात् पेटिकात्रयम् ।



चतुर्भिश्च त्रिभिश्चैब चतुर्भिश्च नयैः क्रमात् ॥ 20 ॥



आद्यपेटिकाप्रयोजनम्



तात्राऽद्यपेटिका शास्त्रस्याऽनारम्भप्रशान्तिकृत् ।



न्यायैश्चतुर्भिः प्रथमे पुनरेषाऽवधार्यताम् ॥ 21 ॥



- उपोद्धातभागः -



देवताकाण्डचरमाधिक्रियायां हि सूत्रितम् ।



अन्ते हरौ दर्शनात्स विप्णुराहेत्यतः परम् ॥ 23 ॥



तं ब्रह्मेत्यादिनिर्देशात् ब्रह्मशब्दार्थगोचरात् ।



अप्रसिदिं्ध निराचष्टे तस्मादाक्षेपसङ्गतिः ॥ 25 ॥



॥ इति जिज्ञासाधिकरणम् ॥ 1 ॥



प्रमाण - लक्षणाभ्यां च वस्तुसिद्धिरिति स्थिते ।



स्यात्प्रमेयपरीक्षाऽथ प्रमाणाक्षेपमूलिका ॥ 26 ॥



॥ इति जन्माद्यधिकरणम् ॥ 2 ॥



ईश्वरस्याऽनुमानेन सिद्धस्यऽप्राप्त्यसम्भवात् ।



प्रामाण्यस्य समाक्षेपः शास्त्रयोनिनये धुतः ॥ 27 ॥



इति शास्त्रयोनित्वाधिकरणम् ॥ 3 ॥



प्राणाण्य - फल - यत्नानां क्रमे व्यापकहानितः ।



समन्वयनयस्तुर्थः प्रामण्याक्षेपमच्छिनत् ॥ 28 ॥



असम्भवो लक्षणस्य लक्ष्यासिद्धिनिबन्धनः ।



योऽयोगः तद्व्यवच्छेदः प्रथमे पाद उच्यते ॥ 29 ॥



अतिव्याप्तिर्योऽन्ययोगः तद्व्यवच्छेदलक्षणः ।



अर्थस्त्रिपाद्यामिति च विवेकस्स्यात् समासतः ॥ 30 ॥



॥ इति समन्वयाधिकरणम् ॥



- चतुस्सूत्री समाप्ता -



वेदान्तसारसद्विद्या वक्ति प्रकृतिहेतुताम् ।



इत्याक्षेपप्रतिक्षेपः स्यादीक्षतीनयेऽधुना ॥ 31 ॥



एवं बह्व्यः सङ्गतयः प्रोक्ता मुखविभेदतः ।



तत्र मुख्या सङ्गृहीता शिष्यविक्षेपशान्तये ॥ 32 ॥



॥ इति ईक्षत्यधिकरणम् ॥ 5 ॥



अथऽऽनन्दाधिकरणे जीवो मुख्येक्षणादिमान् ।



जगतः कारणं स्यादित्यपवादोऽत्र वार्यते ॥ 33 ॥



॥ इति आनन्दमयाधिकरणम् ॥



स यश्चायमिति श्रुत्या पूर्वाधिकृतिशेषतः ।



अन्तर्णये पुण्यजीवकारणत्वमपोद्यते ॥ 34 ॥



॥ इति अन्तरधिकरणम् ॥ 7 ॥



विशेषलिङ्गं प्रबलं सामान्यश्रुतितो मतम् ।



विपरीतमिहाकाशनयेऽतः प्रत्युदाहृतिः ॥ 35 ॥



॥ इति आकाशाधिकरणम् ॥ 8 ॥



अत्र कृत्वाऽधिकाशङ्कां पूर्वन्यायातिदेशतः ।



अपाकरोत् प्राणनये सङ्गतिस्त्वातिदेशिकी ॥ 36 ॥



॥ इति प्राणाधिकरणम् ॥ 9 ॥



स्ववाक्योक्तब्रह्मलिङ्गविशेषादर्शनादिह ।



ज्योतिर्विचार्यते तस्मात् प्रत्युदाहृतिसङ्गतिः ॥ 7 ॥



॥ इति ज्योतिरधिकरणम् ॥ 10 ॥



पूर्वोक्तात् पूर्वपक्षः स्यादुपक्रमपराक्रमात् ।



इन्द्रप्राणाधिकरणे सङ्गतिस्त्वापवादिकी ॥ 38 ॥



एवं समगमन्नाद्यपादे प्रथमलक्षणे ।



पेटिकात्रितयं चैकादशाधिकरणान्यपि ॥ 39 ॥



॥ इन्द्रप्राणाधिकरणम् ॥ 11 ॥



अथ द्वितीयपादेऽस्मिन् त्रिकद्विकविभागातः ।



अल्पस्थान - महास्थानस्थितेशोपास्तिपेटिके ॥ 40 ॥



महावाक्यगतं ब्रह्मलिङ्गं प्रबलमीरितम् ।



तादृक्षलिङ्गतः सर्वनये शङ्का व्यपोद्येते ॥ 41 ॥



॥ इति सर्वत्रप्रसिद्ध्यधिकरणम् ॥ 1 ॥



भोक्तृत्वं नास्ति चेदन्तर्यामिणो जीव एव सः ।



अत्ता स्यादिति शङ्कातः सङ्गतिः प्रत्युदाहृतिः ॥ 42 ॥



॥ इति अत्त्रधिकरणम् ॥ 2 ॥



अत्तुर्दुर्दर्शतायां स्यादक्षिदृश्यः सुदर्शनः ।



प्रत्युदाहृतिसङ्गत्याऽथान्तराधिक्रियोदयः ॥ 43 ॥



॥ इति अन्तराधिकरणम् ॥



अक्षिस्थपुरुषस्यैव ब्रह्मत्वस्योपपादिका ।



अथाऽन्तर्याम्यधिकृतिः तेनोपोद्धातसङ्गतिः ॥ 44 ॥



॥ इति अन्तर्याभ्यधिकरणम् ॥ 4 ॥



अदृश्यत्वाधिकरणे द्रष्टृत्वादेरनुक्तितः ।



प्रकृतिर्वा पुमान्वेति शङ्कातः प्रत्युदाहृतिः ॥ 45 ॥



॥ इति अदृश्यत्वादिगुणकाधिकरणम् ॥ 5 ॥



प्राग्विश्वरूपोपन्यासः द्युमूर्धत्वादिना कृतः ।



तत्क्लृप्त्या चिन्त्यते वैश्वानरविद्याऽपवादतः ॥ 46 ॥



इत्थं ह्यधिक्रियाषट्कं पेटिकाद्वयलक्षणम ।



अध्याये प्रथमे द्वैतीयीकपादे सुसङ्गतम् ॥ 47 ॥



॥ इति वैश्वानराधिकरणम् ॥ 6 ॥



॥ इति प्रथमेऽध्याये द्वितीयः पादः ॥



अथ द्वाभ्यां चतुर्भिश्च त्रिभिरेकेन च क्रमात् ।



न्यायैस्तृतीयचरणे पेटिकानां चतुष्टयम् ॥ 48 ॥



द्युपृथिव्यादिसम्बन्धः प्राक् पादान्ते निरूपितः ।



जीवेऽस्तीत्यपवादेन द्युभ्वादिनयनिर्णयः ॥ 49 ॥



॥ इति द्युभ्वाद्यधिकरणम् ॥ 1 ॥



उक्तात् प्रकरणस्यैक्यादेव सिद्धान्तयुक्तियः ।



अपवादो भूमनये जीवेनाऽत्र निराकृतः ॥ 50 ॥



॥ इति भूमाधिकरणम् ॥ 2 ॥



प्रकृतौ पुरुषे वैषा स्वे महिम्नि प्रतिष्ठितिः ।



प्रोक्ताऽस्तीत्यपवादेन स्यादक्षरनयोदयः ॥ 51 ॥



॥ इति अक्षराधिकरणम् ॥ 3 ॥



उक्तादृष्टद्रष्टृताऽत्र न संश्लिष्यत इत्यतः ।



भवेदीक्षतिकर्माधिकरणे प्रत्युदाहृतिः ॥ 52 ॥



॥ इति ईक्षतिकर्माधिकरणम् ॥ 4 ॥



निर्णीतः प्राक्र पुरिशयः पुरुषश्रुतिवैभवात् ।



प्रत्युदाहृतिसङ्गत्या दहराधिक्रियोत्थितिः ॥ 53 ॥



॥ इति दहराधिकरणम् ॥ 5 ॥



ब्रह्मणोऽस्त्वल्पमानत्वं प्रमिताधिकृतौ पुनः ।



तद्विशेषश्रुतैर्जीवः स्यादिति प्रत्युदीर्यते ॥ 54 ॥



॥ इति प्रमिताधिकरणम् ॥ 6 ॥



उपासनं मनुष्याधिकारं चेत् प्रमितोक्तितः ।



देवाधिकारापवादो देवतानयवारितः ॥ 55 ॥



॥ इति देवताधिकरणम् ॥ 7 ॥



यद्यप्युपास्तिसामान्ये स्यात् सामर्थ्यादिसम्भवः ।



प्रत्युदाहरणत्वेन मध्वादिनयसम्भवः ॥ 56 ॥



॥ इति मध्वधिकरणम् ॥ 8 ॥



शूद्रो विद्याधिकारी स्यात् सामर्थ्यार्थित्वयोगतः ।



इत्याशङ्कापवादर्थमपशूद्रनयोदयः ॥ 57 ॥



॥ इति अपशूद्राधिकरणम् ॥ 9 ॥



प्रसक्तानुप्रसक्त्येत्थमधिकारचतुष्टयम् ।



दह्ननीत्युत्थापवादमर्थान्तरनयोऽच्छिनत् ॥ 58 ॥



इति अर्थान्तरत्वादिव्यपदेशाधिकरणम् ॥ 10 ॥



एमचतुष्पेटिकोऽयं दशाधिकरणात्मकः ।



अध्याये प्रथमे पादस्तार्तीयीकः सुसङ्गतः ॥ 59 ॥



॥ इति प्रथमेध्याये तृतीयः पादः ॥



अ\#ाद्याध्याये तुर्यपादे नीत्यष्टकमसूत्रयत् ।



तत्र पडूभिर्नयैः साड्ख्यान् द्वाभ्यां यौगानशीशमत् ॥ 60 ॥



मुक्तवैलक्षण्यमुक्तं प्राक् पादान्ते न युज्यते ।



परस्यैव प्रतिक्षेपादाक्षेपो ह्यानुमानिके ॥ 61 ॥



इति आनुमानिकाधिकरणम् ॥ 1 ॥



पारिशेष्यस्थानमाने नाऽजावाक्ये स्त इत्यतः ।



प्रत्युदाहरणत्वेन चमसाख्यनयोदयः ॥ 62 ॥



॥ इति चमसाधिकरणम् ॥ 2 ॥



वाक्यान्तरस्य चाऽभावात् तत्त्वसङ्रख्याविरोधतः ।



सङ्ख्योपसङ्ग्रहनये शङ्कातः प्रत्युदाहृतिः ॥ 63 ॥



॥ इति सङ्ख्योपसङ्ग्रहाधिकरणण् ॥ 3 ॥



यस्मिन्निति पुरा प्रोक्तमाश्रयत्वं न विद्यते ।



इत्यशङ्का कारणत्वनयेऽतः प्रत्युदाहृतिः ॥ 64 ॥



॥ इति कारणत्वाधिकरणम् ॥ 5 ॥



सिद्घान्तः प्राक् प्रकरणादीक्षितृत्वादियोगतः ।



जीवलिङ्गाज्जगद्वाचिनयः स्यादपवादतः ॥ 65 ॥



॥ इति जगद्वाचित्वाधिकरणम् ॥ 8 ॥



अन्यथा चोपपत्त्याख्यन्यायस्यात्र त्वसम्भवात् ।



शङ्कातो वाक्यनीतौ स्यात् प्रत्युदाहृतिसङ्गतिः ॥ 66 ॥



॥ इति वाक्यान्वयाधिकरणम् ॥ 6 ॥



उक्तं ह्युभयहेतुत्वं सर्वविज्ञानतः पुरा ।



प्रकृत्यधिकृतौ तस्य सम्यगाक्षिप्य निर्णयः ॥ 67 ॥



॥ इति प्रकृत्यधिकरणम् ॥ 7 ॥



सर्वत्रोक्तप्रकारेण निर्वाहः स्वयमूह्यताम् ।



इति चात्राऽतिदिश्यन्ते प्रागुक्ताः सर्वनीतयः ॥ 68 ॥



इत्थमष्टाधिकरणी पेटिकाद्वयसङ्गता ।



आद्याध्याये तुर्यपादे सन्दर्भं समुपागमत् ॥ 69 ॥



इति सर्वव्याख्यानाधिकरणम् ॥ 8 ॥



अथाऽविरोधाध्याये(द्वौ) पादौ कारणमूलकम् ।



अनन्तरौ कार्यमूलं विरोधं च निरास्थताम् ॥ 70 ॥



आद्ये स्यात् पेटिकायुग्मं द्वाभ्यामप्यष्टभिर्नयैः ।



स्मृत्या तर्कैश्च सञ्जातौ विरोधो भज्यते क्रमात् ॥ 71 ॥



सर्वव्याख्यानाधिकृतावीप्सिते चोपबृंहणे ।



साङ्ख्यस्मृत्याऽपवादेन स्मृनिन्यायः प्रवर्तते ॥ 72 ॥



इति स्मृत्यधिकरणम् ॥ 1 ॥



योगस्मृत्यपवादे तु पूर्वन्यायातिदेशतः ।



योगप्रत्युक्तयधिकृतिः सङ्गतिस्त्वातिदेशिकी ॥ 73 ॥



इति योगप्रत्युक्तयधिकरणम् ॥ 2 ॥



विलक्षणत्वाधिकृतौ साङ्ख्यस्तर्कावलम्बनः ।



पुनः प्रत्यवतिष्ठेन तस्मादाक्षेपसङ्गतिः ॥ 74 ॥



शिष्टापरिग्रहनये योगाद्यास्तर्कसाधनाः ।



अतिदेशान्निरस्यन्ते सङ्गतिस्त्वातिदेशिकी ॥ 75 ॥



इति शिष्टापरिग्रहाधिकरणम् ॥ 4 ॥



प्रकू शरीरात्मभावेन कृताः सर्वोपपत्तयः ।



वैलक्षण्यापवादोऽतो भोक्त्रापत्तिनयोदयः ॥ 76 ॥



इति भोक्त्रापत्त्यधिकरणम् ॥ 5 ॥



वैलक्षण्ये कार्यहेत्वोरसत्कार्याभ्युपागमात् ।



आरम्भणाधिकरणमपवादनिरासकृत् ॥ 77 ॥



इति आरम्भणाधिकरणम् ॥ 6 ॥



सर्वतोऽनन्यता स्याच्चेत् ईश्वरः स्यादनीश्वरः ।



अपाकृतोऽपवादोऽयं तदनन्तरनीतितः ॥ 78 ॥



इति इतरव्यपदेशाधिकरणम् ॥ 7 ॥



वैलक्षण्यं सत्यकामत्वादिभिः प्रतिपादितम् ।



तन्नोपपद्यत इति ह्याक्षेपोऽत्र निवार्यते ॥ 79 ॥



इति उपसंहारदर्शनाधिकरणम् ॥ 8 ॥



क्षीरोदकादिकं सांशं निरंशं ब्रह्म संमतम् ।



कृत्स्नप्रसक्त्यधिकृतौ सङ्गतिः प्रत्युदाहृतिः ॥ 80 ॥



इति कृत्स्नप्रसक्त्यधिकरणम् ॥ 9 ॥



प्रयोजनं विना नेशो विचित्रं स्रष्टुमर्हति ।



इति प्रयोजननये प्रोक्तमाक्षेपदूषणम् ॥ 81 ॥



इति प्रयोजनवत्त्वाधिकरणम् ।



एवं द्वितीयाद्यापादे मिथः समगमन् क्रमात् ।



पेठिकाद्वयगूढानि दशाधिकरणान्यपि ॥ 82 ॥



इति द्वितीयाध्याये प्रथमः पादः ॥



एवं बाधः परिहृतः प्रतिपक्षो निरस्यते ।



पार्श्वस्थसंशयोच्छित्यै द्वितीये चरणे पुनः ॥ 83 ॥



विफला चित्प्रवृत्तिश्चेत् तादृश्येवाचितो वरम् ।



इति शङ्कापोद्यतेऽत्र रचनासम्भवात् पुनः ॥ 84 ॥



इति रचनानुपपत्त्यधिकरणम



ईश्वराधिष्ठितैरेव जगत् स्यात् परमणुभिः ।



महद्दीर्घाकरणे शङ्कैषा प्रत्युदीर्यते ॥ 85 ॥



इति महद्दीर्घाधिकरणम् ॥ 85 ॥



सङ्घातवादे प्रारम्भवाददोषो न विद्यते ।



समुदायनये चापि शङ्कैषा प्रत्युदीर्यते ॥ 86 ॥



इति समुदायाधिकरणम् ॥ 3 ॥



वस्त्वस्ति यदि बाह्यं तत् प्रोक्तदोषः प्रसज्यताम् ।



इत्यतोऽथाऽभावनयः प्रत्युदाहृतिसङ्गतेः ॥ 87 ॥



इति उपलब्ध्यधिकरणम् ॥ 4 ॥



न हि सर्वाभाववादे कोऽपि दोषः प्रसज्यते ।



इति माध्यमिको वादः प्रत्युदाहृतिसङ्गतेः ॥ 88 ॥



इति सर्वथानुपपत्त्याधिकरणम् ॥ 5 ॥



अथ सार्वात्म्यवादेन सर्वदोषनिराकृतिम् ।



अभ्युपेत्यार्हतनयस्योदयात् प्रत्युदाहृतिः॥ 89 ॥



इति एकस्मिन्नसम्भवाधिकरणम् ॥ 6 ॥



सर्वं पांशुपनं तन्त्रं सम्भवास्पदमिष्यताम् ।



इति शङ्कासम्भवेन चात्राऽपि प्रत्युदाहृतिः ॥ 90 ॥



इति पशुपत्यधिकरणम् ॥ 7 ॥



पाञ्चरात्रे तन्त्रसाम्यात् प्रामाण्यं चेदपोद्यते ।



उत्पत्त्यसम्भवनयः प्रामाण्यं प्रत्यतिष्ठिपत् ॥ 91 ॥



इति उत्पत्त्यसम्भवाधिकरणम् ॥ 8 ॥



इत्थमष्टाधिकरणी पेटिकाद्वयगर्भिता ।



शारीरके तर्कपादे सन्दर्भं समुपागमत् ॥ 92 ॥



इति पादोपसंहारः ॥



इति द्वितीयाध्याये द्वितीयः पादः ॥ 2 ॥



एवं निरस्तोपरोधा ब्रह्मकाराणता स्थिता ।



निराबाधा कार्यतापि वर्तते पादर्योर्द्वयोः ॥ 93 ॥



अत्र पादद्वयमपि पेटिकाद्वयलक्षणम् ।



आद्या सप्ताधिकरणी द्वितीयाष्टनयात्मिका ॥ 94 ॥



औपचारिकमित्युक्तं प्राग्जीवोत्पत्तिभाषितम् ।



तथेति वियदुत्पत्तिवादः स्यादित्यपोद्यते ॥ 95 ॥



इति वियदधिकरणम् ॥ 1 ॥



साक्षात्तु ब्रह्मकार्यत्वं न स्यात्तेजोजलादिषु ।



इति तेजोऽधिकरणे शङ्का पुनरपोद्यते ॥ 96 ॥



इति तेजोधिकरणम् ॥ 2 ॥



प्रागुक्तयुक्त्या जीवोऽपि कार्यः स्यादिति संशयात् ।



आत्माधिकरणं प्राप्तमपवादाख्यसङ्गतेः ॥ 97 ॥



इति आत्माधिकरणम् ॥ 3 ॥



ज्ञानरूपस्य जीवस्याऽनुत्पत्त्यैव व्यपोदिते ।



स्वभावेऽप्यन्यथाभावे स्याद् ज्ञाधिकरणोदयः ॥ 98 ॥



इति ज्ञाधिकरणम् ॥ 4 ॥



ज्ञानैकगुणसारस्य निर्विकारस्य चात्मनः ।



अपोदिते च कर्तृत्वे भवेत् कर्त्तृनयोदयः ॥ 99 ॥



इति कर्त्रधिकरणम् ॥ 5 ॥



स्वातन्त्र्यविनिवृत्त्यैव कर्तृत्वं विनिवर्तते ।



इत्याक्षेप समाधातुं परायत्तनयोदयः ॥ 100 ॥



इति परायत्ताधिकरणम् ॥ 6 ॥



परायत्तो च कर्तृत्वे परांशत्वं विरुध्यते ।



इति प्राप्तेऽपवादोऽथ स्यदंशाधिकृतिः पुनः ॥ 101 ॥



इति अंशाधिकरणम् ॥ 7 ॥



आत्माधिकरणस्यैवातिदेशो भवेदिह ।



प्राणाधिकरणे तस्मादातिदेशिकसङ्गतिः ॥ 103 ॥



इति प्राणोत्पत्त्यधिकरणम् ॥ 1 ॥



तथेन्द्रियाणां कार्यत्वमुक्तं तस्य प्रसङ्गतः



सङ्ख्याचिन्ताऽधुना तेषां स्यात् सप्तगतिनीतितः ॥ 104 ॥



इति सप्तगत्यधिकरणम् ॥ 2॥



प्रसङ्गेनैनेन्द्रियाणां प्राणानामेव चिन्त्यते ।



प्राणाणुत्वाधिकरणेऽणुत्वं वृत्तिविकासिनाम् ॥ 105 ॥



इति प्राणाणुत्वाधिकरणम् ॥ 4 ॥



मुख्यप्राणस्वरूपेऽपि विवादानां बहुत्वतः ।



वायु - क्रियाधिकरणे प्रसङ्कात् तत्त्वनिर्णयः ॥ 106 ॥



इति वायुक्रियाधिकरणम् ॥ 4 ॥



श्रेष्ठप्राणस्य कार्यत्वं स्वरूपं चोपवर्णितम् ।



श्रेष्ठाणुत्वाधिकरणेऽणुत्वं चाऽपि प्रसङ्गतः ॥ 107 ॥



इति शेष्ठाणुत्वाधिकरणम् ॥ 5 ॥



प्राणानां जन्यतेयत्ता परिमाणप्रसङ्गतः।



अग्न्यादिदेवतानां चाऽधिष्ठानं तत्र चिन्त्यते ॥ 108 ॥



इति ज्योतिराद्यधिष्ठानाधिकरणम् ॥ 6 ॥



प्राणोन्द्रियाविभागेन विचारो विफलस्त्विति ।



आक्षेपपरिहारार्थं स्यादिन्द्रियनयोदयः ॥ 109 ॥



इति इन्द्रियाधिकरणम् ॥ 7 ॥



समष्टिसष्टौ हेतुत्वं स्यादेव परमात्मनः ।



संज्ञामूर्त्रित्रये व्यष्टौ जीवस्य तदपोद्यते ॥ 110 ॥



इति संज्ञामूर्तिक्लृप्त्याधिकरणम् ॥ 8 ॥



वैराग्यसुभयं लिङ्गं विद्या घिद्याङ्गमेव च ।



तार्तियीकाध्यायपादप्रधानार्था इमे मताः ॥ 111 ॥



कृतो मूर्तिप्रसङ्गः प्रागिह मूर्त्यन्तरग्रहे ।



तदन्तरनये भूतसूक्ष्मयोगो निरूप्यते ॥ 112 ॥



इति तदन्तरप्रतिपत्त्यधिकरणम् ॥ 1 ॥



अथैकभविकन्यायात् कर्मशेषविलोपने ।



भुक्तशिष्टस्य सम्बन्धः कृतात्ययनयोदितः ॥ 113 ॥



इति कृतात्ययाधिकरणम् ॥ 2 ॥



प्राक्च्छØतेष्टापूर्तदत्तकारिणां चन्द्रमोगतिः ।



आशङ्क्य सैषाऽनिष्टादिकारिणां प्रतिषिध्यते ॥ 114 ॥



इति अनिष्टादिकार्यधिकरणम् ॥ 3 ॥



इष्टादिकारिणामत्र मृगाङ्कादवरोहताम् ।



तत्स्वाभाव्यापत्तिनीत्याऽबादिभावपरिष्क्रिया ॥ 115 ॥



इति तत्स्वाभाव्यापत्त्यधिकरणम् ॥ 4 ॥



अब्भ्रादिभावावस्थायां चिराचिरविचारणा ।



कृता नातिचिरन्याये जीवदुःखप्रसिद्धये ॥ 116 ॥



इति नातिचिराधिकरणम् ॥ 5 ॥



व्रीह्यादिभावो जीवानामवरूढवतामिह ।



आश्लोषाऽन्याधिष्ठितेन तेन व्रीह्यादिनोच्यते ॥ 117 ॥



इति अन्याधिष्ठिताधिकरणम् ॥ 6 ॥



इत्थं तृतीयाध्यायाद्यपादे षण्णीतयः क्रमात् ।



प्रसङ्गसङ्गत्यैवेकपेटिकान्तर्गता मिथः ॥ 118 ॥



इति तृतीयाध्यायस्य प्रथमः पादः ॥ 1 ॥



जाग्रद्दोषविनिर्मुक्तः जीवः स्वप्नदशास्थितः ।



निर्दोष इति शङ्कैषा सान्ध्यनीत्या प्रतीर्यते ॥ 119 ॥



इति सन्ध्याधिकरणम् ॥ 1 ॥



स्वाप्नो जीवोऽथ दुष्टोऽस्तु सौषुप्तो दोषवर्जितः ।



तदभावनये चैषा शङ्कैव प्रत्युदीर्यते ॥ 120 ॥



इति तदभावाधिकरणम् ॥



कर्मानुस्मृत्यधिकृतौ सुषुप्तान्यसमुत्थितौ ।



निर्दोषो जीव एव स्याच्छङ्कैषा प्रत्युदीर्यते ॥ 121 ॥



इति कर्मानुस्मृतिशब्दविध्यधिकरणम् ॥ 3 ॥



उक्तावस्थात्रयस्थस्य दोषभूयस्त्वसिद्धये ।



मुग्धन्यायः सम्प्रवृत्तः तेनोपोद्धातसङ्गतिः ॥ 122 ॥



इति मुग्धाधिकरणम् ॥ 4 ॥



अथाऽत्रोभयलिङ्गाधिकरणे परमात्मनः ।



चेतनत्वेन सामान्यात् प्राप्तो दोषो व्यपोद्यते ॥ 123 ॥



इति उभयलिङ्गाधिकरणम् ॥ 5 ॥



तथाऽहिकुण्डलनये प्रोक्तशुद्धिविशुद्धये ।



अचितो ब्रह्मरूपत्वं तेनोपोद्धातसङ्गतिः ॥ 124 ॥



इति अहिकुण्डलाधिकरणम् ॥ 6 ॥



उपादानात् प्रपञ्चस्य निमित्तं परमिष्यते ।



विशुद्धं तत्त्वमित्येवं चोद्यं परनयोऽच्छिनत् ॥ 125 ॥



इति पराधिकरणम् ॥ 7 ॥



फलप्रदं यदा कर्म कारणोपासना तदा ।



व्यर्थेत्याक्षेपशान्त्यर्थं दाता फलनयोदितः ॥ 126 ॥



इत्थमष्टाधिकरणी पेटिकाद्वयभूषिता ।



तृतीयस्य द्वितीयेऽस्मिन् पादेऽन्योन्यं सुसङ्गता ॥ 127 ॥



इति फलाधिकरणम् ॥ 8 ॥



उपासनाप्रसन्नेशफलदत्वप्रसङ्गतः ।



अनुष्ठानोपयोगाय तद्भेदाभेदचिन्तना ॥ 128 ॥



शाखन्तराधिकरणप्रोक्तयुक्तिसमुच्चयात् ।



तद्वैश्वानरविद्यादौ सर्ववेदान्तनीतितः ॥ 129 ॥



इति सर्ववेदान्तप्रत्याधिकरणम् ॥ 1 ॥



अथाऽन्यथात्वाधिकृतौ प्राग्वैश्वानरनीतिवत् ।



उद्गीथोपासनानामप्येकताऽपोद्यतेऽधुना ॥ 130 ॥



इति अन्यथात्वाधिकिरणम् ॥ 2 ॥



सर्वाभेदाधिकरणे रूपभेदविधानतः ।



प्राणविद्याभेदशङ्काऽपोद्यतेऽन्तर्गतत्वतः ॥ 131 ॥



इति सर्वाभेदाधिकरणम् ॥



सत्यादिविद्या भिन्ना स्यात् प्रक्रियारूपभेदतः ।



इति शङ्काऽऽनन्दनये स्वरूपात् प्रत्युदीर्यते ॥ 132 ॥



इति आनन्दाद्यधिकरणम् ॥ 4 ॥



कार्याख्यानाधिकरणे प्राणवासस्त्वचिन्तना ।



नियतेत्याह पूर्वाधिकरणन्यायसाम्यतः ॥ 133 ॥



इति कार्याख्यानाधिकरणम् ॥ 5 ॥



समानाधिकृतौ चाऽपि रूपभेदाभिमानतः ।



विद्याभेदोऽपोद्यतेऽन्तर्गतं हि ! वशितादिकम् ॥



इति समानाधिकरणम् ॥ 6 ॥



अथ सम्बन्धाधिकृतौ रूपभेदाभिमानतः ।



अक्ष्यर्कविद्यैक्यशङ्काऽपोद्यते स्थानभेदतः ॥ 135 ॥



इति सम्बन्धाधिकरणम् ॥ 7 ॥



सम्भृत्यधिकृतौ स्थानभेदाभावनिबन्धना ।



व्याप्तिः सर्वगता स्यादित्याशङ्का प्रत्युदीर्यते ॥ 136 ॥



इति सम्भृत्यधिकरणम् ॥ 8 ॥



ब्रूते पुरुषविद्याधिकृतिः सन्निधिमात्रतः ।



पुंविद्यां परविद्याङ्गं साधर्म्यादिह याजुषीम् ॥ 137 ॥



इति पुरुषविद्याधिकरणम् ॥ 9 ॥



अथ वेधाद्याधिकृतौ पुंविद्योक्तप्रयत्नतः ।



शुक्रमित्यादिमन्त्रणां शङ्किताऽपोद्यतेऽङ्गता ॥ 138 ॥



इति वेधाद्यधिकरणम् ॥ 10 ॥



प्रोच्यते हान्यदिकृतौ प्राग्यथा कर्मशेषता ।



तथैव वस्तुसामर्थ्यलिङ्गादन्योन्यशेषाता ॥ 139 ॥



इति हान्यधिकरणम् ॥



साम्परायाधिकरणे हानोपायनचिन्तना ।



स्थाप्यते कालनिप्कर्षात्तेनोपोद्धातसङ्गतिः ॥ 140 ॥



इति साम्परायाधिकरणम् ॥ 12 ॥



तथैवाऽनियमन्याये सर्वेषामर्चिरादिका ।



गतिश्चेत् पूर्वसिद्धान्ता भवेयुरुपपादिताः ॥ 141 ॥



इति अनियमाधिकरणम् ॥ 13 ॥



अथाऽक्षरध्यधिकृतावर्चिरादिगतेरिव ।



स्यात् सम्बन्धोऽक्षरधियामिति दृष्टन्तसङ्गतिः ॥ 142 ॥



इति अक्षरध्यधिकरणम् ॥ 14 ॥



ब्रह्मणो हेयराहित्यात् प्राणनादेरसम्भवात् ।



अन्तरत्वाधिकरणे जीवशङ्का व्यपोद्यते ॥ 143 ॥



इति अन्तरत्वाधिकरणम् ॥ 15 ॥



कामाद्यधिकृतौ पूर्वन्यायेन वशितादिकम् ।



नियतं स्यादितीयं तु शङ्काऽपि प्रत्युदीर्यते ॥ 144 ॥



इति कामाद्यधिकरणम् ॥ 16 ॥



स्यात् तन्निर्धारणन्याये प्राङ्न्यायाधीनशङ्कया ।



उद्गीथोपासनानां च नियमोऽपि व्यपोद्यते ॥ 145 ॥



इति तन्नर्धारणानियमाधिकरणम् ॥ 17 ॥



अपवादसमायातं पूर्वाधिकरणं यतः ।



स्यात् प्रदानाधिकरणं कामाधिकृतिशेषतः ॥ 146 ॥



इति प्रदानाधिकरणम् ॥ 18 ॥



प्राक् सर्वदह्नविद्यैक्ये प्रक्रियाबलसंमते ।



लिङ्गभूयस्त्वाधिकृतौ वाक्याच्छङ्का व्यपोद्यते ॥ 147 ॥



इति लिङ्गभूयस्त्वाधिकरणम् ॥ 19 ॥



अपवादकवाक्यस्याऽभावात् प्रकरणात् पुनः ।



शङ्का पूर्वविकल्पाख्यनयेन प्रत्युदीर्यते ॥ 148 ॥



इति पूर्वविकल्पाधिकरणम् ॥ 20 ॥



अथाऽऽसत्तेरतिशयात् तत्कालाकारचिन्तनम् ।



उपासकेऽपोद्यतेऽथ शरीरे भावनीतितः ॥ 149 ॥



इति शरीरे भावाधिकरणम् ॥ 21 ॥



पूर्वाधिकृतिसिद्धान्तादासत्त्यतिशयेऽपि च ।



अङ्गावबद्धनीत्या स्यात् सर्वोद्गीथसमन्वयः ॥ 150 ॥



इति अङ्गावबद्धाधिकरणम् ॥ 22 ॥



उद्गीथोपासनन्यायाद् वैश्वानरमतावपि ।



समस्त-व्यस्तताशङ्का भूम्नो न्यायादपोद्यते ॥ 151 ॥



इति भूमज्यायस्त्वाधिकरणम् ॥ 23 ॥



नानाशब्दाधिकरणे वैश्वानरनयक्रमात् ।



सदक्षिहार्दादिधियामैक्यशङ्का व्यपोद्यते ॥ 152 ॥



इति शब्दादिभेदाधिकरणम् ॥



विद्याभेदव्यवस्थायामेकस्यैवाऽधिकारिणः ।



समुच्चयस्याऽपवादः विकल्पनियमो यथा ॥ 153 ॥



इति विकल्पाधिकरणम् ॥ 25 ॥



उद्गीथोपास्तिनियमो विकल्पनियमो यथा ।



इति शङ्काऽपोद्यतेऽत्र यथाश्रयनये पुनः ॥ 154 ॥



एवं तृतीयाध्यायेऽस्मिन् ततीयचरणेऽपि च ।



षड्विंशत्यधिकाराणां सङ्गतिः समुदाहृता ॥ 155 ॥



इति यथाश्रयभावाधिकरणम् ॥ 26 ॥



चतुर्भिः सप्तभिर्द्वाभ्यां द्वाभ्यां न्यायैश्चतुर्विधैः ।



अङ्गपादे पञ्चदशाधिक्रियाणां समन्वयः ॥ 156 ॥



नोद्गीथोपास्तिवद् ब्रह्मप्राप्तेः क्रत्वर्थतेष्यते ।



पुरुषार्थाधिकरणे सङ्गतिः प्रत्युदाहृतिः ॥ 157 ॥



इति पुरुषार्थाधिकरणम् ॥



ब्रह्मसंस्थार्थवादत्वाभावेऽप्याश्रमवाक्ययोः ।



शङ्कोद्गीथार्थवादत्वे स्तुतिनीत्या प्रतीर्यते ॥ 158 ॥



इति स्तुतिमात्राधिकरणम् ॥ 2 ॥



उद्गीथोपस्तिविधिवत् पारिप्लवविधिर्भवेत् ।



इति शङ्काऽपोद्यतेऽत्र विद्यार्थत्वव्यवस्थया ॥ 159 ॥



इति पारिप्लवार्थाधिकरणम् ॥ 3 ॥



स्तुतिप्रसक्तौ न्यायौ द्वौ पारिव्राज्ये स्थिते सति ।



कर्मणोऽनङ्गताशङ्काऽपोद्याऽग्नीन्धननीतितः ॥ 160 ॥



इति अग्नीनधनाद्यधिकरणम् ॥ 4 ॥



यज्ञानपेक्षा विद्यैषा स्यादग्नीन्धननीतिवत् ।



इति सङ्काऽपोद्यतेऽथ सर्वापेक्षानये पुनः ॥ 161 ॥



इति सर्वापेक्षाधिकरणम् ॥ 5 ॥



गृहस्थस्याऽपि विद्या चेच्छान्तिदान्त्याद्योगतः ।



शमाद्यनङ्गताशङ्का शमनीत्या व्यपोद्यते ॥ 162 ॥



इति शमदमाद्यधिकरणम् ॥ 6 ॥



नापेक्षेत प्राणविद्या शममाहारगोचरम् ।



इति सर्वान्नानुमतिन्यायाच्छङ्का व्यपोदिता ॥ 163 ॥



इति सर्वान्नानुमत्यधिकरणम् ॥ 7 ॥



एवं कर्माऽखिलं ज्ञाने विदुषां चेत् समाप्यते ।



अन्येषां स्वैरिताक्षेपापवादो विहितत्वतः ॥ 164 ॥



इति विहितत्वाधिकरणम् ॥ 8 ॥



चेद्विद्याऽऽश्रमधर्माङ्गा नाऽधिकुर्यादनाश्रमी ।



इत्याक्षेपोऽपोद्यतेऽथाऽन्तरा चापि न ये पुनः ॥ 165 ॥



इति विधुराधिकरणम् ॥ 9 ॥



आरूढपतितानामप्यधिकारो भवेदिति ।



तद्भूताख्यनये शङ्का वचनेन व्यपोद्यते ॥ 166 ॥



इति तद्भूताधिकरणम् ॥ 10 ॥



उद्गीथोपासने ऋत्विङ्नाऽधिकुर्यात् फलश्रुतेः ।



इत्याक्षेपोऽपोद्यतेऽथ स्वामिनीतौ प्रसङ्गतः ॥ 167 ॥



इति स्वाम्यधिकरणम् ॥ 11 ॥



कर्माविरोधान्मननं सहकार्यन्तरं मतम् ।



प्राक् पञ्चमनयेनाऽस्य सङ्गतिस्त्वापवादिकी ॥ 168 ॥



इति सहकार्यन्तरविध्यधिकरणम् ॥ 22 ॥



विद्याकर्मविरुद्धत्वात् बाल्यं नैवाङ्गमिष्यते ।



इत्याक्षेपापवादः स्यादनाविष्कृतिनीतितः ॥ 169 ॥



इति अनाविष्काराधिकरणम् ॥ 13 ॥



कर्म नाङ्गं भोगहेतूपासने व्यभिचारतः ।



इत्याक्षेपप्रतिक्षेपः स्यादैहिकनयादिह ॥ 170 ॥



इति ऐहिकाधिकरणम् ॥ 14 ॥



एवं मुक्तिफलोपास्तौ प्रोक्तो न्यायोऽतिदिश्यते ।



ततश्चानियमः प्रायः प्रबलं प्रतिबन्धकम् ॥ 171 ॥



इति मुक्तिफलाधिकरणम् ॥ 15 ॥



एवं तृतीयाध्यास्य तुर्ये पादे सुसङ्गता ।



अधिक्रियापञ्चदशी बहुसङ्कीर्णनिया ॥ 172 ॥



इति चतुर्थः\#ः पाद॥



अथ तुर्याध्यायपादप्रधानार्था मता इमे ।



अधाश्लेषोत्क्रान्तिमार्गपरब्रह्मोपसम्पदः ॥ 173 ॥



पेटिकाद्वयमाद्याङ्घ्रावेका विद्याविशोधिनी ।



नीतिषट्काऽपरा नीतिपञ्चका फलबोधिनी ॥ 174 ॥



शास्त्रार्थस्य सकृत्त्वे तु केयं निष्पत्तिचिन्तना ।



इत्याक्षेपं प्रतिक्षेप्तुमावृत्तिन्यायसम्भवः ॥ 175 ॥



इति आवृत्त्यधिकरणम् ॥ 1 ॥



साक्षात् सदाऽऽत्मनः स्फूर्तौ काऽसावावृत्तिसाध्यता ? ।



इत्याक्षेपं प्रतिक्षेप्तुमात्मत्वोपास्त्यधिक्रिया ॥ 176 ॥



इति आत्मत्वोपासनाधिकरणम् ॥ 2 ॥



स्वात्मत्वेनोपास्तिरूपा विद्यौपनिशषदी यदि ।



प्रतीकोपासनेऽप्येवमाक्षेपोऽपि व्यपोद्यते ॥ 177 ॥



इति प्रतीकाधिकरणम् ॥ 3 ॥



पुराऽपकृष्टे तूत्कृष्टदृष्टिर्न्याय्येत्युदीरिता ।



आदित्यादाविहोद्गीथदृष्टिशङ्का व्यपोद्यते ॥ 178 ॥



इति आदित्यादिमत्यधिकरणम् ॥ 4 ॥



आवर्तव्या यद्युपास्तिः स्वैरमावृत्तिरिष्यते ।



इति शङ्कापवादः स्यादासीनाधिकृतौ पुनः ॥ 179 ॥



इति आसीनाधिकरणम् ॥ 5 ॥



आवृत्ताऽप्युपसंहार्या स्वेच्छयेत्येष संशयः ।



आप्रयाणाधिकरणेऽपोद्यते श्रुतिदर्शनात् ॥ 180 ॥



इति आप्रयाणाधिकरणम् ॥ 6 ॥



प्राचीनपापानन्त्येन प्रायणान्ताऽप्युपासना ।



फलायाऽनवकाशेति चाऽऽक्षेपोऽपि ततो हतः ॥ 181 ॥



इति तदधिगमाधिकरणम् ॥ 7 ॥



अथेतराधिकरणे पुण्यानन्त्येऽपि पूर्ववत् ।



नाशाश्लेषाविमौ प्रामादिक (दुष्कर्म) सत्कर्मगोचरौ ॥ 182 ॥



इति इतराधिकरणम् ॥ 8 ॥



तथाऽनारब्धातिरिक्तविषयावित्यपि स्थितिः ।



नाऽतोध्यक्षविरोधः स्यादित्याक्षेपः प्रशाम्यति ॥ 183 ॥



इति अनारब्धकार्याधिकरणम् ॥ 9 ॥



सुकृतस्याऽप्यसंश्लेषे स्वैराचारः प्रसज्यते ।



इत्याक्षेपस्यापवादो ह्यद्निहोत्रनयं पुनः ॥ 184 ॥



इति अग्निहोत्राधिकरणम् ॥ 10 ॥



अग्निहोत्रादिसुकृतात् प्रारब्धस्य विनाशनम्



इत्याक्षेपस्याऽपवादे भोगान्तत्वव्यवस्थितेः ॥ 185 ॥



इति इतरक्षपणाधिकरणम् ॥ 11 ॥



इत्थं तुरीयाध्यायस्य पादे प्राथमिके पुनः ।



एकादशानां न्यायानां क्रमात् सङ्गतिसङ्ग्रहः ॥ 186 ॥



इति चतुर्थस्याऽध्यायस्य प्रथमः पादः ॥ 1 ॥



अत्र सप्तचतुस्सङ्ख्यैर्न्यायैः स्यात् पेटिकाद्वयम् ।



क्रमेण सामान्यगति - विशेषगतिगोचरम् ॥ 187 ॥



प्रारब्धान्तेऽप्यनियतोत्क्रान्तौ फलविलम्बनम् ।



इत्याक्षेपं प्रतिक्षेप्तुं वागादिन्यायचिन्तना ॥ 188 ॥



इति वगधिकरणम् ॥ 1 ॥



ततो मनोऽधिकरणं प्रत्युदाहरणागतम् ।



तत् सर्वं फलपूर्वत्वाद्योगिचिन्त्यं विचिन्त्यते ॥ 189 ॥



इति मनोऽधिकरणम् ॥ 2 ॥



उक्तं श्रौतं क्रमं ज्ञात्वा पूर्वपक्षस्य सम्भवात् ।



आपवादिकसङ्गत्या स्यादध्यक्षनयोदयः ॥ 190 ॥



इति अध्यक्षाधिकरणम् ॥ 3 ॥



यथाश्रुतार्थमादाय पूर्वपक्षसमुद्भवात् ।



भूताधिकरणे चाऽपि प्रोक्ताऽऽशङ्का व्यपोदिता ॥ 191 ॥



इति भूताधिकरणम् ॥ 4 ॥



अत्र ब्रह्माऽश्नुते विद्वानिति स्पष्टमनुश्रवात् ।



उत्क्रान्त्याक्षेपसंशान्त्यै आसृतिन्यायचिन्तना ॥ 192 ॥



इति आसृत्युपक्रमाधिकरणम् ॥ 5 ॥



उत्क्रान्तिमध्ये विश्रान्तेर्वैफल्याक्षेपशान्तये ।



फलस्य कल्पनायैव परसम्पत्त्यधिक्रिया ॥ 193 ॥



इति परसम्पत्त्यधिकरणम् ॥ 6 ॥



परसम्पत्तिसत्वे सा लय एव भविष्यति ।



इति शङ्कापवादायाऽविभागनयनिर्णयः ॥ 194 ॥



इति अविभागाधिकरणम् ॥ 7 ॥



गातिसामान्येऽपि नाडी दुर्विवेका यदा भवेत् ।



अनैयत्योदिताऽऽशङ्का तदोकोनीत्यपोदिता ॥ 195 ॥



इति तदोकोऽधिकरणम् ॥ 8 ॥



रात्रियाने रश्म्यभावादचिन्त्या गतिचिन्तना ।



इत्याक्षेपापवादोऽपि रश्म्यनुन्यायगोचरः ॥ 196 ॥



इति रश्म्यनुसाराधिकरणम् ॥ 9 ॥



सत्सु सौरेषु तेजस्सु कालदोषनिबन्धनम् ।



प्रतिहन्तुमिहाऽऽक्षेपं निशाधिकरणं मतम् ॥ 197 ॥



इति निशाधिकरणम् ॥ 10 ॥



दक्षिणायनयाने तु चन्द्रमः प्राप्तिसम्भवात् ।



निर्निरोधगतिस्थित्यै दक्षिणायननिर्णयः ॥ 198 ॥



इति दक्षिणायनाधिकरणम् ॥ 11 ॥



एवं चतुर्थाध्यायस्य द्वितीये चरणेऽपि च ।



द्विपेटिकान्तरक्षाधिकारणानि समागमन् ॥ 199 ॥



इति चतुर्थाऽध्यायस्य द्वितीयः पादः ॥ 2 ॥



कालदोषप्रशान्तावप्यर्चिरध्वाऽव्यवस्थितौ ।



विक्षेपान्मोक्षलाभस्याऽक्षेपोऽर्चिर्नित्यपोदितः ॥ 200 ॥



इति अर्चिराद्यधिकरणम् ॥ 1 ॥



शाखाविरोधशान्तावप्यवान्तरविकल्पतः ।



विक्षेपस्याऽपवादाय वायुन्यायसमुद्भवः ॥ 201 ॥



इति वाय्वधिकरणम् ॥ 2 ॥



वरुणाधिक्रियाऽप्येवमन्तस्संशयभेदिनी ।



योगाङ्गत्वेनाऽर्चिरादिचिन्तनं निरुपद्रवम् ॥ 202 ॥



इति वरुणाधिकरणम् ॥ 3 ॥



आतिवाहिकनीतावप्येवं विशयधूननम् ।



आक्षेपो वाऽपवादो वा सङ्गतिस्त्ववधार्यताम् ॥203 ॥



इति आतिवाहिकाधिकरणम् ॥ 4 ॥



आतिवाहिकनिर्णितावप्यतिवाह्याव्यवस्थितौ ।



वेफल्याक्षेपसंशान्त्यै कार्याधिकरणोदयः ॥ 204 ॥



इति कार्याधिकरणम् ॥ 5 ॥



तुर्याध्याये तुर्यपादे पेटिकाद्वयभूषिते ।



त्रिकद्विकविभागेन मुक्तयै (क्तै) श्वर्यं निरूप्यते ॥ 206 ॥



मुक्तिः स्वरूपाविर्भावश्चेत्सुषुप्तिरपीदृशी ।



मार्गादिचिन्तावैयर्थ्यं सम्पन्नीत्या व्यपोदितम् ॥ 207 ॥



इति सम्पद्याविर्भावाधिकरणम् ॥ 1 ॥



अविभागेनेति नये स्वरूपार्थविनिर्णयात् ।



उपोद्धातप्रक्रियया सङ्गतिर्वेदितुं क्षमा ॥ 208 ॥



इति अविभागेन दृष्टत्वाधिकरणम् ॥ 9 ॥



ब्रह्माधिकरणे चाऽपि प्रक्रिया प्रागुदीरिता ।



प्रोक्तैव सङ्गतिरपि तत्त्रिकं ह्येकपेटिका ॥ 209 ॥



इति ब्राह्माधिकरणम् ॥ 3 ॥



एवं सुक्तस्य चैश्वर्ये सर्वभोगात्मके सति ।



पर्यायेणैष संसार इत्याक्षेपोऽथ वारितः ॥ 210 ॥



इति सङ्कल्पाधिकरणम् ॥ 4 ॥



अविघातेच्छमैश्वर्यं सङ्कल्पनयबोधितम् ।



अनन्तरनये प्रायेणान्तरातङ्कशोधनम् ॥ 211 ॥



इति अभावाधिकरणम् ॥ 5 ॥



जगद्व्यापारविरहे सम्पत् सावधिका भवेत् ।



इत्याक्षेपप्रतिक्षेपो जगद्व्यापारनीतितः ॥ 212 ॥



एवं षण्नीतयः पादे तुरीये तुर्यलक्षणे ।



समागमन्शास्त्रसारनिरूपणपरे शुभम् ॥ 213 ॥



षट्पञ्चाशद्युतशतमिताधिकरणावलेः ।



आचार्यसूक्तिकुसुमपूर्णा सङ्गतिमालिका ॥ 214 ॥



इमां श्रीभाष्यनिर्णितनयसंङ्गतिमालिकाम् ।



समर्पितां मोदते स्म प्रतिगृह्य श्रियः पतिः ॥ 215 ॥



मालैषा संग्रहेच्छूनां मोदाय समगृह्यत ।



लक्ष्भीपुरं श्रीनिवासविपश्चिच्चक्रवर्तिना ॥ 216 ॥



**॥ इति नयसंङ्गतिमालिका समाप्ता । **



**इति जगद्व्यापारवर्जाधिकरणम् ॥ 6 ॥ **

**------------- ------------- ----------- -----------**
















\]
