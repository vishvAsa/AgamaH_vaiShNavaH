+++
title = "११ पञ्चीकरणप्रक्रियाया निरूपणम्"

+++


[[1]]

<details open><summary>विश्वास-प्रस्तुतिः</summary>

४९. भूतेषु सर्वत्र पञ्चीकरण-प्रक्रियया शब्दादीनां गुणानाम् उपलम्भः ।
</details>

<details><summary>शिवप्रसादः (हिं)</summary>

अनुवाद - पञ्चीकरण - प्रक्रिया के द्वारा सभी भूतों में शब्दादि सभी गुणों की उपलब्धि होती है । 
</details>


<details><summary>मूलम्</summary>

४९. भूतेषु सर्वत्र पञ्चीकरणप्रक्रियया शब्दादीनां गुणानामुपलम्भः ।
</details>


<details open><summary>विश्वास-प्रस्तुतिः</summary>

५०. पञ्चीकरणप्रक्रिया तु –  
भगवान् भूतानि सृष्ट्वा  
एकैकम् एव भूतं द्विधा-कृत्य  
द्वयोर् भागयोः स्व-भागम् एकं निधाय  
भागान्तरं चतुर्धा-कृत्य  
ताँश् चतुर्-भागान् भूतान्तरेषु चतुर्षु योजयति । 

एवं सर्वेषु भूतेषु क्रियमाणेषु  
एकैकस्य भूतस्य अर्द्धं स्वभागः,  
अर्द्धान्तरं चतुर्णाम् भूतानाम् भाग-समुच्चय इति भवति ।  
तथा च स्वभागस्य भूयस्त्वात् परभागस्याल्पीयस् त्वाच्च पृथिव्यादि-व्यपदेशः ।
</details>

<details><summary>शिवप्रसादः (हिं)</summary>

पञ्चीकरण प्रक्रिया यह है कि - भगवान् ने भूतों की सृष्टि करके, प्रत्येक भूत को दो भागों में विभक्त करके दो भागों में से एक भाग को उस भूत के [[८९]] लिए छोड़कर दूसरे भाग को चार भागों में बाँट कर, उन चार भागों को दूसरे चार भूतों में मिला देते हैं । निर्मित किये जाने वाले इन चारों भूतों में प्रत्येक भूत का आधा अपना भाग होता है और उसके आधे भाग में स्वेतर चार भूतों का समाहार होता है । इस प्रकार प्रत्येक भूत में अपने भाग की अधिकता तथा भूतान्तर के भागों की न्यूनता होने के कारण उन्हें पृथिवी आदि तत् तत् नामों से व्यपदिष्ट किया जाता है । 
</details>

<details><summary>शिवप्रसादः (हिं) - टिप्पनी</summary>

पञ्चीकरण-प्रक्रिया 

मा० प्र० – पञ्चीकरण-प्रक्रिया के कारण सभी भूतों में सभी भूतों के गुण विद्य- मान रहते हैं ।  
प्रश्न उठता है कि पञ्चीकरण प्रक्रिया क्या है ? इस पञ्चीकरणप्रक्रिया की कल्पना का मूल स्रोत क्या है ? तो इसका उत्तर यह है कि सृष्टि के प्रारम्भ में परमात्मा भूतों की रचना करके प्रत्येक भूत को दो भागों में विभक्त करते हैं । उनमें एक भाग को ज्यों का त्यों छोड़कर दूसरे भागों को चार भागों में बाँट कर, एक-एक भाग को स्वेतर चार भूतों में मिला देते हैं । इस प्रकार प्रत्येक भूत में अपना आधा भाग होता है तथा चार भूतान्तरों को मिलाकर आधा भाग होता है । इस तरह पाँचों भूतों में पांचों भूतों के अंश को मिलाने की क्रिया को पञ्चीकरण प्रक्रिया कहते हैं । पञ्चीकरणप्रक्रिया के अनुसार- 


पृथिवी में - पृथिव्यंश १/२ + जलांश १/८+ तेजांश १/८+ वाय्वंश १/८ और आकाशांश १/८ है । 


जल में – जलांश १/२ + तेजांश है. + वाय्वंश १/८+ आकाशांश १/८+ पृथिव्यंश १/८ है । 


तेज में - तेजांश १/२+ वाय्वंश १/८+ आकाशांश १/८+ पृथिव्यंश १/८ + जलांश १/८ है । 


वायु में - वाय्वंश १/२ + आकाशांश १/८+ पृथिव्यंश १/८+ जलांश १/८ + तेजांश १/८ है । 


आकाश में – आकाशांश १/२ + पृथिव्यंश १/८+ जलांश १/८ + तेजांश १/८ + वाय्वंश १/८ है । 



प्रश्न उठता है कि यदि  सभी भूतों में सभी भूत विद्यमान रहते हैं तो फिर उन्हें पृथिवी आदि पृथक्-पृथक् नामों से क्यों अभिहित किया जाता है ?  
तो इसका उत्तर है कि पृथिवी आदि भूतों में अपना अंश अंधा होता है तथा आधे में स्वेतर भूतचतुष्टय होते हैं । अतएव अपने अंश के भूयस्त्व को लेकर तत् तत् भूतों का तत् तत् नामों से अभिधान होता है । पृथिवी आदि नामों का आधार भूयस्त्व-न्याय है । इस अर्थ का प्रतिपादन महर्षि वादरायण ने 'वैशेष्यात्तु तद्वादस्तद्वादः ।' तथा 'त्र्यात्मकत्वात्तु भूयस्त्वात्' इन दो सूत्रों में किया है । कुछ आचार्य पञ्चभूतों के साथ महान् एवं अहङ्कार, इन दो तत्त्वों को मिलाकर सप्तीकरण प्रक्रिया का प्रतिपादन करते हैं ।

</details>


<details><summary>मूलम्</summary>

५०. पञ्चीकरणप्रक्रिया तु – भगवान् भूतानि सृष्ट्वा एकैकमेव भूतं द्विधाकृत्य द्वयोर्भागयोः स्वभागमेकं निधाय भागान्तरं चतुर्द्धाकृत्य ताँश्चतुर्भागान् भूतान्तरेषु चतुर्षु योजयति । एवं सर्वेषु भूतेषु क्रियमाणेषु एकैकस्य भूतस्य अर्द्धं स्वभागः, अर्द्धान्तरं चतुर्णाम् भूतानाम् भागसमुच्चय इति भवति । तथा च स्वभागस्य भूयस्त्वात् परभागस्याल्पीयस्त्वाच्च पृथिव्यादिव्यपदेशः ।

</details>


<details open><summary>विश्वास-प्रस्तुतिः</summary>

५१. वेदे त्रिवृत्-करणोपदेशस् तु  
पञ्ची-करणस्याप्य् उपलक्षणम् ।  
भूतैः साकम् महद्-अहङ्कारौ मिलित्वा सप्ती-करणम् इत्य् अप्य् आहुः ।
</details>

<details><summary>शिवप्रसादः (हिं)</summary>

वेद में त्रिवृत्करण प्रक्रिया का उपदेश  
पञ्चीकरण प्रक्रिया का उपलक्षण है । भूतों के साथ महान् और अहङ्कार को मिलाकर सप्तीकरण होता है, यह आचार्यों ने कहा है। 
</details>

<details><summary>शिवप्रसादः (हिं) - टिप्पनी</summary>

इस पञ्चीकरण का मूल हमें छान्दोग्योपनिषद् के छठे अध्याय में वर्णित त्रिवृत्- करण-प्रक्रिया के रूप में उपलब्ध होता है ।  
छान्दोग्योपनिषद् में आख्यायिका आयी है कि सृष्टि के प्रारम्भ में परमात्मा ने पृथिवी, जल एवं तेज की सृष्टि करके,  
उसको त्रिवृत् करने का सत्यसंकल्प किया- 'तासां त्रिवृतं त्रिवृतमेकैकां करवाणि ।' यह त्रिवृत्-करण का सत्यसंकल्प ही पञ्चीकरण का उपलक्षण है ।  
</details>


<details><summary>मूलम्</summary>

५१. वेदे त्रिवृत्करणोपदेशस्तु पञ्चीकरणस्याप्युपलक्षणम् । भूतैः साकम् महदहङ्कारौ मिलित्वा सप्तीकरणमित्यप्याहुः ।
</details>


