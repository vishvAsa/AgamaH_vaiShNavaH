+++
title = "जडत्व-चेतनत्वे"
+++

## स्वरूप-स्थिति-प्रवृत्तयः
तत्त्वानां लक्षणार्थम् प्रयुज्यन्ते स्वरूप-स्थिति-प्रवृत्तयः।  
**स्वरूपं**/ **सत्ता** स्वासाधारण-धर्म-निरूपणीयो **धर्मी** ।  
**स्थितिः** नित्यतादि।  
सजातीयावस्था-सन्तत्य्-अनुच्छेदवत्तया कानिचित् प्रवाहतो नित्यानि।  
**प्रवृत्तिस्** तु व्यापारः। 

## प्रकाश-भेदाः
अस्मिन् भागे दीप-प्रकाश-रूपकं ग्राह्यम्। 

**अजडत्वम्**/ **स्वयं-प्रकाशत्वं** च  
+++(इन्द्रिय-जन्यादि-)+++ज्ञानान्तरं विनैव भानम्।  
**जडत्वम्** परतः-प्रकाशत्वम्।  
**प्रत्यक्त्वं** स्वस्मै स्वयं-प्रकाशमानत्वम् +++(इत्य् अजडत्व-प्रभेदः)+++।

पराक्त्वम् / **परेषाम् एव भासमानत्वं** च  
स्व-प्रकाश-साध्य--+++(वागादि-)+++व्यवहार-रूप-प्रयोजन-शून्यत्वम् ।

वरदाचार्य-कृत-तत्त्व-विभागो [दृश्यः](rAmAnuja-sampradAyaH/tattvam/navya-mangala-varadAchAryaH/tattva-vibhAgaH.md) । 

## ज्ञानम्
ज्ञानं द्रव्यम् अस्मिन् मते।  

**ज्ञानत्वं** कस्यचिद् वस्तुनः **प्रकाशत्वम्** +++(यथा जीवस्य बद्धस्य)+++ ।  
वस्तुनः प्रकाशत्वं +++(वागादि-)+++व्यवहार-हेतुः।  
**विषयत्वं** स्व-व्यतिरिक्त-वस्तु-प्रकाशत्वम् ।  


## ज्ञानस्य आश्रयः
अजडेष्व् **आत्मनो लक्षणं** चेतनत्वं प्रत्यक्त्वं च । विषयत्वं तु न भवति।  
तत्र **चेतनत्वं** ज्ञानाश्रयत्वम्।  
अजडस्य चेतनस्योदाहरणं जीवात्मानः, परमात्मा च।  
स्वयम्-प्रकाशकत्वेन, आत्मा ऽजडः।  

**जीवो** बद्धो मुक्तो नित्यो वा।  
**बद्धस्य** +++(सूक्ष्म-)+++शरीरम् सेन्द्रियं भवतीति,  
इन्द्रिय-कृत-शक्ति-सङ्कोच-कारणेन  
तस्मै इन्द्रिय-संसर्ग-रहितानि  
जडवस्तूनि, अजडवस्तूनि, परस्मै-स्वयम्प्रकाशकानि वैकुण्ठादीनि चाप्य्  
**अगोचराणि** भवन्ति।

## शरीराणि
एकस्य जीवस्य नैकानि शरीराणि भवितुम् अर्हन्ति - यथा कथासु सौभरेर् ऋषेः, शेषस्य पर्यङ्काच्छादनादिभूतस्य।  
सूक्ष्म-शरीरम् इति वर्तते?? (यतः र्पेत-ग्रहणम्, शरीरान्तरम् प्रति कर्मणा सह निर्याणम्। )  
अशरीरम् अपि जीवस् स्यात्। 

## धर्म-भूत-ज्ञानम्
आत्मनि प्रत्यज्-ज्ञानांशो **धर्मि-भूत-ज्ञानम्** इत्य् अपिय् उच्यते - अथवा, आत्मैव स इति वक्तुम् अलम्।  
तद्-इतरं **धर्म-भूत-ज्ञानं**  
परस्मै (स्वाश्रयं प्रत्य् एव??) स्वयं प्रकाशते,  
प्रयत्नावस्थया शरीरादि प्रेरयत्य् अपि।  
एतद् धर्म-भूत-ज्ञानं नित्यं, विभु च।  
प्रत्येकस्य +++(दीपवद् वर्तमानस्य)+++ जीवस्य भिन्नं (प्रकाशवद् वर्तमानं) धर्म-भूत-ज्ञानम्।  
तच् च बद्ध-दशायां +++(अबाधित-)+++विषय-प्रकाशे सत्य् एव काशते।  

प्रायेण त्व् इन्द्रियाशक्ति-रूप--तिरस्-करिण्या दीप-प्रकाश इव बाध्यते - केषुचिद् एव विषयेषु भाति।  
एवं विषयभेदान् नित्यस्यापि तस्य परिवर्तनं सम्भवति - धर्म-भूत-ज्ञानत्वं तु नित्यं तिष्ठति।

मुक्त-दशायां न काचित् तस्य बाधा - अबाधित-दीप-प्रकाशवत् सर्वेषु विषयेषु काशते। मुक्तादीनां सर्वज्ञत्वं भवति - भविष्यज्ञानं तु न भवति। भगवान् स्वसङ्कल्पेन ननु यदृच्छया परिवर्तयितुं शक्नोति। 

## विकासः, शुद्ध-सत्त्वम्
मुक्तौ जड-विषयक-धर्म-भूत-ज्ञानस्य विकासो यो भवति,  
तद् अतिरिच्यापि कश्चन विकासो भवति शुद्ध-सत्त्व-ज्ञानात्मना ।  
अनेन ज्ञानेन सूच्यमानानि वस्तूनि वैकुण्ठ-स्थ-मण्डपादीनि शुद्ध-सत्त्व-निर्मितानीत्य् उच्यन्ते।  
तादृशं वस्त्व् **अचेतनम् अजडम्** -  
यस्य "परस्मै-स्वयम्-प्रकाशकत्वम्" भवति।  

ननु कस्यचन ज्ञानस्य प्राप्त्यै  
मुक्तादीनाम् इन्द्रिय-सन्निकर्षापेक्षा नास्ति -  
शुद्ध-सत्त्व-विषयकस्यापि।   
जड-वस्तूनां तु क्वचित् स्वयम्-प्रकाशाभावः‌/ इन्द्रिय-सन्निकर्षापेक्षा।  
तम् भेदम् प्रकटयितुम् अजडत्वम् उच्यते शुद्ध-सत्त्वस्य।  
सयम्-प्रकाशत्वान्, मुक्ति-कृत-ज्ञान-विकास-मात्र-ज्ञेयत्वाद् अस्य ज्ञान-शब्द-व्यपदेशो ऽपि भवति।  


