+++
title = "०६ राग-द्वेष-प्रवेशः"

+++
<details open><summary>विश्वास-प्रस्तुतिः - १०३</summary>

(नेपथ्ये) 

गम्यताम्, गम्यताम् ।  
आः कष्टम् आपतितम् ।  

राग-द्वेषाभिख्यया **ख्यात**-पूर्वौ  
मृढाव् एतौ दानवौ मोहभृत्यौ ।  
निष्प्रत्यूहौ **निर्जिहाते**+++(←हा गतौ)+++ विरक्तिम्  
बन्दीकर्तुं विष्णु-भक्त्या समेताम् ॥ १०३ ॥
</details>

<details><summary>English</summary>

(Behind the curtain.)  
Avaunt!  
Avaunt! 'Sdeath! What 
disaster hath befallen ! 

For:-  
1.   These demons of dolts, Moha's slaves, called Rāga and Dvesha (Lust and Hate). afore referred to have emerged, in order (after all) to bind irresistibly Virakti (1. Dispassion or Renunciation. ) with Vishnu-bhakti (1. Devotion or Love to Vishnu. ). 

</details>


<details><summary>मूलम् - १०३</summary>

(नेपथ्ये) 

गम्यताम्, गम्यताम् । आः कष्टमापतितम् । 

रागद्वेषाभिख्यया ख्यातपूर्वौ  
मृढावेतौ दानवौ मोहभृत्यौ ।  
निष्प्रत्यूहौ निर्जिहाते विरक्तिम्  
बन्दीकर्तुं विष्णुभक्त्या समेताम् ॥ १०३ ॥
</details>


<details><summary>प्रभावली - १०३</summary>

उत्तराङ्कपात्रं सूचयितुं पीठिकामारचयति- नेपथ्ये गम्यतामित्यादि । **आगच्छन्तौ** रागद्वेषावालोक्य जनास्तत्रस्थान् वदन्ति - युष्माभिर् **गम्यताम्**, अन्यत्र पलाय्यतामिति । **कष्टं** कृच्छ्रं सम्प्राप्तम् । कष्टापतनं विवृणोति - रागेति । रागः द्वेषः इत्यभिख्यया नाम्ना पूर्वख्यातौ दानवौ 

X३३२  
असुरौ **महामोहस्य भृत्यौ विष्णुभक्त्या सहितां विरक्तिम् बन्दीकर्तुं**— रागेण विरक्तिः बन्दीक्रियते, द्वेषेण च विष्णुभक्तिः एवं बन्दीकर्तु निर्विघ्नं यथा तथा **निर्जिहाते** ; निर्गच्छतः । अतो गम्यतामिति पूर्वेण सम्बन्धः । भगवन्निति गुरोः सम्बोधनम् । अद्यान्यस्मिन् क्रियमाणै अन्यदापतितमित्याह - अधेति । वेतालशान्त्यर्थं शान्तिकर्मणि क्रियमाणे वेतालस्योदयः अभिवृद्धिर्भवति । तद्वदिह परपक्षप्रतिक्षेपे क्रियमाणे रागद्वेषोपद्रवः संवृत्त इत्यर्थः । तत्; तस्मात् ।  
साधयन्तु गच्छन्तु, समीहितकार्यसमर्थनाय । निर्मूलनाय; समूलोच्छेदनाय प्रयत्नं कुर्मह इति परितोऽपसृत्य निष्क्रान्ताः सर्वे ॥ १०३ ॥
</details>


<details><summary>प्रभाविलासः - १०३</summary>

पात्रप्रवेशं सूचयति - आः कष्टमित्यादिना । रागद्वेषेति । ख्यात-  
पूर्वी; ' रागप्रमोहमुखम् ' इत्यत्रेति भावः ॥ १०३ ॥
</details>

<details open><summary>विश्वास-प्रस्तुतिः - १०४</summary>

(सर्वे ससम्भ्रमम् **आकर्णयन्ति**) 

राजा - भगवन्,  
अद्य खलु शान्ति-कर्मणि वेतालोदयः संवृत्तः ।  
तत् **साधयन्तु** भवन्तः  
समीहित-समर्थनाय ।  
वयम् अपि वैरि-बल-निर्मूलनाय **सम्प्रयतामहे** । 

(इति परिक्रम्य निष्क्रान्ताः सर्वे ) 
</details>

<details><summary>English</summary>

(Alarmed, all listen.) 
King. -Holy sire! In our attempt to suppress (ghosts), those very ghosts start up; [[167]]  
Endeavour for what best may be done for success.  
We shall also now strive to totally uproot our foes' might. 
(Thus exeunt all.) 

</details>


<details><summary>मूलम् - १०४</summary>

(सर्वे ससम्भ्रममाकर्णयन्ति) 

राजा - भगवन्, अद्य खलु शान्तिकर्मणि वेतालोदयः संवृत्तः । तत्साधयन्तु भवन्तः समीहितसमर्थनाय । वयमपि वैरिबलनिर्मूलनाय सम्प्रयतामहे । 

(इति परिक्रम्य निष्क्रान्ताः सर्वे ) 

</details>


<details><summary>प्रभावली - १०४</summary>

इति श्रीनृसिंहराजविरचितायां सङ्कल्पसूर्योदयव्याख्यायां प्रभावल्यां प्रतिमतभङ्गो नाम द्वितीयोऽङ्कः ॥ १०४ ॥
</details>


<details><summary>प्रभाविलासः - १०४</summary>

अत्र सम्प्रयतामह इति विरक्तिविष्णुभक्त्यादिसहायगवेषणयत्नवर्ण-  
X३३३ 

नात् वर्णसंहाराख्यं प्रतिमुखसन्धेरङ्गमुक्तम्, “ सहायानुवृत्तिवर्णनेन कथाया वर्णनं वर्णसंहृतिः " इति लक्षणात् । 

इति[^232] श्रीमहोबलाचार्यकृते सङ्कल्पसूर्योदयव्याख्याने प्रभाविलासाख्याने प्रतिमतभङ्गो नाम द्वितीयोऽङ्कः । ॥ १०४ ॥

[^232]:
     इत्यात्रेयगोत्रसम्भवेन श्रीमदहोबिलनाम्ना विरचिते - C.

</details>


<details open><summary>विश्वास-प्रस्तुतिः</summary>

इति कवितार्किकसिंहस्य सर्वतन्त्र स्वतन्त्रस्य श्रीमट्वेङ्कटनाथस्य वेदान्ताचार्यस्य कृतिषु सङ्कल्पसूर्योदये प्रतिमतभङ्गो[^231] नाम द्वितीयोऽङ्कः । ॥ १०४ ॥

[^231]:
     परपक्ष प्रतिक्षेपो - ख. घ.  

</details>

<details><summary>English</summary>

FiniAct II, termed Parapaksha-Pratikshēpa (Refutation of opponents.) 
AUM. 
ÔM-A-U-M) 
SANKALPA-SURYODAYA 
</details>


<details><summary>मूलम्</summary>

इति कवितार्किकसिंहस्य सर्वतन्त्र स्वतन्त्रस्य श्रीमट्वेङ्कटनाथस्य वेदान्ताचार्यस्य कृतिषु सङ्कल्पसूर्योदये प्रतिमतभङ्गो[^231] नाम द्वितीयोऽङ्कः । ॥ १०४ ॥

[^231]:
     परपक्ष प्रतिक्षेपो - ख. घ.  

</details>