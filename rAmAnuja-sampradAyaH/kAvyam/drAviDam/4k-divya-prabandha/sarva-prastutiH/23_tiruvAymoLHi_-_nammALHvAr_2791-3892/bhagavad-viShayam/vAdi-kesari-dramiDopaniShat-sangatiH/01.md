+++
title = "०१"

+++
<details open><summary>विश्वास-प्रस्तुतिः</summary>

तत्रादिमे तु शतके दशके तद्-आद्ये  
सम्यग्-गुणाकृति-विभूति-समेतम् ईशम्।  
**नाध्यक्षयन्** परम् अनुग्रहतस् तदीयात्  
तद्-दास्य-योजित-मनाः शठ-जिद् बभूव ॥ १-१
</details>

<details><summary>मूलम्</summary>

तत्रादिमे तु शतके दशके तदाद्ये  
सम्यग्गुणाकृतिविभूतिसमेतम् ईशम् ।  
अध्यक्षयन् परमनुग्रहतस् तदीयात्  
तद्दास्ययोजितमनाः शठजिद् बभूव ॥ १–१ ॥
</details>

<details open><summary>विश्वास-प्रस्तुतिः</summary>

संसारिणो ऽप्य् अनुजिघ्रुक्षुर् असौ दयालुर्  
अल्पास्थिरेतर-पुम्-अर्थ-रुचिम् **निरस्यन्** ।  
तत्-त्याग-पूर्व--हरि-भक्ति-सुधाम् **बुधानाम्**  
उद्दीपिनीम् **उपदिदेश** मुनिर् द्वितीये ॥ १-२
</details>

<details><summary>मूलम्</summary>

संसारिणोप्य् अनुजिघृक्षुर् असौ दयालुर्  
अल्पास्थिरेतरपुमर्थरुचिं निरस्यन् ।  
तत्त्यागपूर्वहरिभक्तिसुधाम् बुधानाम्  
उद्दीपिनीम् उपदिदेश मुनिर् द्वितीये ॥ १–२ ॥  
</details>

<details open><summary>विश्वास-प्रस्तुतिः</summary>

दूर-स्थम् अप्य् अथ मुनिः कमला-सहायम्  
ऐच्छैः समुद्भव-शतैः **सुलभी-भवन्तम्** ।  
**आख्याय** भक्तिम् अपि तत्र **विधाय** तस्य  
सेवाम् **चकाङ्क्ष** करण-त्रयतस् तृतीये ॥ १-३
</details>

<details><summary>मूलम्</summary>

दूरस्थम् अप्यथ मुनिः कमलासहायम्  
ऐच्छैः समुद्भवशतैः सुलभीभवन्तम् ।  
आख्याय भक्तिमपि तत्र विधाय तस्य  
सेवां चकाङ्क्ष करणत्रयतस् तृतीये ॥ १–३ ॥
</details>


<details open><summary>विश्वास-प्रस्तुतिः</summary>

तत्-काङ्क्षितानधिगमेन मुनिर् विषण्णः  
प्राप्तो दशाञ् च हरि-भुक्त-वियुक्त-नार्याः ।  
सर्वापराध-सहताम् **अवबोध्य** दूतैः  
शौरेः स्व-दोष-परताम् **अलुनाच्** चतुर्थे॥ १-४
</details>

<details><summary>मूलम्</summary>

तत्काङ्क्षितानधिगमेन मुनिर् विषण्णः  
प्राप्तो दशां च हरिभुक्तवियुक्तनार्याः।  
सर्वापराधसहताम् अवबोध्य दूतैः  
शौरेः स्वदोषपरताम् अलुनाच् चतुर्थे ॥ १–४ ॥
</details>

<details open><summary>विश्वास-प्रस्तुतिः</summary>

स्वालिङ्गनादि-सबले पुरुषोत्तमे ऽपि  
स्वायोग्यताम् **अभिदधद् विमुखश्** शठारिः ।  
त्रैविक्रमादि-चरितम् **प्रतिबोध्य** तेन  
**नीतस्** स्व-शील-वशताम् अथ पञ्चमे ऽभूत् ॥ ५
</details>

<details><summary>मूलम्</summary>

स्वालिङ्गनादि चपले पुरुषोत्तमेपि  
स्वायोग्यताम् अभिदधन् विमुखः शठारिः ।  
त्रैविक्रमादिचरितम् प्रतिबोध्यतेन  
नीतः स्वशीलवशताम् अथ पञ्चमे अभूत् ॥ १–५ ॥  
</details>

<details open><summary>विश्वास-प्रस्तुतिः</summary>

दास्येषु देश-समयाङ्ग-कर्तृ-  
द्रव्यादिना **न नियमः** पुरुषोत्तमस्य ।  
भक्तिः परम् बहु **मता**, तत एव सो ऽयं  
स्व्-आराध इत्य् **उपदिदेश** मुनिस् तु षष्ठे ॥ १–६ ॥  
</details>

<details><summary>मूलम्</summary>

दास्येषु देशसमयाङ्गकर्तृ  
द्रव्यादिना न नियमः पुरुषोत्तमस्य ।  
भक्तिः परम् बहुमता तत एव सोयं  
स्वाराध इत्युपदिदेश मुनिस्तु षष्ठे ॥ १–६ ॥  
</details>

<details open><summary>विश्वास-प्रस्तुतिः</summary>

पुंसः, श्रियः, प्रणयिनः, पुरुषार्थ-सीम्नः  
निन्दन् फलान्तरपरान् निरवद्य-गन्धात् ।  
तद्-रस्यतार्ह-गुण-जात-समर्थनेन  
तत्-**सेवनं** सरसम् **आह** स सप्तमेन ॥ १–७ ॥  
</details>

<details><summary>मूलम्</summary>

पुंसः श्रियः प्रणयिनः पुरुषार्थसीम्नः  
निन्दन् फलान्तरपरान् निरवद्यगन्धात् ।  
तद्रस्यतार्हगुणजातसमर्थनेन  
तत्सेवनं सरसमाह स सप्तमेन ॥ १–७ ॥  
</details>

<details open><summary>विश्वास-प्रस्तुतिः</summary>

कौटिल्यवत्सु करण-त्रितये ऽपि जन्तुष्व्  
आत्मीयम् एव करण-त्रितयैक-रूप्यम् ।  
**सन्दर्श्य** तान् अपि हरिः स्व-**वशी-करोति**  
इत्य् **आचष्ट** सान्द्र-करुणो मुनिर् अष्टमेन ॥ १–८ ॥  
</details>

<details><summary>मूलम्</summary>

कौटिल्यवत्सु करणत्रितयेपि जन्तुष्व्  
आत्मीयमेव करणत्रितयैकरूप्यम् ।  
सन्दर्श्य तानपि हरिः स्ववशीकरोत्य्  
इत्याचष्ट सान्द्रकरुणो मुनिर् अष्टमेन ॥ १–८ ॥  
</details>


<details open><summary>विश्वास-प्रस्तुतिः</summary>

आत्मार्जवानुभव-कौतुकिनो ऽस्य शौरिर्  
आत्मोपभोग-रुचिम् अभ्यधिकाम् **दधानः** ।  
देव्य्-आदिवद् **रसयिता**, क्रमतो ऽखिलाङ्गान्य्  
**आशिश्रयत्** तद् **अवदत्** नवमे शठारिः ॥ १–९ ॥  
</details>

<details><summary>मूलम्</summary>

आत्मार्जवानुभवकौतुकिनो ऽस्य शौरिर्  
आत्मोपभोगरुचिम् अभ्यधिकां दधानः ।  
देव्यादिवद्रसयिता क्रमतो ऽखिलाङ्गानि  
+आशिश्रयत् तदवदन् नवमे शठारिः ॥ १–९ ॥  
</details>


<details open><summary>विश्वास-प्रस्तुतिः</summary>

इत्थं श्रियः-पति-कृत--स्व-समस्त-देह-  
संश्लेष-लक्षण-फलस्य सु-दुर्-लभस्य ।  
भक्त्य्-आदिवत् स्व-गणने ऽपि च तत्-प्रसादान्  
निर्हेतुकत्वम् **अवदत्** दशमे शठारिः ॥ १–१० ॥  
</details>

<details><summary>मूलम्</summary>

इत्थं श्रियःपतिकृतस्वसमस्तदेह  
संश्लेषलक्षणफलस्य सुदुर्लभस्य ।  
भक्त्यादिवत् स्वगणनेपि च तत्प्रसादान्  
निर्हेतुकत्वम् अवदद् दशमे शठारिः ॥ १–१० ॥  
</details>

