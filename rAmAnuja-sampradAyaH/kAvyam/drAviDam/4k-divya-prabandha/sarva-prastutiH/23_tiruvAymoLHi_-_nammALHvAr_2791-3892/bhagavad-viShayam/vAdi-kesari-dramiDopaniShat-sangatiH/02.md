+++
title = "०२"

+++

<details><summary>विश्वास-प्रस्तुतिः</summary>

पूर्वानुभूत-मुर-वैरि-गुणाभिवृद्ध--  
तद्--बाह्य-सङ्गम--**रुचिस्** तद्-अ-लाभ-**खिन्नः** ।  
सर्वान् अपि स्व-सम-दुःखिन एव भावान्  
**आह** द्वितीय-शतकस्य शठारिर् आद्ये ॥ २–१ ॥
</details>

<details><summary>मूलम्</summary>

पूर्वानुभूतमुरवैरिगुणाभिवृद्ध-  
तद्बाह्यसङ्गमरुचिस् तदलाभखिन्नः ।  
सर्वानपि स्वसमदुःखिन एव भावान्  
आह द्वितीयशतकस्य शठारिर् आद्ये ॥ २–१ ॥
</details>


<details><summary>विश्वास-प्रस्तुतिः</summary>

**संश्लिष्य** दुःख-शमनान् **मुदितः** प्रसङ्गात्  
तन्-मूलम् अब्-ज-नयनस्य महेश्वरत्वम् ।  
**आहान्वयाद्** इतरतो ऽपि मनुष्य-भावे +++(अवतारैः)+++  
पौराणिकोक्त-नयतः शठ-जिद् द्वितीये ॥ २–२ ॥
</details>

<details><summary>मूलम्</summary>

संश्लिष्य दुःखशमनान् मुदितः प्रसङ्गात्  
तन्मूलम् अब्जनयनस्य महेश्वरत्वम् ।  
आहान्वयाद् इतरतोपि मनुष्यभावे  
पौराणिकोक्तनयतः शठजिद् द्वितीये ॥ २–२ ॥
</details>

<details><summary>विश्वास-प्रस्तुतिः</summary>

अन्तस्-स्थ-सर्व-रसम् अम्बु-ज-लोचनस्य  
संयोग-रूपम् **अवगाह्य** सुखामृताब्धिम् ।  
तद्-देशिक-प्रथम-सूरि-गणैः कदा स्यात्  
सङ्गो मम इत्य कथयत् स मुनिस् तृतीये ॥ २–३ ॥
</details>

<details><summary>मूलम्</summary>

अन्तस्स्थसर्वरसम् अम्बुजलोचनस्य  
सम्योगरूपम् अवगाह्य सुखामृताब्धिम् ।  
तद्देशिकप्रथमसूरिगणैः कदा स्यात्  
सङ्गो मम इत्य कथयत् स मुनिस् तृतीये ॥ २–३ ॥
</details>


<details><summary>विश्वास-प्रस्तुतिः</summary>

तत्-प्रार्थितानधिगमेन समुत्थितार्तिर्  
अग्रे हरेः पर-मुखेन यथा **विधेयम्** ।  
आर्तेर् **निवेदनम् अपाकरणार्थनं** च  
**मूर्च्छां** तथा मुनिर् **अगान्** महतीं चतुर्थे ॥ २–४ ॥
</details>

<details><summary>मूलम्</summary>

तत्प्रार्थितानधिगमेन समुत्थितार्तिर्  
अग्रे हरेः परमुखेन यथा विधेयम् ।  
आर्तेर् निवेदनम् अपाकरणार्थनं च  
मूर्च्छां तथा मुनिरगान् महतीं चतुर्थे ॥ २–४ ॥
</details>


<details><summary>विश्वास-प्रस्तुतिः</summary>

**आगम्य** सूरि-सहितः **समपाकृतार्तिः**  
**अत्युज्ज्वलन्** मरकताचल-सन्निभाङ्गः।  
ईशः प्रफुल्ल-कमलाक्षि-कराङ्घ्रिर् आसीत्  
तत् पञ्चमे स **कथयन्** मुनिर् **आननन्द** ॥ २–५ ॥
</details>

<details><summary>मूलम्</summary>

अत्युज्ज्वलन् मरकताचलसन्निभाङ्गः।  
ईशः प्रफुल्लकमलाक्षिकराङ्घ्रिर् आसीत्  
तत् पञ्चमे स कथयन् मुनिराननन्द ॥ २–५ ॥
</details>

<details><summary>विश्वास-प्रस्तुतिः</summary>

"**नीचं** च माम् **अधिगतो** ऽयम्" इति स्व-सूक्त्या  
जातां हरेः स्व-विरहागमने ऽतिशङ्काम् ।  
षष्ठे **निरस्य** दृढ-सङ्ग-गिरा शठारिर्  
आत्मान्वयिष्व् अपि तद् आदरतो **अभ्यनन्दत्** ॥ २–६ ॥
</details>

<details><summary>मूलम्</summary>

नीचं च माम् अधिगतो ऽयमिति स्वसूक्त्या  
जातां हरेः स्वविरहागमने अतिशङ्काम् ।  
षष्ठे निरस्य दृढसङ्गगिरा शठारिर्  
आत्मान्वयिष्वपि तदादरतो अभ्यनन्दत् ॥ २–६ ॥
</details>

<details open><summary>विश्वास-प्रस्तुतिः</summary>

"ते केशवाभिमतताम् **अभजन्त** हन्त  
ये मामका" इति **वदन्** अधिसप्तमं सः ।  
तस्य स्वरूप-गुण-चेष्टित-वाचि-नाम-  
भूत-द्वि-षट्क-मुखरो **मुमुदे** मुनीन्द्रः ॥ २–७ ॥
</details>

<details><summary>मूलम्</summary>

ते केशवाभिमतताम् अभजन्त हन्त  
ये मामका इति वदन् अधिसप्तमं सः ।  
तस्य स्वरूपगुणचेष्टितवाचिनाम  
भूतद्विषट्कमुखरो मुमुदे मुनीन्द्रः ॥ २–७ ॥

</details>


<details><summary>विश्वास-प्रस्तुतिः</summary>

आत्मान्वयिष्व् अपि हरेः प्रियताम् **अवेक्ष्य**  
सर्वात्मनः **स्वजनयन्** मुनिर् अष्टमेन ।  
मोक्ष-प्रदत्वम् **उपदिश्य** तद्-आभिमुख्य+  
+अलाभात् स्वलाभम् अधिकम् बहु **मन्यते** स्म ॥ २–८ ॥
</details>

<details><summary>मूलम्</summary>

भूतद्विषट्कमुखरो मुमुदे मुनीन्द्रः ॥ २–७ ॥  
आत्मान्वयिष्वपि हरेः प्रियताम् अवेक्ष्य  
सर्वात्मनः स्वजनयन् मुनिर् अष्टमेन ।  
मोक्षप्रदत्वम् उपदिश्य तदाभिमुख्य  
अलाभात् स्वलाभम् अधिकम् बहुमन्यते स्म ॥ २–८ ॥
</details>

<details><summary>विश्वास-प्रस्तुतिः</summary>

मोक्षादरं स्फुटम् **अवेक्ष्य** मुनेर् मुकुन्दे  
मोक्षम् **प्रदातुम्** अ-सदृक्ष-फलम् **प्रवृत्ते** ।  
आत्मेष्टम् अस्य पदकिङ्करतैकरूपम्  
मोक्षाख्यवस्तु नवमे **निरणायि** तेन ॥ २–९ ॥
</details>

<details><summary>मूलम्</summary>

मोक्षादरं स्फुटम् अवेक्ष्य मुनेर् मुकुन्दे  
मोक्षम् प्रदातुम् असदृक्षफलम् प्रवृत्ते ।  
आत्मेष्टमस्य पदकिङ्करतैकरूपम्  
मोक्षाख्यवस्तु नवमे निरणायितेन ॥ २–९ ॥
</details>

<details><summary>विश्वास-प्रस्तुतिः</summary>

एतन् निजार्थितम् इहैव हरिः **प्रदातुम्**  
**आसेदिवान्** वन-मही-धरम् इत्य् **अवेक्ष्य** ।  
**प्राप्यं** तम् एव च तद्-अन्वयिनं च सर्वम्  
**प्राचीकशत्** स दशमे दशके मुनीन्द्रः॥ २–१० ॥
</details>

<details><summary>मूलम्</summary>

एतन्निजार्थितम् इहैव हरिः प्रदातुम्  
आसेदिवान् वनमहीधरम् इत्यवेक्ष्य ।  
प्राप्यं तमेव च तदन्वयिनं च सर्वम्  
प्राचीकशत् स दशमे दशके मुनीन्द्रः॥ २–१० ॥
</details>
