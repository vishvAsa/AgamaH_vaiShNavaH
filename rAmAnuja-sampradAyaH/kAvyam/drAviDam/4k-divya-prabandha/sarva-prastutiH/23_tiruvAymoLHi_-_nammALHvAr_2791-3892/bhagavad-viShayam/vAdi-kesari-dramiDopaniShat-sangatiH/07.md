+++
title = "०७"

+++

<details><summary>विश्वास-प्रस्तुतिः</summary>

आद्ये मुनिः स शतकस्य तु सप्तमस्य  
तस्मिन् अपि प्रपदने विफले विषण्णः ।  
ईशेन पातितम् इव स्वम् अवेक्ष्य गर्ते  
तस्मै स्वभीतिम् अवदद् विषयेन्द्रियेभ्यः॥ ७–१ ॥
</details>

<details><summary>मूलम्</summary>

आद्ये मुनिः स शतकस्य तु सप्तमस्य  
तस्मिन् अपि प्रपदने विफले विषण्णः ।  
ईशेन पातितम् इव स्वम् अवेक्ष्य गर्ते  
तस्मै स्वभीतिम् अवदद् विषयेन्द्रियेभ्यः॥ ७–१ ॥
</details>

<details><summary>विश्वास-प्रस्तुतिः</summary>

आत्मप्रबन्धम् असमाप्य हितं जनानाम्  
आत्मेष्टम् अक्षमतया हरिणा प्रदातुम् ।  
श्रीरङ्गिणाप्यसुशकप्रशमार्थचिन्ताम्  
भूयस्तराम् अरतिमाप मुनिर् द्वितीये ॥ ७–२ ॥
</details>

<details><summary>मूलम्</summary>

आत्मप्रबन्धम् असमाप्य हितं जनानाम्  
आत्मेष्टम् अक्षमतया हरिणा प्रदातुम् ।  
श्रीरङ्गिणाप्यसुशकप्रशमार्थचिन्ताम्  
भूयस्तराम् अरतिमाप मुनिर् द्वितीये ॥ ७–२ ॥
</details>

<details><summary>विश्वास-प्रस्तुतिः</summary>

श्रीरङ्गभर्तुर् अशरण्यशरण्य भाव  
प्रस्तावलब्धध्रुतिर् अस्य गतौ स भूयः।  
स्वस्मिन् हितप्रियतरेतर निर्विशेषम्  
आसीद् आवार्य बहुलाभिरुचिस् तृतीये ॥ ७–३ ॥
</details>

<details><summary>मूलम्</summary>

श्रीरङ्गभर्तुर् अशरण्यशरण्य भाव  
प्रस्तावलब्धध्रुतिर् अस्य गतौ स भूयः।  
स्वस्मिन् हितप्रियतरेतर निर्विशेषम्  
आसीद् आवार्य बहुलाभिरुचिस् तृतीये ॥ ७–३ ॥
</details>

<details open><summary>विश्वास-प्रस्तुतिः</summary>

आतन्वता हितमथात्मदशानुरूपम्  
आविष्कृतान् अनुपमान् पुरुषोत्तमेन ।  
आत्मापदानविभवान् अतिलोभनीयान्  
अध्यक्षयन् शठजिद् अन्वभवच् चतुर्थे॥ ७–४ ॥  

</details>

<details><summary>मूलम्</summary>

आतन्वता हितमथात्मदशानुरूपम्  
आविष्कृतान् अनुपमान् पुरुषोत्तमेन ।  
आत्मापदानविभवान् अतिलोभनीयान्  
अध्यक्षयन् शठजिद् अन्वभवच् चतुर्थे॥ ७–४ ॥  

</details>


<details><summary>विश्वास-प्रस्तुतिः</summary>

आत्मैक रक्षणपरान् अवतार हेतून्  
अन्यादृशान् गुणगणान् अपहाय शौरेः ।  
अन्यत् कथम् मतिमताम् अवबोधनीयम्  
इत्यान्यपर्यम् अलुनाद् अधिपञ्चमं सः ॥ ७–५ ॥
</details>

<details><summary>मूलम्</summary>

अध्यक्षयन् शठजिद् अन्वभवच् चतुर्थे॥ ७–४ ॥  
आत्मैक रक्षणपरान् अवतार हेतून्  
अन्यादृशान् गुणगणान् अपहाय शौरेः ।  
अन्यत् कथम् मतिमताम् अवबोधनीयम्  
इत्यान्यपर्यम् अलुनाद् अधिपञ्चमं सः ॥ ७–५ ॥
</details>

<details><summary>विश्वास-प्रस्तुतिः</summary>

तादृग्गुण प्रविशदानुभवप्रवृद्ध-  
स्वापेक्षिताभिरुचितार्ति महार्णवः सन् ।  
प्राप्यं शरण्यमपि वीक्ष्य कदानुगः स्याम्  
अङ्घ्र्योस् तव इति विललाप मुनिः स षष्ठे ॥ ७–६ ॥
</details>

<details><summary>मूलम्</summary>

तादृग्गुण प्रविशदानुभवप्रवृद्ध-  
स्वापेक्षिताभिरुचितार्ति महार्णवः सन् ।  
प्राप्यं शरण्यमपि वीक्ष्य कदानुगः स्याम्  
अङ्घ्र्योस् तव इति विललाप मुनिः स षष्ठे ॥ ७–६ ॥
</details>

<details><summary>विश्वास-प्रस्तुतिः</summary>

तत्प्रार्थितानधिगमेऽपि च भावनाया  
भूम्नः पुरः स्थितमिवाननम् अच्युतस्य ।  
आलोकयन् अपि करेण न संस्पृशन् सः  
पीडाम् अवापमहतीम् अथ सप्तमेन ॥ ७–७ ॥
</details>

<details><summary>मूलम्</summary>

तत्प्रार्थितानधिगमेऽपि च भावनाया  
भूम्नः पुरः स्थितमिवाननम् अच्युतस्य ।  
आलोकयन् अपि करेण न संस्पृशन् सः  
पीडाम् अवापमहतीम् अथ सप्तमेन ॥ ७–७ ॥
</details>

<details><summary>विश्वास-प्रस्तुतिः</summary>

सङ्गं निवर्त्य मम संसृतिमण्डले मां  
संस्थापयन् कथम् असीत्यनुचोदितेन ।  
आश्चर्यलोकतनुताम् अपि दर्शयित्वा  
विस्मारितः किल शुचं हरिणाऽष्टमेन ॥ ७–८ ॥
</details>

<details><summary>मूलम्</summary>

सङ्गं निवर्त्य मम संसृतिमण्डले मां  
संस्थापयन् कथम् असीत्यनुचोदितेन ।  
आश्चर्यलोकतनुताम् अपि दर्शयित्वा  
विस्मारितः किल शुचं हरिणाऽष्टमेन ॥ ७–८ ॥
</details>

<details><summary>विश्वास-प्रस्तुतिः</summary>

पृष्टः फलं स्ववसतेरिह दुःशकायाः  
स्वेन प्रबन्धरचनाम् फलमाह शौरिः ।  
अन्येषु सत्स्वपि तदा स्वम् अपेक्षमाणम्  
अप्रत्युपक्रियम् अमुं नवमे जगौ सः ॥ ७–९ ॥
</details>

<details><summary>मूलम्</summary>

पृष्टः फलं स्ववसतेरिह दुःशकायाः  
स्वेन प्रबन्धरचनाम् फलमाह शौरिः ।  
अन्येषु सत्स्वपि तदा स्वम् अपेक्षमाणम्  
अप्रत्युपक्रियम् अमुं नवमे जगौ सः ॥ ७–९ ॥
</details>

<details><summary>विश्वास-प्रस्तुतिः</summary>

आनन्दम् आकलयितुं कमलासखस्य  
संश्राव्य तत्करुणया स्वकृतम् प्रबन्धम् ।  
अर्हे तदादरणशालिनि दिव्यदेशे  
यात्रामनोरथम् असौ दशमे चकार ॥ ७–१० ॥
</details>

<details><summary>मूलम्</summary>

आनन्दम् आकलयितुं कमलासखस्य  
संश्राव्य तत्करुणया स्वकृतम् प्रबन्धम् ।  
अर्हे तदादरणशालिनि दिव्यदेशे  
यात्रामनोरथम् असौ दशमे चकार ॥ ७–१० ॥
</details>
