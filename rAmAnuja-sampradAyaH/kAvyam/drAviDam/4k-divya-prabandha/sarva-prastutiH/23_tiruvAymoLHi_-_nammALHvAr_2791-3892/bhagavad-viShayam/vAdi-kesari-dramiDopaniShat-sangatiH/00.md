+++
title = "००"

+++


<details><summary>विश्वास-प्रस्तुतिः</summary>

यश् **चकार** सकलार्थ-सम्पदां  
व्यञ्जनीं द्रमिड-वेद-सङ्गतिम् ।  
तं द्वितीय-शठ-कोपम् अन्वहं  
**स्तौमि** सुन्दर-वराह्वयम् मुनिम् ॥ १ ॥
</details>

<details><summary>मूलम्</summary>

यश्चकार सकलार्थसम्पदां  
व्यञ्जनीं द्रमिडवेदसङ्गतिम् ।  
तं द्वितीयशठकोपमन्वहं  
स्तौमि सुन्दरवराह्वयम् मुनिम् ॥ १ ॥
</details>


<details><summary>विश्वास-प्रस्तुतिः</summary>

आचार्योदितपद्धत्या द्रामिडाम्नायसङ्गतिम् ।  
अभिधास्ये विशेषज्ञैर् आदराद् गृह्यताम् इह ॥ २ ॥
</details>

<details><summary>मूलम्</summary>

आचार्योदितपद्धत्या द्रामिडाम्नायसङ्गतिम् ।  
अभिधास्ये विशेषज्ञैर् आदराद् गृह्यताम् इह ॥ २ ॥
</details>


<details><summary>विश्वास-प्रस्तुतिः</summary>

श्रीमान् गुणाम्बु-निधिर् अवाप्त-समस्त-कामः  
शौरिः शठारिम् अनुजन्म-**परिभ्रमन्तम्** ।  
आकस्मिकेक्षण-वशाद् **अतिनित्य-मुक्तम्**  
बृन्दा-तृणी-करण-शक्ति-धरश् **चकार** ॥ ३ ॥
</details>

<details><summary>मूलम्</summary>

श्रीमान् गुणाम्बुनिधिर् अवाप्तसमस्तकामः  
शौरिः शठारिम् अनुजन्मपरिभ्रमन्तम् ।  
आकस्मिकेक्षणवशाद् अतिनित्यमुक्तम्  
बृन्दातृणीकरणशक्तिधरश् चकार ॥ ३ ॥
</details>


<details><summary>विश्वास-प्रस्तुतिः</summary>

आद्ये वयस्य् अपि ततो **ऽनुभवन्** मुरारिम्  
अ-स्तन्य-पान-रसिकः शठजिन् मुनीन्द्रः ।  
**आस्थाय** मौनम् **अवधीर्य** च लोक-वृत्तम्  
आषोडशाब्दम् **अतिवाहितवान्** दिनानि ॥ ४ ॥
</details>

<details><summary>मूलम्</summary>

आद्ये वयस्यपि ततोऽनुभवन् मुरारिम्  
अस्तन्यपानरसिकः शठजिन् मुनीन्द्रः ।  
आस्थाय मौनम् अवधीर्य च लोकवृत्तम्  
आषोडशाब्दम् अतिवाहितवान् दिनानि ॥ ४ ॥
</details>


<details><summary>विश्वास-प्रस्तुतिः</summary>

ये राघवे भरत-लक्ष्मण-जानकीनां,  
ये घोष-मुग्ध-सु-दृशाम् अपि नन्द-सूनौ ।  
भावा रसैक-वपुषः प्रथिताः शठारिस्  
तान् एव वा तद्-अधिकान् उत तत्र **लेभे** ॥ ५ ॥
</details>

<details><summary>मूलम्</summary>

ये राघवे भरतलक्ष्मणजानकीनां  
ये घोषमुग्धसुदृशामपि नन्दसूनौ ।  
भावा रसैकवपुषः प्रथिताः शठारिस्  
तानेव वा तदधिकान् उत तत्र लेभे ॥ ५ ॥
</details>


<details><summary>विश्वास-प्रस्तुतिः</summary>

प्रह्लाद-नारद-प्रमुख-प्रभवा च भक्तिः  
स्नेहस् तथा दशरथार्जुन-बान्धवोत्थैः ।  
सर्वे च ते शठ-जितः पुरुषे परस्मिन्  
**आनन्दने** पद-जुषाम् **अतिमात्रम् आसन्** ॥ ६ ॥
</details>

<details><summary>मूलम्</summary>

प्रह्लादनारदप्रमुखप्रभवा च भक्तिः  
स्नेहस्तथा दशरथार्जुनबान्धवोत्थैः ।  
सर्वे च ते शठजितः पुरुषे परस्मिन्  
आनन्दने पदजुषाम् अतिमात्रम् आसन् ॥ ६ ॥
</details>


<details><summary>विश्वास-प्रस्तुतिः</summary>

इत्थं हरेर् अनुभवामृत-वारि-राशिर्  
अन्तर् मुनेः शठ-रिपोर् अ-मितः शरीरे ।  
सूक्त्या बहिः **परिवहन्** सुतरां जगन्ति  
सद्यः **सिषेच** घन-संसरणानलानि ॥ ७ ॥+++(4)+++
</details>

<details><summary>मूलम्</summary>

इत्थं हरेर् अनुभवामृतवारिराशिर्  
अन्तर्मुनेः शठरिपोर् अमितः शरीरे ।  
सूक्त्या बहिः परिवहन् सुतरां जगन्ति  
सद्यः सिषेच घनसंसरणानलानि ॥ ७ ॥
</details>


<details><summary>विश्वास-प्रस्तुतिः</summary>

माता-पितृ-प्रभृतितोऽपि च वत्सलत्वात्  
सर्वोपकार-चपलात् शठ-जिन्-मुनीन्द्रात् ।  
वेदश् चतुर्-विधतया **विदितः** स साक्षाद्  
**आविर्बभूव** हि निबन्ध-चतुष्टयात्मा ॥ ८ ॥
</details>

<details><summary>मूलम्</summary>

मातापितृप्रभृतितोऽपि च वत्सलत्वात्  
सर्वोपकारचपलात् शठजिन्मुनीन्द्रात् ।  
वेदश् चतुर्विधतया विदितः स साक्षाद्  
आविर्बभूव हि निबन्धचतुष्टयात्मा ॥ ८ ॥
</details>


<details><summary>विश्वास-प्रस्तुतिः</summary>

शब्दस्य संस्कृततया यदि **गौरवं स्याद्**  
बौद्धादि-शास्त्र-वचसाम् अपि तत्-**प्रसङ्गः** ।  
वाच्येन चेत् **कथितम्** उत्तम-वाच्यम् एषु  
भाषा निकर्ष इह तेन न शक्यशङ्कः ॥ ९ ॥+++(5)+++
</details>

<details><summary>मूलम्</summary>

शब्दस्य संस्कृततया यदि गौरवं स्याद्  
बौद्धादिशास्त्रवचसामपि तत्प्रसङ्गः ।  
वाच्येन चेत् कथितमुत्तमवाच्यम् एषु  
भाषा निकर्ष इह तेन न शक्यशङ्कः ॥ ९ ॥
</details>


<details><summary>विश्वास-प्रस्तुतिः</summary>

पुंस्त्वं **नियम्य** पुरुषोत्तमता-विशिष्टे  
स्त्री-प्राय-भाव-कथनाज् जगतो ऽखिलस्य ।  
पुंसां च रञ्जक-वपुर् गुणवत्तया ऽपि  
शौरेः शठारि-यमिनो **ऽजनि** कामिनीत्वम् ॥ १० ॥
</details>

<details><summary>मूलम्</summary>

पुंस्त्वं नियम्य पुरुषोत्तमताविशिष्टे  
स्त्रीप्रायभावकथनाज् जगतोऽखिलस्य ।  
पुंसां च रञ्जकवपुर् गुणवत्तयापि  
शौरेः शठारियमिनोऽजनि कामिनीत्वम् ॥ १० ॥
</details>


<details><summary>विश्वास-प्रस्तुतिः</summary>

या **प्रीतिर्** अस्ति विषयेष्व् अ-विवेक-भाजां  
सैका ऽच्युते **भवति** भक्ति-पदाभिधेया ।  
भक्तिस् तु काम इह तत्-कमनीय-रूपे+++(5)+++  
तस्मान् मुनेर् **अजनि** कामुक-वाक्य-भङ्गी ॥ ११ ॥
</details>

<details><summary>मूलम्</summary>

या प्रीतिरस्ति विषयेष्वविवेकभाजां  
सैकाच्युते भवति भक्तिपदाभिधेया ।  
भक्तिस्तु काम इह तत्कमनीयरूपे  
तस्मान् मुनेर् अजनि कामुकवाक्यभङ्गी ॥ ११ ॥
</details>

<details><summary>विश्वास-प्रस्तुतिः</summary>

यश् चेतसैव **विशदानुभवः** परस्मिन्  
**संश्लेष** एष गुण-रत्न-महाम्बु-राशौ ।  
**विच्छित्तिर्** अस्य **विरहस्** त्व् इह याऽङ्गसङ्ग-+  
+अलाभ-व्यथा **विरचिता** मुनि-पुङ्-गवस्य ॥ १२ ॥
</details>

<details><summary>मूलम्</summary>

यश्चेतसैव विशदानुभवः परस्मिन्  
संश्लेष एष गुणरत्नमहाम्बुराशौ ।  
विच्छित्तिर् अस्य विरहस्त्व् इह या आङ्गसङ्ग+  
+अलाभव्यथाविरचिता मुनिपुङ्गवस्य ॥ १२ ॥
</details>


<details><summary>विश्वास-प्रस्तुतिः</summary>

**तत्रार्थयद्** भव-शमम् प्रथमे प्रबन्धे  
शौरेर् गुणं शठ-जिद् **अन्वभवद्** द्वितीये ।  
**तृष्णाम् अवर्धयत** भोक्तुम् इमं तृतीये  
यावन् मनो-रथम्, **अलब्ध**+++(←लुङ्)+++ फलं चतुर्थे ॥ १३ ॥
</details>

<details><summary>मूलम्</summary>

तत्रार्थयद् भवशमम् प्रथमे प्रबन्धे  
शौरेर् गुणं शठजिद् अन्वभवद् द्वितीये ।  
तृष्णाम् अवर्धयत भोक्तुमिमं तृतीये  
यावन्मनोरथम् अलब्धफलं चतुर्थे ॥ १३ ॥
</details>


<details><summary>विश्वास-प्रस्तुतिः</summary>

**कैङ्कर्यम्** अस्य, नियमावधि, वैर्य्-उपायं  
तत्-स्वी-क्रिया--विषय-बन्ध--निराशके च ।  
शीलं हरेर्, **अधिगताधिगमं** शठारिस्  
तुर्य-प्रबन्ध-शतकैर् दशभिर् **जगाद** ॥ १४ ॥
</details>

<details><summary>मूलम्</summary>

कैङ्कर्यम् अस्य नियमावधि वैर्युपायं  
तत् स्वीक्रियाविषयबन्ध निराशके च ।  
शीलं हरेर् अधिगताधिगमं शठारिस्  
तुर्यप्रबन्धशतकैर् दशभिर् जगाद ॥ १४ ॥
</details>

