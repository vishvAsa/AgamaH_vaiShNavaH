+++
title = "०८"

+++

<details><summary>विश्वास-प्रस्तुतिः</summary>

आद्येऽष्टमस्य शतकस्य यथेष्टसिद्धिम्  
अप्राप्य खिन्नमतिर् आश्रितपारतन्त्र्यम् ।  
सर्वेश्वरत्वम् अपि शङ्कितवान् शठारिर्  
ईशस्य तेन पुनरेव विबोधितश्च ॥ ८–१ ॥
</details>

<details><summary>मूलम्</summary>

आद्येऽष्टमस्य शतकस्य यथेष्टसिद्धिम्  
अप्राप्य खिन्नमतिर् आश्रितपारतन्त्र्यम् ।  
सर्वेश्वरत्वम् अपि शङ्कितवान् शठारिर्  
ईशस्य तेन पुनरेव विबोधितश्च ॥ ८–१ ॥
</details>

<details><summary>विश्वास-प्रस्तुतिः</summary>

सम्प्रापकेपि च विभौ निजवाञ्छितार्थ  
प्राप्तेर् विघात इतरेषु च पाशलेशः ।  
स्वन्येति शङ्कितमनाः स्वहितेपि वर्गे  
स्वस्मिन् अपि प्रवणताम् मुमुचे द्वितीये ॥ ८–२ ॥
</details>

<details><summary>मूलम्</summary>

सम्प्रापकेपि च विभौ निजवाञ्छितार्थ  
प्राप्तेर् विघात इतरेषु च पाशलेशः ।  
स्वन्येति शङ्कितमनाः स्वहितेपि वर्गे  
स्वस्मिन् अपि प्रवणताम् मुमुचे द्वितीये ॥ ८–२ ॥
</details>


<details><summary>विश्वास-प्रस्तुतिः</summary>

प्रेमाधिकेन विवशः सुकुमारमूर्तेः  
क्षेमाय खिन्नहृदयः पुरुषोत्तमस्य ।  
तद्दर्शित आत्मपरनित्यमुमुक्षुमुक्तैः  
किञ्चित् समाहितमनाः शठजित् तृतीये ॥ ८–३ ॥
</details>

<details><summary>मूलम्</summary>

प्रेमाधिकेन विवशः सुकुमारमूर्तेः  
क्षेमाय खिन्नहृदयः पुरुषोत्तमस्य ।  
तद्दर्शित आत्मपरनित्यमुमुक्षुमुक्तैः  
किञ्चित् समाहितमनाः शठजित् तृतीये ॥ ८–३ ॥
</details>

<details><summary>विश्वास-प्रस्तुतिः</summary>

क्षेमं स्वशौर्यम् अधिकं विमतैर् अधृष्यं  
ग्रामं च कञ्छन निजावसथायमानम् ।  
तत्र द्विजान् अरिजितः स्वसमान् प्रदर्श्य  
निर्भीर् अकारि नितरां स मुनिश् चतुर्थे ॥ ८–४ ॥
</details>

<details><summary>मूलम्</summary>

क्षेमं स्वशौर्यम् अधिकं विमतैर् अधृष्यं  
ग्रामं च कञ्छन निजावसथायमानम् ।  
तत्र द्विजान् अरिजितः स्वसमान् प्रदर्श्य  
निर्भीर् अकारि नितरां स मुनिश् चतुर्थे ॥ ८–४ ॥
</details>

<details><summary>विश्वास-प्रस्तुतिः</summary>

सुक्षेम सुन्दरतनुम् परिलिप्सुरीशं  
शोचन्मुनिर् दहनलीढ इवातितप्तः ।  
एह्य् एवम् इत्युपगतस्य बहुप्रकारान्  
आख्याय शौरिर् अधिपञ्चमम् आजुहाव ॥ ८–५ ॥
</details>

<details><summary>मूलम्</summary>

सुक्षेम सुन्दरतनुम् परिलिप्सुरीशं  
शोचन्मुनिर् दहनलीढ इवातितप्तः ।  
एह्य् एवम् इत्युपगतस्य बहुप्रकारान्  
आख्याय शौरिर् अधिपञ्चमम् आजुहाव ॥ ८–५ ॥
</details>

<details><summary>विश्वास-प्रस्तुतिः</summary>

सद्यः स्व सङ्गमकृतौ भविता न सात्म्या  
प्रीतिः समेति हरिराप्तुमनाः शनैर् माम् ।  
वैकुण्ठतोऽधिगतवान् मतिमित्यवन्यां  
स्थानः क्वचिद् बहुमतिं विधदे स षष्ठे ॥ ८–६ ॥
</details>

<details><summary>मूलम्</summary>

सद्यः स्व सङ्गमकृतौ भविता न सात्म्या  
प्रीतिः समेति हरिराप्तुमनाः शनैर् माम् ।  
वैकुण्ठतोऽधिगतवान् मतिमित्यवन्यां  
स्थानः क्वचिद् बहुमतिं विधदे स षष्ठे ॥ ८–६ ॥
</details>

<details><summary>विश्वास-प्रस्तुतिः</summary>

मद्विप्रयोगम् असहन् स्वयमेव चार्थी  
मामल्पकैकनिलयम् बहुमन्यमानः ।  
शौरिः समाश्लिषद् इदम् मतिविभ्रमः किम्  
इत्यात्मनो मुदम् अभाषत सप्तमेन ॥ ८–७ ॥
</details>

<details><summary>मूलम्</summary>

मद्विप्रयोगम् असहन् स्वयमेव चार्थी  
मामल्पकैकनिलयम् बहुमन्यमानः ।  
शौरिः समाश्लिषद् इदम् मतिविभ्रमः किम्  
इत्यात्मनो मुदम् अभाषत सप्तमेन ॥ ८–७ ॥
</details>


<details><summary>विश्वास-प्रस्तुतिः</summary>

स्वायोग्यतातिनिवर्तन लोलुपेन  
श्रीकौस्तुभेन कमलास्तनतोपि तुल्यम् ।  
आत्मैकशेषम् अवबोधितम् ईश्वरेण  
स्वस्य स्वरूपम् अवदन् मुनिर् अष्टमे सः ॥ ८–८ ॥
</details>

<details><summary>मूलम्</summary>

स्वायोग्यतातिनिवर्तन लोलुपेन  
श्रीकौस्तुभेन कमलास्तनतोपि तुल्यम् ।  
आत्मैकशेषम् अवबोधितम् ईश्वरेण  
स्वस्य स्वरूपम् अवदन् मुनिर् अष्टमे सः ॥ ८–८ ॥
</details>

<details><summary>विश्वास-प्रस्तुतिः</summary>

अन्यार्हताश्रवणमप्यथ शेषतायाः  
सोढुं न शक्यते इति स्वदशाविशेषम् ।  
अन्यापदेशम् अवलम्ब्य तदोपयुक्तं  
नारायणैकपरधीर् नवमे जगाद ॥ ८–९ ॥
</details>

<details><summary>मूलम्</summary>

अन्यार्हताश्रवणमप्यथ शेषतायाः  
सोढुं न शक्यते इति स्वदशाविशेषम् ।  
अन्यापदेशम् अवलम्ब्य तदोपयुक्तं  
नारायणैकपरधीर् नवमे जगाद ॥ ८–९ ॥
</details>

<details><summary>विश्वास-प्रस्तुतिः</summary>

तां शेषताम् अपि तदीय तदीय सीमा  
शेषत्व पर्यवसिताम् पुरुषार्थ सीमाम् ।  
आविष्कृताम् भगवता मुनिर् आत्मरुच्याम्  
आचष्ट धिक् कृततदन्य पुमर्थम् अन्त्ये ॥ ८–१० ॥
</details>

<details><summary>मूलम्</summary>

तां शेषताम् अपि तदीय तदीय सीमा  
शेषत्व पर्यवसिताम् पुरुषार्थ सीमाम् ।  
आविष्कृताम् भगवता मुनिर् आत्मरुच्याम्  
आचष्ट धिक् कृततदन्य पुमर्थम् अन्त्ये ॥ ८–१० ॥
</details>
