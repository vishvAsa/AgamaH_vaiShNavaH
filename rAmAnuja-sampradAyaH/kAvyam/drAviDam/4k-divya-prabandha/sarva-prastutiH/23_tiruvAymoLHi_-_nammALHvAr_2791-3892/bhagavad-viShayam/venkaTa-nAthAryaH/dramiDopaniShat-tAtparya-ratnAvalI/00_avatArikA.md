+++
title = "०० अवतारिका"

+++


<details open><summary>विश्वास-प्रस्तुतिः</summary>

सारः सारस्वतानां, शठ-रिपु-भणितिः, शान्ति-शुद्धान्त-सीमा+++(5)+++,  
मायाम् आ-यामिनीभिः स्व-गुण-विततिभिः **बन्धयन्तीं +++(→मायां)+++ धयन्ती** ।  
पारं पारम्परीतो+++(←परम्परा)+++ भव-जल-धि-**भवन्-मज्जनानां** जनानां  
प्रत्यक् **प्रत्यक्षयेन्** नः प्रतिनियत-रमा-सन्निधानं निधानम् ॥ 1
</details>

<details><summary>मूलम्</summary>

सारः सारस्वतानां शठरिपुभणितिः शान्तिशुद्धान्तसीमा  
मायामायामिनीभिः स्वगुणविततिभिर् बन्धयन्तीं धयन्ती ।  
पारं पारम्परीतो भवजलधिभवन्मज्जनानां जनानां  
प्रत्यक् प्रत्यक्षयेन्नः प्रतिनियतरमासन्निधानं निधानम् ॥ 1
</details>



<details open><summary>विश्वास-प्रस्तुतिः</summary>

प्रज्ञाऽऽख्ये मन्थ-शैले प्रथित-गुण-रुचिं **नेत्रयन्** सम्प्रदायं  
तत्-तल्-लब्धि-प्रसक्तैर् अनुपधि+++(=अवञ्चक)+++-विबुधैर् **अर्थितो** वेङ्कटेशः ।  
तल्पं कल्पान्त-यूनः+++(5)+++, शठ-जिद्-उपनिषद्-दुग्ध-सिन्धुं **विमथ्नन्**  
**ग्रथ्नाति** स्वादु-गाथा-लहरि--दश-शती-निर्गतं रत्न-जातम् ॥ 2
</details>

<details><summary>मूलम्</summary>

प्रज्ञाख्ये मन्थशैले प्रथितगुणरुचिं नेत्रयन् सम्प्रदायं  
तत्तल्लब्धिप्रसक्तैर् अनुपधि विबुधैर् अर्थितो वेङ्कटेशः ।  
तल्पं कल्पान्तयूनः शठजिदुपनिषद्दुग्धसिन्धुं विमथ्नन्  
ग्रथ्नाति स्वादुगाथालहरिदशशतीनिर्गतं रत्नजातम् ॥ 2
</details>



<details open><summary>विश्वास-प्रस्तुतिः</summary>

पाञ्चाली-गात्र-शोभा--हृत-हृदय-वधू-वर्ग--पुम्-भाव-नीत्या  
पत्यौ पद्मा-सहाये **प्रणयिनि भजतः** प्रेयसी-पार-तन्त्र्यम् ।  
भक्तिः शृङ्गार-वृत्त्या **परिणमति** मुनेर् भाव-बन्ध-प्रथिम्ना,  
योगात् प्राग्-उत्तरावस्थितिर् इह विरहो, देशिकास् तत्र दूताः ॥ 3 +++(4)+++
</details>

<details><summary>मूलम्</summary>

पाञ्चालीगात्रशोभाहृतहृदयवधूवर्गपुम्भावनीत्या  
पत्यौ पद्मासहाये प्रणयिनि भजतः प्रेयसीपारतन्त्र्यम् ।  
भक्तिः शृङ्गारवृत्त्या परिणमति मुनेर् भावबन्धप्रथिम्ना  
योगात् प्रागुत्तरावस्थितिरिह विरहो देशिकास्तत्र दूताः ॥ 3
</details>



<details open><summary>विश्वास-प्रस्तुतिः</summary>

भाषा गीतिः **प्रशस्ता** - भगवति वचनात्, +++(प्रवासादौ)+++ राजवच् चोपचारात्,  
सा चागस्त्य-**प्रसूता**, त्व् इह **परिजगृहे** भूमिका-भेद-योग्या ।  
यत् तत् **कृत्यं** श्रुतीनां मुनि-गण-**विहितैः** सेतिहासैः पुराणैस्  
तत्रासौ सत्त्व-सीम्नः शठ-मथन-मुनेः संहिता सार्व-भौमी ॥ 4 +++(4)+++
</details>

<details><summary>मूलम्</summary>

भाषा गीतिः प्रशस्ता भगवति वचनाद् राजवच्चोपचारात्  
सा चागस्त्यप्रसूता त्विह परिजगृहे भूमिकाभेदयोग्या ।  
यत्तत्कृत्यं श्रुतीनां मुनिगणविहितैः सेतिहासैः पुराणैस्  
तत्रासौ सत्त्वसीम्नः शठमथनमुनेः संहिता सार्वभौमी ॥ 4
</details>



<details open><summary>विश्वास-प्रस्तुतिः</summary>

आदौ शारीरकार्थ-क्रमम् इह विशदं विंशतिर् **वक्ति** साऽग्रा  
**सङ्क्षेपो**ऽसौ, विभागं **प्रथयति** च ऋचां चारु-पाठोपपन्नम् ।  
सम्यग् गीतानुबद्धं सकलम् **अनुगतं** साम-शाखा-सहस्रं  
**संलक्ष्यं** साभिधेयैर् यजुर् अपि दशकैर्, **भात्य्** अथर्वा रसैश् च ॥ 5
</details>

<details><summary>मूलम्</summary>

आदौ शारीरकार्थक्रममिह विशदं विंशतिर् वक्ति साग्रा  
सङ्क्षेपोऽसौ विभागं प्रथयति च ऋचां चारुपाठोपपन्नम् ।  
सम्यक् गीतानुबद्धं सकलमनुगतं सामशाखासहस्रं  
संलक्ष्यं साभिधेयैर् यजुरपि दशकैर् भात्यथर्वा रसैश्च ॥ 5
</details>



<details open><summary>विश्वास-प्रस्तुतिः</summary>

प्राच्ये सेवानुगुण्यात् प्रभुम् इह शतके **ऽमंस्त** मुक्तेर् उपायं,  
मुक्त-प्राप्यं द्वितीये मुनिर् **अनुबुबुधे** भोग्यता-विस्तरेण ।  
प्राप्यत्वोपाय-भावौ शुभ-सुभग-तनोर् इत्य् **अवादीत्** तृतीये  
ऽनन्य-प्राप्यश् चतुर्थे **समभवद्** इतरैर् अप्य् अनन्याद्य्-उपायः+++(=??-)+++ ॥ 6
</details>

<details><summary>मूलम्</summary>

प्राच्ये सेवानुगुण्यात् प्रभुमिह शतकेऽमंस्त मुक्तेरुपायं  
मुक्तप्राप्यं द्वितीये मुनिरनुबुबुधे भोग्यताविस्तरेण ।  
प्राप्यत्वोपायभावौ शुभसुभगतनोरित्यवादीत् तृतीये  
ऽनन्यप्राप्यश्चतुर्थे समभवदितरैरप्यनन्याद्युपायः ॥ 6
</details>



<details open><summary>विश्वास-प्रस्तुतिः</summary>

"देवः श्रीमान् स्व-सिद्धेः करणम्" इति **वदन्न्** एकम् अर्थं सहस्रे  
सेव्यत्वादीन् दशार्थान् पृथग् इह शतकैर् **वक्ति** तत्-स्थापनार्थान् ।  
ऐकैकश्यात् परत्वादिषु दशक-गुणेष्व् **आयतन्ते** तथा ते  
तत्-तद्-गाथा-गुणानाम् **अनुविदधति** तत्-पङ्क्तयः पङ्क्ति+++(=10)+++-सङ्ख्याः ॥ 7
</details>

<details><summary>मूलम्</summary>

देवः श्रीमान् स्वसिद्धेः करणमिति वदन् एकमर्थं सहस्रे  
सेव्यत्वादीन् दशार्थान् पृथगिह शतकैर् वक्ति तत्स्थापनार्थान् ।  
ऐकैकश्यात् परत्वादिषु दशकगुणेष्वायतन्ते तथा ते  
तत्तद्गाथागुणानामनुविदधति तत्पङ्क्तयः पङ्क्तिसङ्ख्याः ॥ 7
</details>



<details open><summary>विश्वास-प्रस्तुतिः</summary>

सेव्यत्वाद् भोग्य-भावात् शुभतनु-विभवात् सर्व-भोग्याधिकत्वात्  
श्रेयस्--तद्-धेतु-दानात् श्रित-विवशतया स्वाश्रितानिष्ट-हृत्त्वात् ।  
भक्त-च्छन्दानुवृत्तेर् निरुपधिक-सुहृद्-भावतः सत्-पदव्यां  
साहाय्याच् च स्व-सिद्धेः स्वयम् इह **करणं** श्रीधरः **प्रत्यपादि** ॥ 8
</details>

<details><summary>मूलम्</summary>

सेव्यत्वाद् भोग्यभावात् शुभतनुविभवात् सर्वभोग्याधिकत्वात्  
श्रेयस्तद्धेतुदानात् श्रितविवशतया स्वाश्रितानिष्टहृत्त्वात् ।  
भक्तच्छन्दानुवृत्तेर् निरुपधिकसुहृद्भावतः सत्पदव्यां  
साहाय्याच्च स्वसिद्धेः स्वयमिह करणं श्रीधरः प्रत्यपादि ॥ 8
</details>



<details open><summary>विश्वास-प्रस्तुतिः</summary>

**ब्रूते** गाथा-सहस्रं मुर-मथन-गुण-स्तोम-गर्भं मुनीन्द्रः  
प्रत्येकं चात्र गाथाः **प्रथित**-विभु-गुणाः +++(इति)+++ स्पष्टम् **अध्यक्षयामः** ।  
तत्रासङ्कीर्ण-तत्-तद्-दशक-गुण-शत-स्थापनौचित्य-युक्तान्  
ऐदम्पर्यावरुद्धान् अगणित-गुणितान् तद्-गुणान् **उद्गृणीमः** ॥ 9
</details>

<details><summary>मूलम्</summary>

ब्रूते गाथासहस्रं मुरमथनगुणस्तोमगर्भं मुनीन्द्रः  
प्रत्येकं चात्र गाथाः प्रथितविभुगुणाः स्पष्टमध्यक्षयामः ।  
तत्रासङ्कीर्णतत्तद्दशकगुणशतस्थापनौचित्ययुक्तान्  
ऐदम्पर्यावरुद्धान् अगणितगुणितान् तद्गुणान् उद्गृणीमः ॥ 9
</details>



<details open><summary>विश्वास-प्रस्तुतिः</summary>

इच्छा-सारथ्य-सत्यापित-गुण--कमला-कान्त--गीतान्त-सिध्यच्-  
छुद्धान्ताचार-शुद्धैर् इयम् अन्-अघ-गुण-ग्रन्थि-**बन्धानुबद्धा** ।  
तत् तादृक्--ताम्र-पर्णी--तट-गत--शठ-जिद्--दृष्ट-सर्वीय-शाखा-  
गाथा-तात्पर्य-रत्नावलिर् अ-खिल-भयोत्तारणी **धारणीया** ॥ 10
</details>

<details><summary>मूलम्</summary>

इच्छासारथ्यसत्यापितगुणकमलाकान्तगीतान्तसिध्य-  
च्छुद्धान्ताचारशुद्धैर् इयमनघगुणग्रन्थिबन्धानुबद्धा ।  
तत्तादृक्ताम्रपर्णीतटगतशठजिद्दृष्टसर्वीयशाखा-  
गाथातात्पर्यरत्नावलिरखिलभयोत्तारणी धारणीया ॥ 10
</details>
