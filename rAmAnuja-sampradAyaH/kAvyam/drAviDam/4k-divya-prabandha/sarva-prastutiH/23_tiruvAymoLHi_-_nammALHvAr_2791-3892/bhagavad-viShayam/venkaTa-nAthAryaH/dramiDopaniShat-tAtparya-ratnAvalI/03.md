+++
title = "०३"

+++

<details open><summary>विश्वास-प्रस्तुतिः</summary>

सुश्लिष्टाकल्पमङ्गैर् अनुपमसुषमं वक्ति निस्सीमदीप्तिं  
स्वान्तस्वादुस्वदेहं सुखभजनपदं मण्डिताङ्गं महिष्या ।  
स्तोत्रातिक्रान्तकीर्तिं मलिनिमरहितौज्ज्वल्यमिष्टौपवाह्यं  
वीताश्चर्यत्रिणेत्रप्रभृतिसुरनुतिं चित्रसौन्दर्यविद्धम् ॥ (3-1) 34
</details>

<details><summary>मूलम्</summary>

सुश्लिष्टाकल्पमङ्गैर् अनुपमसुषमं वक्ति निस्सीमदीप्तिं  
स्वान्तस्वादुस्वदेहं सुखभजनपदं मण्डिताङ्गं महिष्या ।  
स्तोत्रातिक्रान्तकीर्तिं मलिनिमरहितौज्ज्वल्यमिष्टौपवाह्यं  
वीताश्चर्यत्रिणेत्रप्रभृतिसुरनुतिं चित्रसौन्दर्यविद्धम् ॥ (3-1) 34
</details>



<details open><summary>विश्वास-प्रस्तुतिः</summary>

स्रष्टा क्रान्ता च लोकान् हृतधरणिभरोऽनन्यभोग्याङ्घ्रियुग्मश्  
चित्तोद्यन्नीलरूपः निरवधिरसद स्वाङ्घ्रिरध्यक्षमूर्तिः ।  
नित्योपास्यस्वपादः निखिलवसुमतीगोपनस्वाङ्घ्रिवृत्तिर्  
मुष्णन् मूर्तिप्रतीत्या यमपरवशतां प्रैक्षि लोकैकनाथः ॥ (3-2) 35
</details>

<details><summary>मूलम्</summary>

स्रष्टा क्रान्ता च लोकान् हृतधरणिभरोऽनन्यभोग्याङ्घ्रियुग्मश्  
चित्तोद्यन्नीलरूपः निरवधिरसद स्वाङ्घ्रिरध्यक्षमूर्तिः ।  
नित्योपास्यस्वपादः निखिलवसुमतीगोपनस्वाङ्घ्रिवृत्तिर्  
मुष्णन् मूर्तिप्रतीत्या यमपरवशतां प्रैक्षि लोकैकनाथः ॥ (3-2) 35
</details>



<details open><summary>विश्वास-प्रस्तुतिः</summary>

स्थानोत्कर्षात् सुदीप्तं श्रमहरवपुषं स्वाङ्गपर्याप्तभूषं  
तेजिष्ठं नीचयोगात् प्रणमितभुवनं पावनं सन्नतानाम् ।  
प्राप्त्यर्हस्थानमंहःप्रशमनविषयं बन्धविच्छेदिपादं  
भेजे शीघ्राभियानक्षमशुभवसतिं लम्भितार्चाभिमुख्यः ॥ (3-3) 36
</details>

<details><summary>मूलम्</summary>

स्थानोत्कर्षात् सुदीप्तं श्रमहरवपुषं स्वाङ्गपर्याप्तभूषं  
तेजिष्ठं नीचयोगात् प्रणमितभुवनं पावनं सन्नतानाम् ।  
प्राप्त्यर्हस्थानमंहःप्रशमनविषयं बन्धविच्छेदिपादं  
भेजे शीघ्राभियानक्षमशुभवसतिं लम्भितार्चाभिमुख्यः ॥ (3-3) 36
</details>



<details open><summary>विश्वास-प्रस्तुतिः</summary>

भूतैस्तत्कार्यभूतैः शुभनिजवपुषा दीप्तिमद्भिः पदार्थैः  
पथ्यास्वादोपपन्नैः श्रुतिमुखसुभगाशेषशब्दप्रपञ्चैः ।  
नानाकारैः पुमर्थैर् जगदधिपतिभिश् चेतनाचेतनौघैर्  
जुष्टं दोषैरदुष्टं निखिलतनुतया सम्प्रतुष्टाव तुष्टः ॥ (3-4) 37
</details>

<details><summary>मूलम्</summary>

भूतैस्तत्कार्यभूतैः शुभनिजवपुषा दीप्तिमद्भिः पदार्थैः  
पथ्यास्वादोपपन्नैः श्रुतिमुखसुभगाशेषशब्दप्रपञ्चैः ।  
नानाकारैः पुमर्थैर् जगदधिपतिभिश् चेतनाचेतनौघैर्  
जुष्टं दोषैरदुष्टं निखिलतनुतया सम्प्रतुष्टाव तुष्टः ॥ (3-4) 37
</details>



<details open><summary>विश्वास-प्रस्तुतिः</summary>

ग्राहग्रस्तेभमोक्षे सुररिपुदमने गोकुलत्राणकार्ये  
गोदार्थोक्षावमर्दे सदहितमथने सिन्धुपर्यङ्कयोगे ।  
क्षोणीभारव्यपोहे क्षितिधरवसतौ निर्जराराध्यतायां  
विश्वारम्भे च शौरेः शुभतनुसुषमोन्मादकत्वं जगाद ॥ (3-5) 38
</details>

<details><summary>मूलम्</summary>

ग्राहग्रस्तेभमोक्षे सुररिपुदमने गोकुलत्राणकार्ये  
गोदार्थोक्षावमर्दे सदहितमथने सिन्धुपर्यङ्कयोगे ।  
क्षोणीभारव्यपोहे क्षितिधरवसतौ निर्जराराध्यतायां  
विश्वारम्भे च शौरेः शुभतनुसुषमोन्मादकत्वं जगाद ॥ (3-5) 38
</details>



<details open><summary>विश्वास-प्रस्तुतिः</summary>

पद्माक्षीं पापहन्त्रीं मणिरुचिम् अमराधीशचिन्त्याङ्घ्रिपद्मां  
तत्तादृक्कुन्तलश्रीसुघटितमकुटां भावुकप्राप्यपादाम् ।  
शुद्धास्वाद्यस्वभावां यमभटमथनीं भक्तधीवृत्तिभ(ा)व्यां  
नीचोच्चाभीष्टवृत्तिं हरितनुमवदन् निर्मलार्चानुरक्तः ॥ (3-6) 39
</details>

<details><summary>मूलम्</summary>

पद्माक्षीं पापहन्त्रीं मणिरुचिम् अमराधीशचिन्त्याङ्घ्रिपद्मां  
तत्तादृक्कुन्तलश्रीसुघटितमकुटां भावुकप्राप्यपादाम् ।  
शुद्धास्वाद्यस्वभावां यमभटमथनीं भक्तधीवृत्तिभ(ा)व्यां  
नीचोच्चाभीष्टवृत्तिं हरितनुमवदन् निर्मलार्चानुरक्तः ॥ (3-6) 39
</details>



<details open><summary>विश्वास-प्रस्तुतिः</summary>

स्फीतालोकातिभूम्ना पृथुबहुभुजया दिव्यमाल्यास्त्रभाजा  
सद्वस्त्राकल्पकॢप्त्या त्रिदशरसकृता रक्षणौन्मुख्यवत्या ।  
मुक्तैरुत्तंसिताङ्घ्र्या स्थिरधृतरमया श्यामया नित्यसत्या  
शौरेः कान्त्या जितानां स्वबहुमतजनस्वामितामन्वमंस्त ॥ (3-7) 40
</details>

<details><summary>मूलम्</summary>

स्फीतालोकातिभूम्ना पृथुबहुभुजया दिव्यमाल्यास्त्रभाजा  
सद्वस्त्राकल्पकॢप्त्या त्रिदशरसकृता रक्षणौन्मुख्यवत्या ।  
मुक्तैरुत्तंसिताङ्घ्र्या स्थिरधृतरमया श्यामया नित्यसत्या  
शौरेः कान्त्या जितानां स्वबहुमतजनस्वामितामन्वमंस्त ॥ (3-7) 40
</details>



<details open><summary>विश्वास-प्रस्तुतिः</summary>

चित्ताकृष्टिप्रवीणैर् अभिलपनसुखैः स्पर्शवाञ्छां दुहानैर्  
आतन्वानैर् दिदृक्षां श्रुतिहितसहितैर् आत्मनित्यादरार्हैः ।  
विश्लेषाक्रोशकृद्भिः स्मरदरतिकरैर् दत्तसायुज्यशङ्कैः  
कुर्वाणैर् बाललौल्यं मिलितगुणगणैर् नित्यदृश्याङ्गमाह ॥ (3-8) 41
</details>

<details><summary>मूलम्</summary>

चित्ताकृष्टिप्रवीणैर् अभिलपनसुखैः स्पर्शवाञ्छां दुहानैर्  
आतन्वानैर् दिदृक्षां श्रुतिहितसहितैर् आत्मनित्यादरार्हैः ।  
विश्लेषाक्रोशकृद्भिः स्मरदरतिकरैर् दत्तसायुज्यशङ्कैः  
कुर्वाणैर् बाललौल्यं मिलितगुणगणैर् नित्यदृश्याङ्गमाह ॥ (3-8) 41
</details>



<details open><summary>विश्वास-प्रस्तुतिः</summary>

रम्यस्थानादियोगाद् अमितविभवतः सत्पथप्रापकत्वात्  
सम्यक्सायुज्यदानाद् अनघवितरणात् सर्वशेषित्वचिह्नात् ।  
प्रख्याताख्यासहस्रैर् अवतरणरसैर् भुक्तिमुक्त्याभिमुख्यात्  
त्रैलोक्योत्पादनाच्च स्तुतिविषयतनुं व्याहरन्निन्दिधान्यः ॥ (3-9) 42
</details>

<details><summary>मूलम्</summary>

रम्यस्थानादियोगाद् अमितविभवतः सत्पथप्रापकत्वात्  
सम्यक्सायुज्यदानाद् अनघवितरणात् सर्वशेषित्वचिह्नात् ।  
प्रख्याताख्यासहस्रैर् अवतरणरसैर् भुक्तिमुक्त्याभिमुख्यात्  
त्रैलोक्योत्पादनाच्च स्तुतिविषयतनुं व्याहरन्निन्दिधान्यः ॥ (3-9) 42
</details>



<details open><summary>विश्वास-प्रस्तुतिः</summary>

प्रादुर्भावानुभावात् परिजनविभवात् पावनालङ्क्रियत्वाज्  
जैत्रव्यापारयोगाद् अघटितघटनाद् देवभावप्रसिद्धेः ।  
आश्चर्यक्रीडनत्वात् सरसिजनिलयानन्दनाच् छन्दवृत्तेर्  
ऐश्वर्यव्यक्तिमत्त्वाद् अघशमनतनुं केशवं व्याजहार ॥ (3-10) 43
</details>

<details><summary>मूलम्</summary>

प्रादुर्भावानुभावात् परिजनविभवात् पावनालङ्क्रियत्वाज्  
जैत्रव्यापारयोगाद् अघटितघटनाद् देवभावप्रसिद्धेः ।  
आश्चर्यक्रीडनत्वात् सरसिजनिलयानन्दनाच् छन्दवृत्तेर्  
ऐश्वर्यव्यक्तिमत्त्वाद् अघशमनतनुं केशवं व्याजहार ॥ (3-10) 43
</details>



<details open><summary>विश्वास-प्रस्तुतिः</summary>

एवं सौन्दर्यभूम्ना तनुविहितजगत्कृत्यसौभाग्ययोगात्  
स्वेच्छासेव्याकृतित्वान् निखिलतनुतयोन्माददानार्हकान्त्या ।  
लभ्यार्चावैभवत्वाद् गुणरसिकगुणोत्कर्षणाद् अक्षकृष्ट्या  
स्तुत्यत्वात् पापभङ्गात् शुभसुभगतनुं प्राह नाथं तृतीये ॥ (3) 44
</details>

<details><summary>मूलम्</summary>

एवं सौन्दर्यभूम्ना तनुविहितजगत्कृत्यसौभाग्ययोगात्  
स्वेच्छासेव्याकृतित्वान् निखिलतनुतयोन्माददानार्हकान्त्या ।  
लभ्यार्चावैभवत्वाद् गुणरसिकगुणोत्कर्षणाद् अक्षकृष्ट्या  
स्तुत्यत्वात् पापभङ्गात् शुभसुभगतनुं प्राह नाथं तृतीये ॥ (3) 44
</details>
