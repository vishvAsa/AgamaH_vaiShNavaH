+++
title = "द्रमिडोपनिषत्-सारः"

+++

<details open><summary>विश्वास-प्रस्तुतिः</summary>

सेवा-योग्योऽतिभोग्यः शुभ-सु-भग-तनुः, सर्व-भोग्यातिशायी  
श्रेयस्--तद्-धेतु-दाता प्रपदन-सुलभो ऽनिष्ट-विध्वंस-शीलः ।  
भक्त-च्छन्दानुवर्ती निरुपधिक-सुहृत्, सत्-पदव्यां सहायः  
श्रीमान् सर्वोचितायाम् उपनिषदि **मिषत्य्** एष गाथा-शतैर् नः ॥ 1
</details>

<details><summary>मूलम्</summary>

सेवायोग्योऽतिभोग्यः शुभसुभगतनुः सर्वभोग्यातिशायी  
श्रेयस्तद्धेतुदाता प्रपदनसुलभोऽनिष्टविध्वंसशीलः ।  
भक्तच्छन्दानुवर्ती निरुपधिकसुहृत्सत्पदव्यां सहायः  
श्रीमान् सर्वोचितायामुपनिषदि मिषत्येष गाथाशतैर्नः ॥ 1
</details>


<details open><summary>विश्वास-प्रस्तुतिः</summary>

आद्ये पश्यन्न् उपायं, प्रभुम् इह परम-प्राप्य-भूतं द्वितीये,  
कल्याणोदार-मूर्तेर् द्वितयम् इदम् इति **प्रेक्षमाणस्** तृतीये ।  
ऐश्वर्यादेश् चतुर्थे, विष-मधु-तुलया+++(=??)+++ ऽनन्य-भोग्यत्वम् **इच्छन्**  
षड्भिः स्वां पञ्चमाद्यैर् अनितर-गतिताम् **आचचक्षे** मुनीन्द्रः ॥ 2
</details>

<details><summary>मूलम्</summary>

आद्ये पश्यन्नुपायं प्रभुमिह परमप्राप्यभूतं द्वितीये  
कल्याणोदारमूर्तेर् द्वितयमिदमिति प्रेक्षमाणस्तृतीये ।  
ऐश्वर्यादेश्चतुर्थे विषमधुतुलयाऽनन्यभोग्यत्वमिच्छन्  
षड्भिः स्वां पञ्चमाद्यैरनितरगतितामाचचक्षे मुनीन्द्रः ॥ 2
</details>


<details open><summary>विश्वास-प्रस्तुतिः</summary>

परं निर्वैषम्यं सुलभम् अपराध-प्रसहनं  
सुशीलं स्व्-आराधं स-रस-भजनं स्व्-आर्जवगुणम् ।  
सुसात्म्य-स्वानन्द-प्रदम् अन्-अघ-विश्राणन-परं  
मुकुन्दं **निध्यायन्** मुनिर् अधिजगावाद्यशतके ॥ (1) 3
</details>

<details><summary>मूलम्</summary>

परं निर्वैषम्यं सुलभमपराधप्रसहनं  
सुशीलं स्वाराधं सरसभजनं स्वार्जवगुणम् ।  
सुसात्म्यस्वानन्दप्रदमनघविश्राणनपरं  
मुकुन्दं निध्यायन्मुनिरधिजगावाद्यशतके ॥ (1) 3
</details>


<details open><summary>विश्वास-प्रस्तुतिः</summary>

द्विकाभ्यां द्व्यष्टाङ्घ्रिर्दुरधिगमनीतिस्थपुटिता  
यदन्त्या मीमांसा श्रुतिशिखरतत्त्वं व्यवृणुत ।  
तदादौ गाथाभिर् मुनिरधिकविंशाभिरिह नः  
कृती सारग्राहं व्यतरदिह सङ्गृह्य कृपया ॥ 4
</details>

<details><summary>मूलम्</summary>

द्विकाभ्यां द्व्यष्टाङ्घ्रिर्दुरधिगमनीतिस्थपुटिता  
यदन्त्या मीमांसा श्रुतिशिखरतत्त्वं व्यवृणुत ।  
तदादौ गाथाभिर् मुनिरधिकविंशाभिरिह नः  
कृती सारग्राहं व्यतरदिह सङ्गृह्य कृपया ॥ 4
</details>


<details open><summary>विश्वास-प्रस्तुतिः</summary>

परत्वाद्यैरित्थं परिचरणसक्तो गुणगणैः  
प्रभुं सेवायोग्यं प्रथमशतके वीक्ष्य वरदम् ।  
तमेव स्वात्यर्थप्रियमथ च भोक्तुं व्यवसितो  
वरेण्यत्वं तस्य प्रथमवरणीयं प्रथयति ॥ 5
</details>

<details><summary>मूलम्</summary>

परत्वाद्यैरित्थं परिचरणसक्तो गुणगणैः  
प्रभुं सेवायोग्यं प्रथमशतके वीक्ष्य वरदम् ।  
तमेव स्वात्यर्थप्रियमथ च भोक्तुं व्यवसितो  
वरेण्यत्वं तस्य प्रथमवरणीयं प्रथयति ॥ 5
</details>


<details open><summary>विश्वास-प्रस्तुतिः</summary>

द्वितीयेऽतिक्लेशक्षणविरहमुत्तुङ्गललितं  
मिलत्सर्वास्वादं व्यसनशमनं स्वाप्तिमुदितम् ।  
स्ववैमुख्यत्रस्तं स्वजनसुहृदं मुक्तिरसदं  
स्वकैङ्कर्योद्देश्यं सुभगसविधस्थं निरदिशत् ॥ (2) 6
</details>

<details><summary>मूलम्</summary>

द्वितीयेऽतिक्लेशक्षणविरहमुत्तुङ्गललितं  
मिलत्सर्वास्वादं व्यसनशमनं स्वाप्तिमुदितम् ।  
स्ववैमुख्यत्रस्तं स्वजनसुहृदं मुक्तिरसदं  
स्वकैङ्कर्योद्देश्यं सुभगसविधस्थं निरदिशत् ॥ (2) 6
</details>


<details open><summary>विश्वास-प्रस्तुतिः</summary>

उपायत्वैकान्तं प्रथममिह सेव्यत्वमुदितं  
ततश्च प्राप्यत्वौपयिकमतिभोग्यत्वमवदत् ।  
द्वयं तत्स्वासाधारणतनुविशिष्टस्य गणयन्  
तृतीये विश्वेशं शुभसुभगरूपं कथयति ॥ 7
</details>

<details><summary>मूलम्</summary>

उपायत्वैकान्तं प्रथममिह सेव्यत्वमुदितं  
ततश्च प्राप्यत्वौपयिकमतिभोग्यत्वमवदत् ।  
द्वयं तत्स्वासाधारणतनुविशिष्टस्य गणयन्  
तृतीये विश्वेशं शुभसुभगरूपं कथयति ॥ 7
</details>


<details open><summary>विश्वास-प्रस्तुतिः</summary>

अनीदृक्सौन्दर्यं तनुविहितसर्गादिसुभगं  
स्वसेवार्थाकारं प्रगुणवपुषं मोहनतनुम् ।  
अपश्यल्लभ्यार्चाविभवमतिदास्यावहतनुं  
सदादृश्यं स्तुत्याकृतिमघविरुद्धाकृतिमिह ॥ (3) 8
</details>

<details><summary>मूलम्</summary>

अनीदृक्सौन्दर्यं तनुविहितसर्गादिसुभगं  
स्वसेवार्थाकारं प्रगुणवपुषं मोहनतनुम् ।  
अपश्यल्लभ्यार्चाविभवमतिदास्यावहतनुं  
सदादृश्यं स्तुत्याकृतिमघविरुद्धाकृतिमिह ॥ (3) 8
</details>


<details open><summary>विश्वास-प्रस्तुतिः</summary>

श्रियः कान्तोऽनन्तः शुभतनुवुशिष्टः फलमसौ  
फलावाप्तेर्हेतुः स्वयमिति च निर्धार्य शतकैः ।  
इदानीं बुद्धिस्थक्रमत इह युक्त्या मुनिवरः  
फलत्वं तस्यैव द्रढयति तदन्येषु विमुखः ॥ 9
</details>

<details><summary>मूलम्</summary>

श्रियः कान्तोऽनन्तः शुभतनुवुशिष्टः फलमसौ  
फलावाप्तेर्हेतुः स्वयमिति च निर्धार्य शतकैः ।  
इदानीं बुद्धिस्थक्रमत इह युक्त्या मुनिवरः  
फलत्वं तस्यैव द्रढयति तदन्येषु विमुखः ॥ 9
</details>


<details open><summary>विश्वास-प्रस्तुतिः</summary>

स्थिरैश्वर्यं तुर्ये सहजबहुभोग्यं निरविशन्  
मिथः श्लिष्टं क्लेशावहसहिततुल्यं निजजनम् ।  
कृतार्थीकुर्वन्तं प्रणयिभिषजं सद्बहुगुणं  
स्वहेयस्वोपेक्ष्यं स्वमतफलमुच्चैः स्ववगतम् ॥ (4) 10
</details>

<details><summary>मूलम्</summary>

स्थिरैश्वर्यं तुर्ये सहजबहुभोग्यं निरविशन्  
मिथः श्लिष्टं क्लेशावहसहिततुल्यं निजजनम् ।  
कृतार्थीकुर्वन्तं प्रणयिभिषजं सद्बहुगुणं  
स्वहेयस्वोपेक्ष्यं स्वमतफलमुच्चैः स्ववगतम् ॥ (4) 10
</details>


<details open><summary>विश्वास-प्रस्तुतिः</summary>

उपायत्वं यत्तत् प्रथमशतकेऽभाव्यत विभोर्  
अनन्योपायस्तद् द्रढयति परं पञ्चममुखैः ।  
निरीहस्तत्रादौ निरवधिक निर्हेतुकदया-  
सरित्स्रोतःपद्मं शरणयति नाथस्य चरणम् ॥ 11
</details>

<details><summary>मूलम्</summary>

उपायत्वं यत्तत् प्रथमशतकेऽभाव्यत विभोर्  
अनन्योपायस्तद् द्रढयति परं पञ्चममुखैः ।  
निरीहस्तत्रादौ निरवधिक निर्हेतुकदया-  
सरित्स्रोतःपद्मं शरणयति नाथस्य चरणम् ॥ 11
</details>


<details open><summary>विश्वास-प्रस्तुतिः</summary>

दयानिघ्नं भक्तैरघविमथनं प्रेमजनकं  
जगद्रक्षादीक्षं स्मृतिजुषम् अहम्भावविषयम् ।  
शरण्यं दीनानां स्वरसकृत दास्याभ्युपगमं  
प्रचख्यौ तं प्राप्तं प्रशकनकृतं पञ्चमशते ॥ (5) 12
</details>

<details><summary>मूलम्</summary>

दयानिघ्नं भक्तैरघविमथनं प्रेमजनकं  
जगद्रक्षादीक्षं स्मृतिजुषम् अहम्भावविषयम् ।  
शरण्यं दीनानां स्वरसकृत दास्याभ्युपगमं  
प्रचख्यौ तं प्राप्तं प्रशकनकृतं पञ्चमशते ॥ (5) 12
</details>


<details open><summary>विश्वास-प्रस्तुतिः</summary>

अनाद्यन्तानन्दस्वरसकरुणाकन्दजनितः  
प्रणेतुर्व्यापारः प्रपदनविपाकार्ह उदितः ।  
तमाचार्योपज्ञं चिरविरहितस्वात्मघटन-  
स्फुरच्छक्तिं षष्ठे मुनिरशरणो याति शरणम् ॥ 13
</details>

<details><summary>मूलम्</summary>

अनाद्यन्तानन्दस्वरसकरुणाकन्दजनितः  
प्रणेतुर्व्यापारः प्रपदनविपाकार्ह उदितः ।  
तमाचार्योपज्ञं चिरविरहितस्वात्मघटन-  
स्फुरच्छक्तिं षष्ठे मुनिरशरणो याति शरणम् ॥ 13
</details>


<details open><summary>विश्वास-प्रस्तुतिः</summary>

गुरुद्वारोपेयं स्वयमभिगतं वैरिघटकं  
चरित्रैः कर्षन्तं परविघटनं स्वान्वितहरम् ।  
निदानं धृत्यादेर् घटकवशभूतिद्वयमगाद्  
अनर्हद्वैघट्यं त्वविकलशरण्यस्थितिमिह ॥ (6) 14
</details>

<details><summary>मूलम्</summary>

गुरुद्वारोपेयं स्वयमभिगतं वैरिघटकं  
चरित्रैः कर्षन्तं परविघटनं स्वान्वितहरम् ।  
निदानं धृत्यादेर् घटकवशभूतिद्वयमगाद्  
अनर्हद्वैघट्यं त्वविकलशरण्यस्थितिमिह ॥ (6) 14
</details>


<details open><summary>विश्वास-प्रस्तुतिः</summary>

तदेवं षष्ठान्ते विहितसविशेषप्रपदनः  
फलालाभात् खिन्नस्त्वरितहृदयः सप्तमशते ।  
अनिष्टोपन्यासप्रभृतिभिरनिष्टप्रशमने  
स्वतःसिध्यच्छीलं प्रभुमभिमुखं सम्मुखयति ॥ 15
</details>

<details><summary>मूलम्</summary>

तदेवं षष्ठान्ते विहितसविशेषप्रपदनः  
फलालाभात् खिन्नस्त्वरितहृदयः सप्तमशते ।  
अनिष्टोपन्यासप्रभृतिभिरनिष्टप्रशमने  
स्वतःसिध्यच्छीलं प्रभुमभिमुखं सम्मुखयति ॥ 15
</details>


<details open><summary>विश्वास-प्रस्तुतिः</summary>

सहन् शाठ्याशङ्काम् उपशमितगर्हः प्रकटयन्  
स्वगोप्तृत्वं गुप्तिक्रमम् अखिलजन्तुप्रणयिताम् ।  
श्रिताक्रन्दच्छेत्ता स्मरणविशदश् चित्रविभवः  
स्तुतौ युञ्जन् स्तोतृव्यसनजिद् अदर्शि प्रभुरिह ॥ (7) 16
</details>

<details><summary>मूलम्</summary>

सहन् शाठ्याशङ्काम् उपशमितगर्हः प्रकटयन्  
स्वगोप्तृत्वं गुप्तिक्रमम् अखिलजन्तुप्रणयिताम् ।  
श्रिताक्रन्दच्छेत्ता स्मरणविशदश् चित्रविभवः  
स्तुतौ युञ्जन् स्तोतृव्यसनजिद् अदर्शि प्रभुरिह ॥ (7) 16
</details>


<details open><summary>विश्वास-प्रस्तुतिः</summary>

अथानिष्टान् पुंसां स्वयमुपजिहीर्षन्नपि विभुस्  
तदिच्छां बाह्येषु प्रशमयितुकामः क्रमवशात् ।  
निजेच्छासंसिद्धत्रिविधचिदचिद्वस्तुविततिः  
श्रितेच्छावैचित्रीवश इति वदत्यष्टमशते ॥ 17
</details>

<details><summary>मूलम्</summary>

अथानिष्टान् पुंसां स्वयमुपजिहीर्षन्नपि विभुस्  
तदिच्छां बाह्येषु प्रशमयितुकामः क्रमवशात् ।  
निजेच्छासंसिद्धत्रिविधचिदचिद्वस्तुविततिः  
श्रितेच्छावैचित्रीवश इति वदत्यष्टमशते ॥ 17
</details>


<details open><summary>विश्वास-प्रस्तुतिः</summary>

दिदृक्षायां दृश्यः प्रभुरगणि निस्सङ्गसुलभः  
स्वविश्लेषैकान्तः श्रितविहितपौष्कल्यविभवः ।  
अपेक्षासापेक्षः स्ववितरणसज्जः हृदि रतः  
स्वदास्यं तन्निष्ठां तदवधिमपीह प्रकटयन् ॥ (8) 18
</details>

<details><summary>मूलम्</summary>

दिदृक्षायां दृश्यः प्रभुरगणि निस्सङ्गसुलभः  
स्वविश्लेषैकान्तः श्रितविहितपौष्कल्यविभवः ।  
अपेक्षासापेक्षः स्ववितरणसज्जः हृदि रतः  
स्वदास्यं तन्निष्ठां तदवधिमपीह प्रकटयन् ॥ (8) 18
</details>


<details open><summary>विश्वास-प्रस्तुतिः</summary>

अभीष्टं विश्वस्मिन् विषमफलकाङ्क्षिण्यविषमं  
प्रयच्छन्तं दृष्ट्वा परमपुरुषार्थैकरसिकः ।  
निरस्धान्यापेक्षो निखिलजगदीशस्य नवमे  
निदानं सिद्धीनां निरुपधि सुहृत्त्वं गणयति ॥ 19
</details>

<details><summary>मूलम्</summary>

अभीष्टं विश्वस्मिन् विषमफलकाङ्क्षिण्यविषमं  
प्रयच्छन्तं दृष्ट्वा परमपुरुषार्थैकरसिकः ।  
निरस्धान्यापेक्षो निखिलजगदीशस्य नवमे  
निदानं सिद्धीनां निरुपधि सुहृत्त्वं गणयति ॥ 19
</details>


<details open><summary>विश्वास-प्रस्तुतिः</summary>

अभाव्येको बन्धुश् चिरकृतदयः शीलजलधिः  
स्वसम्बन्धाद् गोप्ता स्वगुणगरिमस्मारणपरः ।  
अशक्यो विस्मर्तुं घटकमुखविस्रम्भविषयः  
सुमज्जानिः सिद्ध्युन्मुखसमय इच्छन्नवसरम् ॥ (9) 20
</details>

<details><summary>मूलम्</summary>

अभाव्येको बन्धुश् चिरकृतदयः शीलजलधिः  
स्वसम्बन्धाद् गोप्ता स्वगुणगरिमस्मारणपरः ।  
अशक्यो विस्मर्तुं घटकमुखविस्रम्भविषयः  
सुमज्जानिः सिद्ध्युन्मुखसमय इच्छन्नवसरम् ॥ (9) 20
</details>


<details open><summary>विश्वास-प्रस्तुतिः</summary>

उदन्तैरित्येवं निरुपधिकसौहार्दपिशुनैर्  
उदन्यामुद्वेलामुपजनितवन्तं निजपदे ।  
त्रिवर्गातिक्रान्तस्थिरनगरघण्टापथगतेः  
सहायीकुर्वाणश् चरमशतके विन्दति मुनिः ॥ 21
</details>

<details><summary>मूलम्</summary>

उदन्तैरित्येवं निरुपधिकसौहार्दपिशुनैर्  
उदन्यामुद्वेलामुपजनितवन्तं निजपदे ।  
त्रिवर्गातिक्रान्तस्थिरनगरघण्टापथगतेः  
सहायीकुर्वाणश् चरमशतके विन्दति मुनिः ॥ 21
</details>


<details open><summary>विश्वास-प्रस्तुतिः</summary>

गतिं व्यध्वक्लेशच्छिदमपदशङ्कास्पदरसं  
भजद्भिः सुप्रापं विविधभजनप्रक्रियमिह ।  
फले तीव्रोद्योगं स्वविषयकृतात्यादरमगाद्  
यदृच्छातुष्टं सत्सरणिमपुनर्जन्मसयुजम् ॥ (10) 22
</details>

<details><summary>मूलम्</summary>

गतिं व्यध्वक्लेशच्छिदमपदशङ्कास्पदरसं  
भजद्भिः सुप्रापं विविधभजनप्रक्रियमिह ।  
फले तीव्रोद्योगं स्वविषयकृतात्यादरमगाद्  
यदृच्छातुष्टं सत्सरणिमपुनर्जन्मसयुजम् ॥ (10) 22
</details>


<details open><summary>विश्वास-प्रस्तुतिः</summary>

परं प्राप्यं पश्यन्परिचरणहेतुं विगणयन्  
परिष्कुर्वन्नाज्ञामनितरशरण्यः शरणयन् ।  
अनिष्टप्रध्वंसप्रभृतिषु निदानं च कथयन्  
मुहुर्देवं लक्ष्म्यासहितमिह भेजे मुनिवरः ॥ 23
</details>

<details><summary>मूलम्</summary>

परं प्राप्यं पश्यन्परिचरणहेतुं विगणयन्  
परिष्कुर्वन्नाज्ञामनितरशरण्यः शरणयन् ।  
अनिष्टप्रध्वंसप्रभृतिषु निदानं च कथयन्  
मुहुर्देवं लक्ष्म्यासहितमिह भेजे मुनिवरः ॥ 23
</details>


<details open><summary>विश्वास-प्रस्तुतिः</summary>

पुरा शोकः श्लोकोऽभवदिति नयादित्युपनिषन्  
मुनेः पुण्यश्लोकादजनि परभक्तैः परिणतिः ।  
व्यपोह्य स्वं भावं परिचरणसन्तानकलिकाम्  
अपीक्षद्योगी यस्तमनुमतनुकारुण्यविवशः ॥ 24
</details>

<details><summary>मूलम्</summary>

पुरा शोकः श्लोकोऽभवदिति नयादित्युपनिषन्  
मुनेः पुण्यश्लोकादजनि परभक्तैः परिणतिः ।  
व्यपोह्य स्वं भावं परिचरणसन्तानकलिकाम्  
अपीक्षद्योगी यस्तमनुमतनुकारुण्यविवशः ॥ 24
</details>


<details open><summary>विश्वास-प्रस्तुतिः</summary>

सतामित्थं सारं द्रमिडनिगमस्यान्वकथयद्  
बहूनां विद्यानां बहुमतिपदं वेङ्कटपतिः ।  
दिशासौधश्रेणी दृढघटितजैत्रध्वजपटी  
परामर्शभ्रश्यत्प्रतिमतनिराबाधनिगमः ॥ 25
</details>

<details><summary>मूलम्</summary>

सतामित्थं सारं द्रमिडनिगमस्यान्वकथयद्  
बहूनां विद्यानां बहुमतिपदं वेङ्कटपतिः ।  
दिशासौधश्रेणी दृढघटितजैत्रध्वजपटी  
परामर्शभ्रश्यत्प्रतिमतनिराबाधनिगमः ॥ 25
</details>


<details open><summary>विश्वास-प्रस्तुतिः</summary>

मनुव्यासप्राचेतसपरिषदर्हा क्वचिदियं  
सुधासिक्ता सूक्तिः स्वयमुदयमन्विच्छति जने ।  
निरिन्ध्युः के विन्द्याचलविकटसन्ध्यानटजटा-  
परिभ्रान्ता पङ्गोरुपरि यदि गङ्गा निपतति ॥ 26
</details>

<details><summary>मूलम्</summary>

मनुव्यासप्राचेतसपरिषदर्हा क्वचिदियं  
सुधासिक्ता सूक्तिः स्वयमुदयमन्विच्छति जने ।  
निरिन्ध्युः के विन्द्याचलविकटसन्ध्यानटजटा-  
परिभ्रान्ता पङ्गोरुपरि यदि गङ्गा निपतति ॥ 26
</details>