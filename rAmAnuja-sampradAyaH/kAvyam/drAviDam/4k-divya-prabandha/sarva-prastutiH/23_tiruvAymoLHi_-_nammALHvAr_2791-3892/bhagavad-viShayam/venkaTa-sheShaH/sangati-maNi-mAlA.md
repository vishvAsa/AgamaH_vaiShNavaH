+++
title = "सङ्गति-मणि-माला"

+++

## ००
श्रीमद्-वेङ्कट-शेषार्य-महा-देशिक-विरचिता ॥  
सङ्गति-मणिमाला ॥

श्रीमच्-छठारेश् चरम-प्रबन्ध--  
गाथा-सहस्रे दशकं **प्रतीष्टा** ।  
**सुसङ्गतत्वावह**-चित्र-पद्य-  
शताभिरंया मणि-मालिकेयम् ॥

## ०१

श्रियः पतिं श्री-शठ-जित् स्व-योगाद्  
यथा-तथत्वाद् **अनुभूय** चास्य ।  
बाह्याद्य्-अधृष्यां परतां च **जानन्**  
प्रेण्णाऽस्य दास्ये स्व-मनो **ऽनुशास्ति** ॥ १

तद्-एक-भोगैर् बहुभिस् **सहानु-**  
**बुभूषया तद्-भजनं** जनानाम् ।  
महा-फलं तत्र च भक्ति-योगं  
हेतुं क्रमं **चोपदिदेश** तस्य ॥ २  

आप्ताखिलेष्टः **कथम्** अस्मद्-आदि-  
निहीन-**लभ्यः** स इहेति शङ्काम् ।  
**निरस्य** सोऽनाश्रित-दुर्लभः स्वं  
समाश्रितानां **सुलभो ऽभ्यधायि** ॥ ३  

सौलभ्य-चिन्ता-कबली-कृतात्मा  
वियोग-योगान् निज-मन्तु-शान्त्यै ।  
अन्यापदेशाद् **घटकी चकार**  
पत्युः **प्रिया-भाव-गतो** गुरून् स्वान् ॥ ४   

सर्वेश्वरे स्वार्त्त्य्-असहे **प्रदर्श्य**  
सर्वेश्वरत्वादिकम् **आगते** ऽपि ।  
स्वीय-स्तवाश्लेषणतो ऽत्यवद्यं  
**मत्वा** स्व-नैच्यात् **ददृशे** सुशीलम् ॥ ५

"सौशील्य-दृष्ट्यास्य समाहितस्, तं  
कथं जनोऽयं **त्यजती"ति** चित्ते ।  
कृतानुकम्पः सुलभेन धूप-  
दीपादिना तत्-**सुगमत्वम् ऊचे** ॥ ६  

अहो परा धार्मिकता - त्व् अनन्य-  
प्रयोजनैस् **तुल्यम्** इतोऽन्य-कामैः ।  
सहास्य **संश्लिष्यत** इत्य् अथापि  
स्व्-आराध-तत्-सेवन-सौख्यम् **ऊचे** ॥ ७

ऐश्वर्यम् अस्यैव हि **विस्ततार**  
परं पुरा प्रस्तुतम् आश्रितानाम् ।  
जन्माद्य् **अनालोच्य** समं च सर्वैः  
संश्लेषणाद् आर्जवम् अप्य् **अवादीत्** ॥ ८

प्रत्यङ्ग-संश्लेषणम् एत्य तस्य  
सात्ंय-प्रदाऽऽनन्दथुतां क्रमेण ।  
अङ्गेषु **संश्लेषणम्** अप्य् **अवादीत्**  
शठारिर् ईशस्य निजेषु हृष्टः ॥ ९

इत्थं तदीयानुभवैक-हेतुं  
**निश्चित्य** चित्तं, तद् अपि **प्रशस्य** ।  
तेनैव साकं **कथयन्** शठारिर्  
**मुमोद** चादौ शतके ऽन्त्य-पङ्क्तौ ॥ १०

## ०२
इति हृद्-अनुभवस्याधिक्यतो बाह्य-योग-   
**स्पृह** इह तद्-अलाभात् **विह्वलो** वस्तु तत् तत् ।  
स्व-सम-विरह-जान् तत्-तद्-गुणान् **प्रेक्ष्य पृच्छन्**   
**विलपति** शठवैरी प्रेयसी गोपिकेव ॥ १

अथ हरिर् **अददत्** संश्लेषम् अस्मै, ततस् तत्-   
शुभ-गुण-गण-भोगस्, तत्-परत्वं जनेभ्यः ।   
अपि विभव-दशायाम् अन्वयेनान्यथा ऽपि   
**प्रथितम्** इह पुराणैः सेतिहासः **प्रवक्ति** ॥ २

( मालिनी)  
**अलभत** हरि-योगानन्दम् अन्यादृशं, तद्-
गुण-गण-रतिर् **ऊचे**, तत्-परत्वं प्रसङ्गात् ।   
अथ निजम् **अनुभोक्तुं** मोदम् **इच्छन्** स-युग्भिर्   
जगति तु तद्-**अलाभान्** मुक्त-योगेच्छुर् **आस्ते** ॥ ३  


(मालिनी )  
"परम-पद-जनानां सङ्ग-तृष्णेयम्, एतत्
भवति कृति-सहस्रे पूरिते काल+++(य्)+++" इत्थम्।   
भगवति स-विलम्बे **सोढुम्** एतन् **न शक्तः**   
**विलपति** शठ-वैरी प्रेयसी-मातृ-वाचा ॥ ४

( मालिनी)  
इति विलपनम् **अस्याकर्ण्य** तूर्णं स नाथः   
करि-वर-परिरक्षा-कान्दिशीकः पुरस्तात् ।   
निज-वपुषि सुभूषा-हेति-रूपैर् **बभासे**   
सह परिजन-बृन्दैस् तत्र **तुष्टः प्रवक्ति** ॥ ५  

( मालिनी)  
शठ-रिपु-परिरम्भाद् **उज्ज्वलं प्रेक्ष्य** वर्म   
स्व-कम्, अथ **मुदिते** ऽस्मिन्, नैच्य-वाक् सोऽप्य् अभूत् (+हि??)।   
**चकित**-हृदि च देवे, विप्रयोग-प्रभीतौ   
अ-भय-वचनम् अस्मै स **प्रदत्ते** तदात्वे ॥  ६ 

( मालिनी)  
अभय-वचन-काले **प्रीतिर्** अस्याभवद् या   
शठ-रिपु-विषया सा तज्-जनेष्व् अप्य् अथा **ऽभूत्** ।   
इदम् **अभिनिरीक्ष्य** प्रीति-पूर्णो मुनीन्द्रः   
स्विक-जन-रतिम् एनं द्वादशाख्याभिर् ऊचे ॥ ७  

( मालिनी)  
निज-जन-कुल-जेऽपि **प्रेम** तीव्रं **दधानं**   
**समकथयद्** अथैनं द्वादशाख्याभिर् एवम् ।   
अ-मृत-वितरणेनाप्य् अस्य मोक्ष-प्रदत्वं   
निरुपधि च परत्वं तेन तुष्टः **प्रवक्ति** ॥ ८  

( मालिनी )  
अथ च सकुलम् एनं मोक्ष-सौख्यं **प्रणेतुं**   
कृत-मतिम् अपि देवं "मे मुदे नेयम् अर्थ्या ।  
चरण-कमल-**सेवा** मोक्ष-**वासो मुदे** ते   
**भवतु** म" इति गोप्यं **प्राह** मोक्ष-स्वरूपम् ॥ ९

( मालिनी) **विवृतम्** इति तु मोक्षं **सम्प्रदातुं** वनाद्रौ   
शुभ-सविध-पदे तं **प्रेक्ष्य तिष्ठन्तम्** ईशम् ।   
तम् अपि गिरिम् अथैतत्-पार्श्व-मार्गादि सर्वं   
**पठति** वकुल-मालः प्राप्य-कोटि-प्रविष्टम् ॥ १०  

