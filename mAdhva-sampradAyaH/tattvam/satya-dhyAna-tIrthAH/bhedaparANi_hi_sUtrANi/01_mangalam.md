+++
title = "०१ मङ्गलम्"

+++


## जयताज् जानकीजानिः कल्याणगुणवारिधिः । दुर्वादिमतविच्छित्तौ प्रेरयन्मन्मनः सदा

**॥ श्रीरामचन्द्राय नमः ॥**

# **॥ भेदपराण्येव खलु ब्रह्मसूत्राणि ॥**

## **मङ्गलं** 

जयताज् जानकीजानिः कल्याणगुणवारिधिः ।

दुर्वादिमतविच्छित्तौ प्रेरयन्मन्मनः सदा ॥ १ ॥

मायावादतमोव्याप्तिर् अञ्जसा येन वारिता ।

प्रकाशितं च तत्त्वं तं भजे मध्वदिवाकरम् ॥ २ ॥

यत्कृपालेशमात्रेण पुरुषार्थचतुष्टयम् ।

लभन्ते मानुषा नूनं तान् जयादिगुरून् भजे ॥ ३ ॥

