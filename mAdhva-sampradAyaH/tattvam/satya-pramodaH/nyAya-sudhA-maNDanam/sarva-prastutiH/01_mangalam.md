+++
title = "०१ मङ्गलम्"

+++


## राम रामेति रामेति रमे रामे मनोरमे । इत्युमायै शंकरोक्तं मूलरामं सदा भजे

**ॐ श्रीदिग्विजयरामो विजयते**

**श्री मत्सत्यप्रमोदतीर्थ विरचितं न्यायसुधामण्डनम्**

## 'अद्वैततत्त्वसुधा' खण्डनात्मकम् 

**मङ्गलम्**

# राम रामेति रामेति रमे रामे मनोरमे । 

# इत्युमायै शंकरोक्तं मूलरामं सदा भजे ॥ १ ॥ 

परविद्याभाष्य-टीका-टिप्पण्यादिकृतो गुरून् ।

व्यास-मध्व-जय-व्यास-रघूत्तममुखान् भजे ॥ २ ॥

परभाष्यस्थदोषान् ये व्याहत्यादीनदर्शयन् ।

परविद्याप्रवक्तंस्तान् सत्यध्यानगुरून् भजे ॥ ३ ॥

सत्यप्रज्ञकराब्जोत्थान् सुधापाठनतत्परान् ।

श्रीसत्याभिज्ञतीर्थार्यान् गुरून् वन्दे निरन्तरम् ॥ ४ ॥

सुधाशयानभिज्ञानाद्दोषा ये परदर्शिताः ।

प्रसाध्याभासतां तेषां सुधामण्डनमारभे ॥ ५ ॥

