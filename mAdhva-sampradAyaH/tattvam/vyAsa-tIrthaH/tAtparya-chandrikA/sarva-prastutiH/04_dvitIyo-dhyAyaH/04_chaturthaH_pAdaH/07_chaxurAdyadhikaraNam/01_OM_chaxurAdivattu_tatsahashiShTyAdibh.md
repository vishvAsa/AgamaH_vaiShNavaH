+++
title = "०१ ॐ चक्षुरादिवत्तु तत्सहशिष्ट्यादिभ्यः ॐ"

+++


## पूर्वत्रोक्ता प्राणस्योत्पत्तिरिह पूर्वपक्षे ..

# **चक्षुराद्यधिकरणम्**

## **तात्पर्यचन्द्रिका**

॥ ॐ चक्षुरादिवत्तु तत्सहशिष्ट्यादिभ्यः ॐ ॥

पूर्वत्रोक्ता प्राणस्योत्पत्तिरिह पूर्वपक्षे स्वातन्त्र्यादाक्षिप्यत इति सङ्गतिः । अत्रोक्तं ब्रह्मणः सर्वस्रष्टृत्वादिकं किं मुख्यप्राणस्वातन्त्र्यश्रुतिविरुद्धं न वेति चिन्ता । तदर्थं तत्पारतन्त्र्यश्रुतिः किं प्रबलस्वातन्त्र्यश्रुतिबाधितोत नेति । तदर्थं स्वातन्त्र्यश्रुतिः किं मुख्येश्वराभिप्राया उत अवान्तरेश्वराभिप्रायेति ॥ कर्तृप्रयोज्यत्वेति ॥ सुषुप्तौ जीवप्रयत्नाभावे चक्षुरादीनां व्यापारादर्शनाज्जीवप्रयोज्यत्वम् । मुख्यप्राणस्य तु तदा व्यापारदर्शनात्तदप्रयोज्यत्वमिति भावः ॥ छ ॥ चक्षुराद्यधिकरणम् ॥ ७ ॥

### **प्रकाशिका**

॥ स्पष्टो ग्रन्थः ॥

### **चन्द्रिकाविवृतिः**

ॐ चक्षुरादिवत्तु तत्सहशिष्ट्यादिभ्यः ॐ ॥ सङ्गतिरिति ॥ पूर्वाधिकरणसिद्धान्ताक्षेपेण पूर्वपक्षोत्थानादुपजीव्योपजीवकसङ्गतिरिति भावः

