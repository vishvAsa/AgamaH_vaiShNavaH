+++
title = "०३ आत्माऽपि क्षणिकः"

+++


## आत्मनं च क्षणस्थितम्

**आत्माऽपि क्षणिकः**

**आत्मनं च क्षणस्थितम्**

### **सुधा**

किमनात्मप्रपञ्च एव क्षणिको नेत्याह आत्मानमिति ।

## **अनुव्याख्यानम्**

***............ आत्मनं च क्षणस्थितम् ॥***

क्षणिकत्वहेतोः सत्वस्य सर्वत्र साम्यादिति भावः । क्षणिकत्वे प्रत्यभिज्ञाविरोध इत्यत आह नित्यमिति ।

**अनुव्याख्यानम्**

***नित्यं सन्तानमेतेषाम् .... .....***

एतेषाम् अणूनाम् । सन्तानविषया प्रत्यभिज्ञेति भावः । न चैवं सत्वस्यानैकान्त्यम् । सन्तानस्य सत्त्वाभावात् ।

### **शेषवाक्यार्थचन्द्रिका**

सर्वत्रेति । अनात्मनीवात्मन्यपीत्यर्थः । अन्यथाऽऽत्मन्येव व्यभिचरितत्वात्सत्वस्यानात्मन्यपि क्षणिकत्वसाधकत्वं न स्यादिति भावः ॥ क्षणिकत्व इति । आत्मानात्मप्रपञ्चस्येति शेषः । सोऽहमित्यादिप्रत्यभिज्ञयाऽऽत्मानात्मप्रपञ्चस्य स्थायित्वसिद्धेरिति भावः ॥ एवमिति । सन्तानस्य स्थायित्व इत्यर्थः । क्षणिकत्वाभाववति सन्तानेऽपि सत्वस्य वृत्तेरिति भावः ॥ सत्वाभावादिति । अर्थक्रियाकारित्वरूपसत्वस्य सन्तानिमात्रनिष्ठतायाः परेणाभ्युपगमादिति भावः ॥

### **यादुपत्यं**

सर्वत्रेति । बाह्यान्तरवस्तुष्वित्यर्थः ॥ सन्तानस्येति । अर्थक्रियाकारित्वरूपं सत्वं सन्तानिनामेव न सन्तानस्येति भावः ॥

### **श्रीनिवासतीर्थीया **

॥ ॐ समुदाय उभयहेतुकेऽपि तदप्राप्तिः ॐ ॥ एतेषाम् अणूनाम् । अवयवानाम् परमाणूनाम् । अनैकान्त्यं नित्यभूते सन्तान इति शेषः ।

### **वाक्यार्थरत्नमाला **

इत्यादीत्यादिना सोयमित्यस्य ग्रहः । प्रत्यभिज्ञायाः सन्तानविषयत्वे सन्तानस्य स्थायित्वं लब्धमिति व्याचष्टे । सन्तानस्येति । अर्थक्रियाकारित्वेति । ततश्च तादृशसत्वस्य सन्तानेऽभावान्न व्यभिचार इति भावः ।

