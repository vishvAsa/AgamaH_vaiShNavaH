+++
title = "०८ समयपादोपसंहारः"

+++


## अतोऽशेषजगद्धाता निर्दोषोरुगुणार्णवः

**समयपादोपसंहारः**

**अतोऽशेषजगद्धाता निर्दोषोरुगुणार्णवः**

### **सुधा**

पादार्थमुपसंहरति अतोऽशेषेति ।

## **अनुव्याख्यानम्**

***अतोऽशेषजगद्धाता निर्दोषोरुगुणार्णवः ॥***

***नारायणः श्रुतिगणतात्पर्यादवसीयते ॥***

साङ्ख्यादिविरोधिसमयानां निरस्तत्वात्प्रथमाध्याये यत्सकलश्रुतिसमन्वयेन भगवतो लक्षणद्वयं साधितं तन्निर्णीतमेवेत्यर्थः ।

### **परिमल **

स्वपक्षस्यात्र पादेऽसमर्थनात्तदुपसंहारः कथमित्यतोऽभिप्रायमाह साङ्ख्यादीति ॥ लक्षणद्वयमिति । जगज्जन्मादिहेतुत्वगुणपरिपूर्णत्वरूपं जन्मादिसूत्रब्रह्मपदाभ्यामुक्तमित्यर्थः ।

