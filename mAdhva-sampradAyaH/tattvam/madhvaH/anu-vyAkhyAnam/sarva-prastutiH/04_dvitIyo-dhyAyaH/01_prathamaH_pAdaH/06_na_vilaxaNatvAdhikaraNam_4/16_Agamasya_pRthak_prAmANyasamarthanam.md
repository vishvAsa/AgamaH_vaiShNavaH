+++
title = "१६ आगमस्य पृथक् प्रामाण्यसमर्थनम्"

+++


## तस्मात्सैवानुमा मता

**आगमस्य पृथक् प्रामाण्यसमर्थनम्**

**तस्मात्सैवानुमा मता**

### **सुधा**

केचिद्वाक्यं वाक्यार्थेऽनुमानमिति ब्रुवते । तदनुपपन्नम् । वाक्यवाक्यार्थयोर्देशतः कालतो वाऽन्वयव्यतिरेकाभावात् । अथेदं वाक्यं वाक्यार्थवद् वाक्यत्वादिति साध्यते । तत्र किं वाक्यार्थमात्रं साध्यते तद्विशेषो वा । नाद्यः । विप्रमितेर्निर्निबन्धनत्वापत्तेः । द्वितीये स विशेषः प्रतीतो न वा । आद्ये वाक्यवैयर्थ्यम् । द्वितीयेऽप्रसिद्धविणता । विस्यान्यत्राभावादनैकान्त्यं च । मतुबर्थश्च किं प्रतिपाद्यप्रतिपादकभावः, सम्बन्धान्तरं वा । आद्ये साक्षाल्लिङ्गतया वा । न प्रथमः । अनुमानवैयर्थ्यात् । अपसिद्धान्ताच्च । द्वितीये तु नेदं वाक्यार्थानुमानं किन्तु सिद्धेऽर्थे वाक्यस्य लिङ्गतानुमानमेव । तत्र च दृष्टान्तोऽन्यतरसाध्यविकलः । न द्वितीयः । तदभावेन बाधात् ।

### **वाक्यार्थचन्द्रिका**

ननु तथाऽप्यागमस्य पृथक् प्रामाण्ये काणादादीनां विप्रतिपत्तेस्तत्समर्थनस्यावश्यकर्तव्यत्वाद्भाष्ये न्यूनत्वमेवेत्यतस्तस्याप्यतिसुप्रसिद्धत्वात्तदनुक्तिर्न दोषायेत्याशयवांस्तन्मतं दूषयितुमुत्थापयति केचिदिति । काणादाद्या इत्यर्थः । वाक्यं वाक्यार्थेऽनुमानमिति वदतः किं विशेष्यभूतं वाक्यमेवानुमानतयाऽभिमतं, किंवा विणभूतं वाक्यत्वमिति विकल्पद्वयं मनसि निधायाद्यं दूषयति वाक्यवाक्यार्थयोरिति । यत्र वाक्यं तत्र वाक्यार्थो यत्र वाक्यार्थाभावस्तत्र वाक्याभाव इति दैशिकान्वयव्यतिरेकयोराकाशे, यदा वाक्यं तदा वाक्यार्थो यदा वाक्यार्थाभावस्तदा वाक्याभाव इति कालिकान्वयव्यतिरेकयोश्चातीताद्यर्थप्रतिपादकवाक्यकाले व्यभिचारेणाभावादित्यर्थः । द्वितीयं शङ्कते वाक्यार्थमात्रमिति । अविवक्षितविशेषं संसर्गमात्रमित्यर्थः ॥ निर्निबन्धनत्वापत्तेरिति । ततश्च कादाचित्कत्वानुपपत्तिरिति भावः । व्यतिरेकिवत्सामान्यप्रसिद्ध्या नाप्रसिद्धविणतेत्य परितोषादाह विस्येति । यद्वाऽप्रसिद्धविणत्वस्य स्वमते दोषत्वाभावादाह विस्येति ॥ अन्यत्रेति । घटमानयेत्यादिवाक्ये, सत्यपि वाक्यत्वे, कालविशेषीयपुरुषविकर्तृकगोविकर्मकानयनरूपवाक्यार्थत्वाभावादिति भावः । वाक्यवित्वस्यैव हेतुत्वान्न तत्र व्यभिचार इत्युपरितोषादाह मतुबर्थश्चेति ॥ अनुमानेति । वाक्यादेव साक्षाद्वाक्यार्थसिद्धेर्वाक्येन वाक्यार्थानुमानवैयर्थ्यादित्यर्थः । वाक्यं वाक्यार्थवदित्युद्देश्यप्रतीत्यर्थत्वान्नानुमानवैयर्थ्यमित्यपरितोषादाह अपसिद्धान्तादिति । वाक्यस्य लिङ्गतया वाक्यार्थप्रतिपादकत्वस्यैव त्वत्पूर्वाचार्यैरङ्गीकृतत्वेन साक्षात्प्रतिपादकत्ववर्णनस्य तद्विरुद्धत्वादिति भावः । अस्तु सिद्धे वाक्यार्थे वाक्यस्य लिङ्गत्वानुमानमेवैतदित्यत आह तत्र चेति । वाक्यान्तरे लिङ्गतया प्रतिपाद्यप्रतिपादकभावरूपसम्बन्धवदर्थकत्वस्य परं प्रत्यसम्मतेरिति भावः ॥ तदभावेनेति । सम्बन्धान्तरं भवत्किं तादात्म्यं स्यात्किंवा संयोगोऽथ समवायः । नाद्यः । वह्न्यादिशब्दोच्चारणे मुखदाहादिप्रसङ्गात् । वर्तमानस्य शब्दस्यातीतादिनाऽर्थेन तादात्म्येऽर्थस्य वर्तमानतायाः शब्दस्य वाऽतीतादित्वस्य च प्रसङ्गाच्च । न द्वितीयः । गुणत्वात् । न तृतीयः । आकाशगुणस्य शब्दस्यान्यत्र समवायायोगात् । ततश्च वाक्यस्य वाक्यार्थेन तादात्म्यादिरूपसम्बन्धस्याभावेन तद्वत्त्वसाधने बाध इति भावः ।

### **परिमल**

देशत इत्यादि । वियदवह्न्यादिभिन्नादेशत्वात् । अतीतानागतवाक्यवाक्यार्थयोर्भिन्नकालीनत्वादिति भावः ॥ इति साध्यत इति । संप्रतिपन्नवाक्यान्तरवदिति दृष्टान्त इति भावः ॥ अन्यत्राभावादिति । एतद्वाक्यप्रतिपाद्यार्थविस्य वाक्यत्वरूपहेतुमति वाक्यान्तरे अभावादित्यर्थः ॥ लिङ्गतानुमानमेवेति । इदं वाक्यं लिङ्गतया वाक्यार्थप्रतिपत्तिजनकं वाक्यत्वाद्वाक्यान्तरवदिति प्राप्तत्वादिति भावः । अस्तु को दोष इत्यत आह तत्र चेति । प्रतिवादिनस्तत्र साध्यासम्मतेरिति भावः। सम्बन्धान्तरं वेति कल्पं निराह न द्वितीय इति ।

### **यादुपत्यं**

वाक्यवाक्यार्थयोरिति । यत्र वाक्यं तत्र वाक्यार्थो, यत्र वाक्यार्थाभावस्तत्र वाक्याभाव इति दैशिकयोरन्वयव्यतिरेकव्याप्त्योराकाशे व्यभिचारेण; यदा वाक्यं तदा वाक्यार्थः यदा वाक्याभावस् तदा वाक्याभाव इति कालिकयोस्तयोरतीतादिप्रतिपादकवाक्यकाले व्यभिचारेणाभावादित्यर्थः ॥ तत्र दृष्टान्त इति । वाक्यान्तरे लिङ्गतया प्रतिपाद्यप्रतिपादकभावसम्बन्धेनार्थवत्त्वासम्मतेरिति भावः ।

### **श्रीनिवासतीर्थीया**

वाक्यवाक्यार्थयोरिति । धूमो वह्नौ लिङ्गमितिवद्वाक्यस्यैव वाक्यार्थे लिङ्गत्वं वाक्यार्थनिरूपितव्याप्यत्वं प्राप्तं; तन्न सम्भवति । यत्र वाक्यं तत्र वाक्यार्थ इति न दैशिकान्वयव्याप्तिः । शब्दरूपवाक्योपेते गगने व्यभिचारात् । एवं दैशिकव्यतिरेकव्याप्तेरप्यत्रैव व्यभिचारः । तथा यदा वाक्यं तदा वाक्यार्थ इति न कालिकोऽन्वयः । अतीतादिविषयवाक्ये व्यभिचारात् । तथा कालिकव्यतिरेकस्याप्यत्रैव व्यभिचारो बोध्यः । इदं वाक्यं गामानयेति वाक्यम् । वाक्यार्थमात्रं वाक्यार्थसामान्यमित्यर्थः । वाक्यार्थवत्त्वं नाम वाक्यार्थवतो भावो वाक्यार्थ एव भवतीत्यभिप्रेत्येत्थमुक्तमिति द्रष्टव्यम् । विशेषः गोकर्मकानयनक्रियासंसर्गरूपः । उत्तरत्राप्येवमेव विशब्दार्थो ध्येयः ॥ वैयर्थ्यमिति । वाक्यभिन्नमानान्तरसिद्धत्वादित्यर्थः । नदीतीरे फलानि सन्तीति वाक्ये व्यभिचारेश्चेत्याह अनैकान्त्यं चेति । अनुमानविधयैव वाक्यस्य वाक्यार्थबोधकत्वं न साक्षादिति पक्षस्य परित्यागादपसिद्धान्त इत्याह अपसिद्धान्ताच्चेति । सिद्धेऽर्थे वाक्यार्थे प्रकारान्तरेण सिद्धे सतीत्यर्थः ॥ तत्र चेति । वाक्यं वाक्यार्थं लिङ्गत्वेन प्रतिपादयतीति साधने दृष्टान्तत्वेनाभिप्रेतनदीतीर इत्यादिवाक्ये साध्यस्यास्माकमसम्मतत्वात्साध्यवैकल्यमित्यर्थः ॥ तदिति । संयोगसमवायरूपसम्बन्धान्तरेत्यर्थः ।

### **वाक्यार्थरत्नमाला**

वाक्यस्य वाक्यार्थे मानत्वे उक्ते वाक्यत्ववाक्यार्थयोर्व्याप्तिमाश्रित्योत्तरप्रयोगाशङ्कनाद्यनुपपन्नमित्यतः विकल्पमुखेन ग्रन्थप्रवृत्तेरत्राभिप्रेतत्वान्नोक्तदोष इत्याशयेन विकल्पद्वयनिरासकतयोत्तरग्रन्थं योजयितुं प्रसञ्जकाभावेन विकल्पस्यैवानुत्थानान्न तन्निरासकतयोत्तरग्रन्थप्रवृत्तिस्सम्भवतीत्यतो विकल्पप्रसञ्जकं च दर्शयन्नेव विकल्पप्रदर्शनपूर्वकमाद्यकल्पनिरासकतयोत्तरवाक्यं योजयति । वाक्यं वाक्यार्थेऽनुमानमिति वदत इत्यादिना । विशेष्यभूतमिति । वाक्यत्वविशिष्टवाक्यस्यैव वाक्यपदेनोपस्थितिव्युत्पत्या वाक्यस्य विशेष्यतयोपस्थितत्वादिति भावः । आकाश इति । वाक्यात्मनः शब्दस्याकाशगुणत्वेनाकाशनिष्टत्वेऽपि गवादिनिष्टाऽऽनयनादिसंसर्गरूपवाक्यार्थस्याकाशेऽ भावादित्याशयः । विशेष्यभूतमिति । वाक्यत्वविशिष्टविस्यान्यत्राभावादनैकान्त्यं चेत्येकमेव मूलं वाक्यमनैकान्त्योपपादनं च विस्येत्यादीति मनसि कृत्वा टीकायां व्यतिरेकिवदित्यादिना तद्वाक्यं योजितम् । गोविशेषेति । गोरूपो यो विस्तत्कर्मकेति योज्यम् । वाक्यवित्वस्यैवेति । गामनयेत्यादि वाक्येत्यर्थः । व्यभिचार इति । उक्तहेतोः पक्षधर्मतासिध्यर्थमिदमिति मूलानुसारेण वाक्यविपक्षीकारेऽन्वयव्याप्त्यभावेऽपि व्यतिरेकव्याप्तिसम्भवश्चेत्यपि ज्ञेयम् । स्वाभाविको हि शब्दार्थयोः सम्बन्धस्त्रेधा स्यात्तादात्म्यलक्षणो वा प्रत्याय्यप्रत्यायकभावो वा प्राप्तिलक्षणो वेत्यादि शब्दपरीक्षास्थलीयन्यायवाचस्पतिव्याख्यानरूपनिबन्धाद्यनुसारेण प्रवृत्तजिज्ञासाधिकरणीय प्रत्यक्षवच्च प्रामाण्यमि’’त्येतदनुव्याख्यानव्याख्यानरूपमूलानुसारेण सम्बन्धान्तरं विकल्प्य निराकरोति । सम्बन्धान्तरं भवदिति ।

