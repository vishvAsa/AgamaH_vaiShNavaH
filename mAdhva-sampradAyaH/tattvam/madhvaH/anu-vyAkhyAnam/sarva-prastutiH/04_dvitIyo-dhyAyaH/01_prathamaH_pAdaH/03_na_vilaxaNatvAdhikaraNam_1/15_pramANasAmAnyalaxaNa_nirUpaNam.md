+++
title = "१५ प्रमाणसामान्यलक्षण निरूपणम्"

+++


## याथार्थ्यमेव मानत्वम्

**प्रमाणसामान्यलक्षण निरूपणम्**

**याथार्थ्यमेव मानत्वम्**

### **सुधा**

तत्र निर्धारित(निर्ज्ञात)स्वरूपस्यैव सङ्खयादिजिज्ञासा । लक्षणं च तन्निर्धारणोपायः । न च सामान्यलक्षणेन विना विलक्षण(स्य•वसर इत्यतः प्रमाणसामान्यलक्षणं प्रथमं तावदाह याथार्थ्यमेवेति ।

## **अनुव्याख्यानम्**

***याथार्थ्यमेव मानत्वम् ......... ॥***

### **वाक्यार्थचन्द्रिका**

ननु प्रयोजनाभावेन लक्षणस्यैवावक्तव्यत्वाद्वक्तव्यत्वे वा नियामकाभावेन प्रथमतोऽवक्तव्यत्वात्प्रथमतो वक्तव्यत्वे वा विलक्षणान्यनभिधाय सामान्यलक्षणस्यैव प्राथमिकत्वे नियामकाभावात्सामान्यलक्षणाभिधानपरोत्तरवाक्यानर्थक्यमित्यतो लक्षणाभिधानप्रयोजनदर्शनपूर्वकं लक्षणस्यैव प्रथममभिधाने नियामकं वदन्नेव नियामकोक्त्या सामान्यलक्षणस्य प्राथमिकत्वं समर्थयमानस्तदभिधानपरतयोत्तरं वाक्यं योजयति तत्रेति । स्वरूपसङ्ख्याविषयफलैरनेकधा प्रमाणे निरूपणीय इत्यर्थः ॥ न च सामान्य लक्षणेन विनेति । यद्यपि सामान्यलक्षणाभिधानेन विना न विभज्योद्देशावसरः । अवच्छेदकैक्येनैक्यमापन्नस्यैव वस्तुनो विभज्योद्देष्टव्यत्वात्तथाऽपि विभज्योद्देशार्थस्यापि सामान्यलक्षणाभिधानस्य तद्द्वारा तत्कार्यभूतविलक्षणाभिधानार्थत्वमप्यविकलमित्यभिप्रेत्य न विलक्षणावसर इत्युक्तमत एव कथालक्षणटीकायामेवमेव सामान्यलक्षणाभिधानस्यार्थवत्त्वमुपवर्णितमिति ध्येयम् ॥

### **परिमल**

तन्निर्धारणोपायो लक्षणं चेत्तर्हि विलक्षणमेवादौ वाच्यमित्यत आह न च सामान्येति ।

### **श्रीनिवासतीर्थीया**

निर्ज्ञातेति । निर्धारितेत्यर्थः ॥

### **वाक्यार्थरत्नमाला**

प्रथमतो अवक्तव्यत्वादिति पदच्छेदः । न विभज्योद्देशावसर इति । तथा च न विभज्योद्देशावसर इति वक्तव्यत्वापत्या न विलक्षणावसर इत्युक्तयसामञ्जस्यमिति भावः ।





