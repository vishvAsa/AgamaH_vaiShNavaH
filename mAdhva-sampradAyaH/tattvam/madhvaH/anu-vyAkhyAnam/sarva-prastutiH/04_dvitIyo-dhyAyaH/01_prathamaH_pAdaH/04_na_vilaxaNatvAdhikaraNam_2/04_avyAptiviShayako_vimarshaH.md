+++
title = "०४ अव्याप्तिविषयको विमर्शः"

+++


## याथार्थ्यमेव मानत्वम्

**अव्याप्तिविषयको विमर्शः**

**याथार्थ्यमेव मानत्वम्**

### **सुधा**

नन्वसाधार(णो)णधर्मश्चेल्लक्षणमव्यापकस्यापि तदा लक्षणतापत्तिः । अतिव्याप्त्यसम्भवाविव अव्याप्तिरपि हि लक्षणदोषः । उच्यते । लिङ्गतया हि लक्षणमुपयुज्यते । न च व्यापकता लिङ्गत्वोपयोगिनी । व्याप्यत्वेनैव तदुपपत्तेः । इतरथा धूमादीनामलिङ्गतापातात् । किन्नाम पक्षीकृतदृष्टान्तीकृतव्यापकतात्वपेक्षितैव । उपायत्वेनोपन्यस्तस्याभावे तदुपेयप्राप्तेरसम्भवात् । उभयधर्मभूताया व्याप्तेरन्यतराभावे दर्शयितुमशक्यत्वात् । तथा च तदानीं लिलक्षयिषितमात्रव्यापित्वं लक्षणस्यापेक्षितम् । तच्च लक्ष्यस्य धर्म इत्युक्तमेव । अव्यापकत्व(धर्म)स्य लक्षणदोषतावादस्तु सर्वस्यापि लिलक्षयिषितत्वे द्रष्टव्यः ।

### **वाक्यार्थचन्द्रिका**

ननु लक्ष्यस्य धर्म इत्यनेनासम्भवस्यासाधारण इत्यनेनातिव्याप्तेश्च व्यावर्तितत्वेनोक्तलक्षणस्यासम्भव्यतिव्याप्तिव्यावृत्तौ सिद्धायामप्यव्याप्तिवारकपदाभावेनोक्तलक्षणस्या व्यापकव्यावृत्त्यसिद्ध्या तत्रातिव्यापकं लक्षणलक्षणमिति शङ्कते नन्विति । लक्षणतया तल्लक्ष्यत्वादेव न तत्रातिव्याप्तिरित्यतोऽतिव्याप्त्यसम्भवयोरिवाव्याप्तेरपि लक्षणदोषत्वान्न लक्षणतया लक्ष्यत्वमित्यतिव्याप्तिर्वज्रलेपायितैवेत्याह अतिव्याप्त्यसम्भवाविवेति । तथा चातिव्याप्त्यादिपरिहारायासाधारणधर्म इति विणं यथोपादीयते तथाऽव्यापके शबलत्वादावतिप्रसङ्गपरिहाराय यावल्लक्ष्यासाधारणो धर्म इति वा लक्ष्यव्यापकधर्म इति वा तल्लक्षणं वक्तव्यमिति नोक्तं लक्षणलक्षणमनुपपन्नमिति भावः । लक्षणस्य लिङ्गतयोपयोगित्वेन साध्यव्याप्यताया लिङ्गत्वोपयोगेनावश्यकत्वेऽपि तद्य्वापकताया अनावश्यकत्वान्न व्यापकत्वाभावो दोषायेति परिहरति उच्यत इति । साध्यव्यापकताया लिङ्गत्वोपयोगित्वे बाधकमाह इतरथेति । अग्निमति पर्वते महानसे वा धूमस्य सत्त्वेऽप्यग्निमत्ययोगोलके तदभावेन वह्न्यव्यापकत्वादिति भावः ।

ननु साध्यव्यापकताया लिङ्गत्वानुपयोगित्वात्तद्य्वाप्यतामात्रेणैव लिङ्गत्वाभ्युपगमे निर्धूमपक्षदृष्टान्तकधूमवत्त्वस्यापि लिङ्गत्वं स्यादित्याशयेन शङ्कते किन्नामेति । न च व्यापकता लिङ्गतोपयोगिनीति न व्यापकतामात्रस्य लिङ्गत्वोपयोगोनिषिध्यते येनोक्तातिप्रसङ्गः स्यात् । किन्तु साध्यव्यापकताया एव । पक्षीकृतदृष्टान्तीकृतव्यक्तिव्यापकतायास्सूपयोगोऽभ्युपगम्यत एव । ततश्च तदभावान्नोक्तातिप्रसङ्ग इत्याशयेन परिहरति पक्षीकृतेति ॥ व्यापकता त्विति । व्यापित्वमित्यर्थः । तत्कुत इत्यतस्तदुभयं क्रमेणोपपादयति उपायत्वेनेत्यादिना । यद्यपि व्याप्तिः साधनस्यैव धर्मो न साध्यस्य तथाऽपि साधनाश्रिताया अपि तस्याः साध्यनिरूपितत्वेन तद्धर्मत्वव्यपदेश औपचारिक इति द्रष्टव्यम् । यदर्थं लक्षणस्य लिङ्गतयोपयोगित्ववर्णनं यदर्थं च लिङ्गत्वोपयोगिरूपावधारणं तदिदानीमाह तथा चेति । ननु तदानीं लिलक्षयिषितमात्र व्यापित्वस्य लक्षणापेक्षितरूपस्य लक्षणलक्षणे प्रत्यायकपदाभावात्कथमनेवंरूपस्यालक्षणस्यानेन व्यावृत्तिरित्यतस्तस्य लक्ष्यस्य धर्म इत्यनेनैवोक्तत्वाद्युक्ता तेनानेवंरूपस्य व्यावृत्तिरित्याह तच्चेति । तदानीं लिलक्षयिषितमात्रव्यापित्वं चेत्यर्थः । ततश्च तदानीं लिलक्षयिषितमात्र व्यापित्वेन शबलत्वस्यापि लक्षणत्वेन लक्ष्यत्वान्न तत्रातिव्याप्तिरिति भावः ।

इदं च लिलक्षयिषितमात्रव्यापित्वस्य लक्ष्यस्य धर्म इत्यनेनोक्तत्ववचनं लक्ष्यस्य धर्म इत्यनेन लिलक्षयिषितव्यापित्वस्योक्तत्वान्न व्यापकतालाभार्थं लक्षणलक्षणे पृथक् व्यापकतापदापेक्षेत्यभिप्रेत्यैव । न तु लक्ष्यस्य धर्म इत्यनेनैव इदानीं लिलक्षयिषितमात्रव्यापित्वस्याप्युक्तत्वाभिप्रायेण । लक्ष्यपदेन तदानीं लिलक्षयिषितत्वस्य षष्ठ्युत्तरधर्मपदेन च तद्य्वापित्वस्य कथञ्चिदुक्ततालाभेऽपि मात्रार्थस्य तेनानुक्त्या लक्षणलक्षणान्तर्गतपदद्वयेन लिलक्षयिषितमात्रव्यापिताया अनुक्तेः । उक्तौ चात्रासाधारणपदस्यान्यत्र च न वर्तते चान्यत्रेत्यस्य वैयर्थ्यापातात् । न चैवं सति यो धर्मो लक्ष्ये व्याप्त्या वर्तत इत्यादौ व्याप्त्येति विणवैयर्थ्यं स्यात् । तत्रापि यो धर्मो लक्ष्ये वर्तत इत्येतावतैव तदानीं लिलक्षयिषितव्याप्तित्वलाभसम्भवादिति वाच्यम् । तत्रापि लिलक्षयिषितमात्रव्यापित्वस्यैव विशिष्टलक्षणार्थत्वेनाभिप्रेतार्थत्वादिति ध्येयम् । का तर्ह्यतिव्याप्त्यसम्भवयोरिवाव्याप्तेर्लक्षणदोषत्वोक्तेर्गतिरित्यत आह अव्यापकत्वस्येति । तत्राव्यापकधर्मस्य सार्वत्रिकव्यावृत्त्याद्यहेतुत्वादिति भावः । तथा च तदानीं लिलक्षयिषितसकलगोव्यापित्वाभावान्न तत्रातिव्याप्तिरिति न तद्य्वावृत्त्यर्थं लक्षणलक्षणे पदान्तरापेक्षेति हृदयम् ।

### **परिमल**

अस्तु लक्षणतेत्यत आह अतिव्याप्तीति ॥ व्यापकतेति । इतरभेदादिसाध्यव्यापकतेत्यर्थः ॥ अलिङ्गतापातादिति । धूमादीनां वह्निं प्रत्यव्यापकत्वादिति भावः ॥ व्यापकतात्विति । विद्यमानता त्वित्यर्थः । पक्षे सत्ता कुत इत्यत आह उपायत्वेनेति । दृष्टान्ते सत्त्वस्योपयोगमाह उभयधर्मेति । एवं तर्हि लिलक्षयिषितमात्रव्यापित्वे सति लक्ष्यस्यासाधारणो धर्मो लक्षणमिति वक्तव्यमित्यतो नेत्याह तच्चेति । लिलक्षयिषितमात्रव्यापित्वं लक्ष्यस्य धर्म इति पदद्वयेनोक्तमेवेत्यर्थः । लक्ष्यशब्देन लिलक्षयिषितत्वस्य धर्मशब्देन व्यापित्वस्य प्राप्तेरिति भावः ।

### **यादुपत्यम्**

इष्टापत्तिं परिहरति अव्याप्त्यसम्वाविति ॥ व्यापकतेति । इतरभेदादिरूपसाध्यनिरूपितेति शेषः ॥ व्यापकता त्विति व्यापित्वं त्वित्यर्थः । तच्च पक्षीकृतमपेक्ष्यैव । दृष्टान्तीकृते तु वृत्तिमात्रं विवक्षितमिति ध्येयम् । पक्षीकृतव्यापकतालक्षणरूपहेतोरपेक्षितेत्येतदुपपादयति उपायत्वेनेति । हेतुत्वेनोपन्यस्तस्य पक्षधर्मत्वाभावे तदुपेयस्य तत्साध्यस्यापि पक्षीयत्वं न सिध्यतीत्यर्थः । दृष्टान्तीकृतवृत्तिताऽपेक्षितेत्येतदुपपादयति उभयधर्मेति । यद्यपि व्याप्तिः साधनस्यैव धर्मो न साध्यस्य तथाऽपि साधनाश्रितायास् तस्याः साध्यनिरूपितत्वेनोभयधर्मत्वव्यपदेश औपचारिक इति ध्येयम् ॥ तदनीमिति । तदानीं लिलक्षयिषितं च, यावत्सु शबलत्वं वर्तते तावद् दृष्टान्तीकृतं चेति भावः । नन्वेवमपि लिलक्षयिषितमात्रव्यापित्वरहितमपि लक्ष्यासाधारणधर्मभूतं लक्षणं स्यादित्यत आह तच्चेति । तदानीं लिलक्षयिषितमात्रव्यापित्वं च ‘लक्ष्यस्य धर्म’ इति लक्षणलक्षणान्तर्गतेन पदद्वयेनोक्त मेवेत्यर्थः । ‘यावत्स्वेकः शब्दो निवेशयितुमिष्ट’ इति लक्ष्यशब्दार्थस्योक्तत्वेन लक्ष्यशब्देन तदानींलिलक्षयिषितस्य षष्ठ्युत्तरधर्मपदेन च तन्मात्रव्यापित्वस्य लाभेन, न लक्षणलक्षणस्योक्तधर्मेऽतिव्याप्तिशङ्केति भावः । नन्वेवमव्यापकस्यालक्षणवित्वोक्तिर्ग्रन्थान्तरस्था कथमित्यत आह अव्यापकत्वस्येति । एतेन यो धर्मो लक्ष्ये वर्तत इत्येतावतैवोक्तरीत्याऽव्याप्तलक्षणस्य व्यावर्तितत्वाद् व्याप्त्या इत्यस्य पद्धत्युक्तलक्षणान्तर्गतस्य वैयर्थ्यमिति निरस्तम् । तत्रत्यलक्ष्यपदस्य सर्वलिलक्षयिषितपरत्वात् ।

### **श्रीनिवासतीर्थीया**

लक्ष्यस्यासाधारणो धर्म इत्युक्त्या सर्वलक्ष्यसाधारणो यो धर्मो न भवति स लक्षणमित्युक्तं स्यात् । तत्र शङ्कते नन्वसाधारण इति । इतरथा व्यापकताया लिङ्गत्वोपयोगित्वे । व्यापकतैवापेक्षितेत्यन्वयः ॥ उभयेति । साध्यहेत्विर्थः । अन्यतराभावे साध्यहेत्वोरन्यतरस्य दृष्टान्तेऽभाव इत्यर्थः ।

### **वाक्यार्थरत्नमाला**

लक्ष्यस्य धर्म इत्यनेनासम्भवस्येति । असाधारण इत्येवोक्ते सास्नादिमत्वस्य महिष्याद्यसाधारणत्वाभावादसम्भवस्तद्य्वावृत्यर्थं लक्षणस्य धर्म इति । ततश्च महिष्याद्यसाधारणत्वाभावेऽपि लक्ष्यस्यासाधारणधर्मत्वान्नासम्भव इति असम्भवस्य व्यावर्तितत्वेनेत्यर्थ इत्याहुः। वस्तुतस्तु लक्ष्यस्य धर्म इत्युक्ते लक्षणत्वेनाभिमतेऽसम्भवे नास्तीति सिध्यतीत्येवमनेनासम्भवव्यावृत्तिर्बोध्या । न तु कस्मिंश्चिद्विणे उपात्ते असम्भवप्राप्तौ तद्य्वावृत्तिरनेन कृता भवतीति ध्येयम् । धर्म इत्येवोक्ते सास्नादिमत्वस्य महिष्यादिधर्मत्वाभावादसम्भवस्तन्निवृत्तिर्लक्ष्यस्येत्यनेनेति वा । असम्भव्यतिव्याप्तिव्यावृत्तौ सिद्धायामिति पाठः । कश्चिदतिव्याप्तीति पाठस्तत्र तद्वल्लक्षणपरिग्रहः । एवमुत्तरत्र असम्भवलक्षणे लक्ष्यस्य धर्मत्वाभावादतिव्याप्तिलक्षणे चासाधारणधर्मत्वाभावात्तद्य्वावृत्तिसिद्धिरिति भावः । असाधारणधर्म इति विणमिति । असाधारणेत्यनेनातिव्याप्तिपरिहारः । धर्म इत्यस्यैव प्राक्प्रकृतत्वानुसारेण लक्ष्यधर्म इत्यर्थकत्वस्य सिद्धत्वादसम्भवस्यापि परिहारः । असाधारण इति धर्म इति च विणं यथोपादीयत इति योजना । तेन विशेष्यान्तराभावात्कथमसाधारणधर्म इति विणमित्युक्तिरिति निरस्तम् । अथवा विशिष्यते तद्विणं विशिष्टं लक्षणमुपादीयते उच्यत इत्यर्थान्न दोषः । अत एव तल्लक्षणं वक्तव्यमिति उत्तरत्र वक्ष्यतीति ज्ञेयम् । तदभावान्नोक्तातिप्रसङ्ग इति । व्यापकतामात्रस्य लिङ्गत्वोपयोगनिषेधाभावान्निर्धूमपक्षदृष्टान्तकधूमवत्वस्यापि लिङ्गत्वप्रसङ्गो नेत्यर्थः । दोषत्वोक्तिरित्युक्तमित्यादावव्यापकत्वस्येत्यनुवर्त्तनीयम् ।

ननु सकलगोव्यक्तिलिलक्षयिषितत्वपक्षे शबलत्वादेर्व्यप्तिर्दूषणमित्यङ्गीकृतं चेदव्यापकलक्षणातिव्याप्तिपरिहाराय लक्ष्यासाधारणधर्मो व्यापकत्वेनापि विणीय इत्यतो मूलकाराभिप्रायमाह । तथाच तदानीमिति । पदान्तरं व्यापकत्वरूपम् । इदानीमित्यनन्तरं गोत्वावच्छिन्नसकलगोव्यक्तीनां लिलक्षयिषितत्वेऽपीति शेषः । तथाच सकलगोव्यक्तीनां लक्ष्यत्वेऽपि शबलत्वाद्यव्यापकधर्मोऽपि स्वाश्रयव्यक्तिषु व्यावृत्यादिकं कुर्वन् लक्षणं भवत्येव । तादृश धर्मस्य दुष्टतावादस्तु निमित्तान्तरेणेत्यर्थः ।





------------------------------------------------------------------------

याथार्थ्यमेव मानत्वम्

**याथार्थ्यमेव मानत्वम्**

### **सुधा**

यद्वाऽन्यत्र लक्षणान्तराभावनिश्चयनिमित्ता तदुक्तिः । वस्तुतस्त्वेकमिवानेकमपि स्वस्वाश्रये व्यावृत्त्यादिकं कुर्वद्भवत्येव लक्षणम् । अत एव कणादः क्रियावद्गुणवत्समवायिकारणमिति क्रियावत्त्वमपि द्रव्यलक्षणत्वेनाह । क्रियावद्ग्रहणमन्यार्थमिति चेत् । तत्किमव्यापकस्य लक्षणतानुपपत्तेरन्यथाव्याख्यानमुत निमित्तान्तरात् । नान्त्यः । तददर्शनात् । न प्रथमः । अनुपपत्तेरपाकृतत्वात् ।

### **वाक्यार्थचन्द्रिका**

एवं गोत्वावच्छिन्नसकलगोव्यक्तीनां लिलक्षयिषितत्व एव शबलत्वादेरव्यापकत्वेनालक्षणत्वात्तदभिप्रायेण दोषत्वोक्तिरित्युक्तम् । इदानीं त्वव्यापकधर्मस्य लक्षणत्वेऽपि निमित्तान्तरेण लक्षणदोषत्वोक्तिं समर्थयते यद्वेति । लक्षणत्वेनोक्ताव्यापकधर्माश्रयाल्लक्ष्यादन्यत्र तज्जातीये लक्ष्ये व्यावृत्त्यादिसाधकमन्यल्लक्षणं नास्तीति निश्चयो यदा तदैवाव्याप्तधर्मस्य सार्वत्रिकव्यावृत्त्याद्यसाधकत्वात्तद्दोषत्वोक्तिरित्यर्थः । अन्यत्र लक्षणान्तरसद्भावे तु लक्ष्यजातीयस्य तेनैव व्यावृत्त्यादिसिद्धेर्नाव्याप्तिदोष इति भावः । ननु किमेवं क्लिष्टकल्पनया अव्यापकधर्माणामलक्षणत्वादेव लक्षणदोषत्वोक्तिरिति किन्न स्यादित्यतो लक्षणत्वप्रयोजकस्य व्यावृत्त्यादिसाधकत्वस्य तत्रापि सत्त्वान्न अलक्षणत्वाभिप्रायकत्वं तदुक्तेरित्याशयवानाह वस्तुतस्त्विति ॥ एकमिवेति । सर्वलक्ष्यसाधारणैकलक्षणमिवेत्यर्थः ॥ अनेकमपीति । कतिपयलक्ष्यमात्रवृत्त्यनेकमपीत्यर्थः । अत्र स्वाश्रयव्यावृत्त्यादिकारित्वादनेकस्य लक्षणत्वमित्येव वक्तव्ये यदेकमिवेति दृष्टान्तप्रदर्शनं तत्स्वाश्रये व्यावृत्त्यादिकारिणोऽप्यव्यापकस्यालक्षणत्वे तत्कारिणो व्यापकस्यापि तदापद्येतेत्यनिष्टसूचनार्थमित्यवधेयम् ।

व्यापकधर्मस्य लक्षणत्वेऽभियुक्तसम्मतिं चाह अत एवेति । अव्यापकस्यापि धर्मस्य स्वस्वाश्रये व्यावृत्त्यादिकारित्वेन लक्षणत्वादेवेत्यर्थः । यद्यपि क्रियागुणवदित्येव परेण पठितं न तु क्रियावद्गुणवदिति । तथाऽपि क्रिया च गुणाश्च विद्यन्ते यस्मिन्निति क्रियागुणवदिति तदर्थानुवादोऽयमित्यवधेयम् । ननु द्रव्यमात्रनिष्ठो धर्मः क्रियावत्त्वमद्रव्ये नास्ति समवायिकारणत्ववद्गुणवत्त्ववच्चेति प्रतिपादनार्थमेव द्रव्यलक्षणेषु पाठो न तु लक्षणत्वेनेति कथमनेनाव्यापकस्य लक्षणत्वसिद्धिः । न च क्रियावत्त्वस्य द्रव्यासाधारणधर्मत्वप्रतिपादनं किमर्थमिति वाच्यम् । वायुमनसोरप्रत्यक्षत्वेन द्रव्यत्वविप्रतिपत्तौ क्रियावत्त्वेन द्रव्यत्वसाधनार्थत्वादित्यभिप्रायेण किरणावलीकारमतमाशङ्कते क्रियावद्ग्रहणमिति विकल्पनैतत्पराचष्टे तदिति ॥ अपाकृतत्वादिति । उच्यत इत्यादिनेति शेषः । लक्षणस्य लिङ्गत्वे नोपयोगित्वा ल्लिङ्गत्वस्य च व्याप्यत्वमात्रेणैव सम्भवान्न व्यापकत्वस्य लक्षणतायामुपयोग इत्यव्यापकस्यापि क्रियावत्त्वस्य युक्तं लक्षणत्वमित्यर्थः ।

### **परिमल**

अन्यार्थमिति । समवायिकारणत्वं गुणवत्त्वं च द्रव्यस्यासाधरणधर्मो यथा तथा क्रियावत्त्वमपि तस्यैव धर्म इति व्युत्पादनार्थं न तु लक्षणत्वार्थमित्यर्थः ॥ अपाकृतत्वादिति । उच्यत इत्यादिनेति भावः ।

### **यादुपत्यं**

यद्वाऽन्यच्येति । लक्षणत्वेनोक्ताव्याप्तधर्माश्रयाल्लक्ष्यादन्यत्र लक्ष्ये व्यात्त्यादि ज्ञापकमन्यल्लक्षणं नास्तीति निश्चयो यदा तदैवाव्याप्तधर्मस्य सार्वत्रिकव्यावृत्त्याद्यसाधकत्वेन दुष्टत्वोक्ति रित्यर्थः । अन्यत्र लक्ष्ये लक्षणान्तरसद्भावनिश्चये त्वाह वस्तुतस्त्विति ॥ एकमिवेति । सर्वलक्ष्यसाधारणैकलक्षणमिवेत्यर्थः ॥ अनेकमपीति । कतिपयलक्ष्यमात्रवृत्त्यनेकमपीत्यर्थः । अत्रैकमिवेति दृष्टान्तकथनं स्वाश्रये व्यावृत्त्यादिकारिणोऽप्यनेकस्यालक्षणत्वे एकस्यापि तदापद्येतेत्यनिष्टं सूचयितुमिति ज्ञातव्यम् । अव्याप्तधर्मस्यापि लक्षणत्वेऽभियुक्तसम्मतिमाह अत एवेति । अव्याप्तस्यापि लक्षणत्वादेवेत्यर्थः ॥ अन्यार्थमिति । द्रव्यस्यैवायमसाधारणो धर्मः समवायिकारणत्ववद्गुणवत्त्ववच्चेति प्रतिपादनार्थं, वायुमनसोरप्रत्यक्षत्वेन द्रव्यत्वविप्रतिपत्तौ क्रियावत्त्वेन तत्र द्रव्यत्वसाधनार्थं च न तु लक्षणतयेति किरणावलीकारेण व्याख्यातत्वादित्याशयः ॥ अपाकृतत्वादिति । उच्यत इत्यादिनेति शेषः ।

### **श्रीनिवासतीर्थीया**

अन्यार्थं किञ्चिद्द्रव्यं क्रियायुक्तं किञ्चिन्नेति द्रव्ये द्वैविध्यं दर्शयितुमेवोक्तं, न लक्षणत्वेनोक्तमित्यर्थ इत्याहुः ॥

### **वाक्यार्थरत्नमाला**

दोषत्वोक्तिरिति । समर्थयत इत्यर्थाश्रयणात्पूर्वत्रेवात्रापीति । शब्दार्थलाभात्साम्येनोक्तिप्राप्तिरिति ज्ञेयम् । यद्यपि तदानीं लिलक्षयिषितव्यापित्वस्य लक्षणत्वोक्तया गोत्वावच्छिन्नगोव्यक्तिलिलक्षयिषितत्वपक्षे शबलत्वादेर्लिलक्षयिषितव्यापकत्वाभावेनाव्याप्तेर्दूषणत्वमिति प्रतिपादनलाभाल्लक्ष्यव्यापकधर्मस्यैव लक्षणत्वमित्यनायासेनैव प्राप्तमिति व्यर्थ एवायं प्रयास इत्यपरितोष परिहारकतया यद्वेति पक्षमवतार्यात्र च पक्षे सर्वासां लक्ष्यत्वेऽपि व्यक्तयन्तरे लक्षणान्तराभावनिश्चये सार्वत्रिकव्यावृत्याद्यसाधकत्वेन लक्षणस्य दुष्टत्वेऽपि व्यक्तयन्तरेतक्षणांतर सद्भावनिश्चये दुष्टत्वाभाव इति प्रतिपादनेन लक्ष्यान्तरगतव्यावृत्यादिसाधकत्वाभावेऽपि स्वाश्रयमात्रे व्यावृत्यादिसाधकत्वमात्रेण लक्षणत्वोपपत्तिरित्यङ्गीकारस्य स्पष्टप्रतिभासत्वाल्लक्ष्यव्यापकत्वपर्यन्तपर्यवसानात्प्राप्तिरिति युक्तं पक्षान्तराश्रयणमित्याशयोऽपि वर्णयितुं शक्यते । तथाप्यस्यावतारपूर्वकाशयस्य स्पष्टतया शिष्यैरेव ऊह्य इत्यभिप्रेत्य तत्परित्यागेनेदानीं त्वित्यादिप्रकारान्तरेणावतारादिकमित्यदोष इति ज्ञेयम् ।

तज्जातीय इत्यनेनैव सकलगोव्यक्तिलक्ष्यत्वपक्षाश्रयणं सूचितम् । अन्यल्लक्षणमिति । कैश्चिदनध्यवसितस्य दोषानङ्गीकारादित्युत्तरमूलोक्त्यासाधारणस्यानुकूलतर्कावतारदशायां दोषत्वाभावस्तदनवतारे तु दोष इति दशाविशेषे दोषत्वतदभावपक्षे व्यभिचारस्य बाधोन्नीते दोषत्वमन्यत्र तदभाव इतिवत्पक्षेतरस्य बाधोन्नीतस्य दोषत्वं तदनुन्नीतस्य तदभाव इतिवच्च व्यवस्थया अव्याप्तेरपि दोषत्वोपपत्तेः । अत एव ‘‘सर्वस्मै वा एतद्यज्ञस्य क्रियते यद्ध्रुवायामाज्यमि’’ति सस्वर्गः स्यात्सर्वान्प्रत्यविशिष्टत्वादित्यादिश्रुतिसूत्रादौ प्रतिपादितद्रव्यफलादिकमविणं सर्वत्रप्राप्तमिति वितो द्रव्यफलप्रतिपादनाभावस्थल एव प्रवर्तते । नान्यत्र । न च तावता तस्य बाधः । द्रव्यफलान्तरप्रतिपादनाभावस्थले श्रुतिसूत्रोक्तद्रव्यादेरेव प्रवृत्तौ हि तद्बाधः स्यात् । तथा च द्रव्याद्यन्तरप्रवृत्तिस्थलेऽप्रवृत्तावपि तद्रव्यफलसम्बन्धबोधकवाक्यस्य विविषयत्वमात्रोणादुष्टत्वं तथा व्यक्तयन्तरे लक्षणान्तरेण व्यावृत्यादिमति एतल्लक्षणस्याप्रवृत्तावपि न दोषः । अत एव चानेकमान्यसमवाये कश्चिदेवान्नादिना सन्तर्पयन्नपि यजमानस्तदैव दुष्यति । यदा मान्यान्तराणां मान्ययजमानाहुतत्वाद्यभावनिश्चयस्तदैव मान्यविपूजकस्यापि तदन्यमान्यापूजनेनापि निन्द्यत्वदर्शनात् । अन्याहुतत्वादिनिश्चयवांस्तु कांश्चिदेव पूजयन्नपि न दुष्यतीत्येतत्सर्वसम्मतम् । तदत्राप्यव्याप्तधर्मे लक्षणत्वेन कथितेऽपि न दोष इति सुधीभिराकलनीयम् । गुणाश्च विद्यन्ते अस्मिन्निति इदंशब्दस्य सप्तम्येकवचने पाठः । तथैव सूत्रोपस्कारपाठात् । किरणावलीकारमतमिति । पृथिवीत्वाभिसम्बन्धात्पृथिवीलक्षणव्याख्यानावसरे कथं तर्हि शास्त्रे क्रियावत्द्रव्यवद् द्रव्यमिति द्रव्यलक्षणेषु पठ्यते । न द्रव्यस्यैवायमसाधारणमित्यादिनोक्तमित्यर्थः ।





