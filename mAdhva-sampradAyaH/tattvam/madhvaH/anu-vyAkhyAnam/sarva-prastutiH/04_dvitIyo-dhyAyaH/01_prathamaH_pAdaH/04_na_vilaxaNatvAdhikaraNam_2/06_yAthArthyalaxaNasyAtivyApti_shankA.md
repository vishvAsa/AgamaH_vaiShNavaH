+++
title = "०६ याथार्थ्यलक्षणस्यातिव्याप्ति शङ्का"

+++


## अर्थत्वमर्यतैव स्यात्

**याथार्थ्यलक्षणस्यातिव्याप्ति शङ्का**

**अर्थत्वमर्यतैव स्यात्**

### **सुधा**

स्यादेतत् । यदि याथार्थ्यं प्रमाणलक्षणं स्यात् । न च तत्सम्भवत्यतिव्याप्तेः । तथा हि । योग्यता, वीप्सा, पदार्थानतिवृत्तिः, सादृश्यं चेति यथाशब्दार्थाः । अर्थशब्दश्चाभिधेयधनवस्तु प्रयोजननिवृत्तिषु वर्तते । तत्र सादृश्यार्थस्य यथाशब्दस्य तावदत्र न परिग्रहः । ‘यथाऽसादृश्ये’ इत्यव्ययीभावविधाने विणात् । समासान्तरस्य च असामर्थ्यादिप्रतिहतत्वात् । अत एव यथार्थानुभवः प्रमेत्यत्र किं याथार्थ्यमर्थसादृश्यमित्यादिः कस्यचित्प्रश्नोऽनुपपन्नः । नापि योग्यतावीप्सार्थस्य । वाक्यशेषा(दोषा)भावार्थयोग्यताया (अर्थानां) अर्थवीप्साया वा प्रामाण्यापत्तेः । तस्मात्पदार्थानतिवृत्त्यर्थस्येदं ग्रहणम् । अर्थशब्दस्याभिधेयवाचिनो ग्रहणे अव्याप्तिप्रसङ्गाद् विषयापरपर्यायवस्तुवचनस्यैव ग्रहणम् ।

तथा चार्थं विषयं नातिवर्तते न व्यभिचरति यत्तत्प्रमाणमित्युक्तं स्यात् । एतच्च सकर्मकक्रियामात्रेऽस्ति । न हि गमनं गम्यमतिवर्तते, नापि छिदा छेद्यम् । यदेव(हि)गत्यादिना प्राप्यं तदेव गम्यादि । ततो नेदं लक्षणमित्यत आह अर्थत्वमिति ।

## **अनुव्याख्यानम्**

***अर्थत्वमर्यतैव स्यात् ...........***

