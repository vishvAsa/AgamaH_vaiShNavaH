+++
title = "०९ भावाभावयोर् न धर्मधर्मिभावः"

+++


## विशेष्यतैव धर्मित्वं

**भावाभावयोर् न धर्मधर्मिभावः**

**विशेष्यतैव धर्मित्वं**

### **सुधा **

भावस्याभावो धर्मः, अभावस्य च भावोऽपि धर्म इत्यनुपपन्नम् (भावस्या-भावधर्मता, अभावस्य च भावधर्मतेत्यनुपपन्नम् ।) भावाभावयोरभावभावधर्मित्वे प्रमाणा-भावात् । सम्बन्धाभावाच्च । सम्बद्धयोरेव हि शौक्ल्यपटयोधर्मर्धर्मिभावो दृष्टो नासम्बद्धयो-र्मेरूमन्दरयोः । न च भावाभावयोः सम्बन्धोऽस्ति । संयोगसमवाययोर्भावनियतत्वात् । विरुद्धस्वभावत्वाच्च । यावविरूद्धस्वभावौ गुणगुणिनौ तावेव हि धर्मधर्मिणावुपलब्धौ । न विरूद्धस्वभावावश्वमहिषौ । विरुद्धस्वभावौ च भावाभावौ । विधिनिषेधरूपत्वात् । अभेदाच्च । न हि घटः स्वयं स्वस्यैव धर्मो भवति । उक्तं च धर्मधर्म्यैक्यमित्यत आह विशेष्यतैवेति ।

## **अनुव्याख्यानम्**

***विशेष्यतैव धर्मित्वं ..... ......***

विशेषणतैव च धर्मत्वमित्यपि द्रष्टव्यम् । यो हि येन विशिष्यते व्यवच्छिद्यते स तस्य धर्मी । धर्मश्चापरः । प्रकारान्तरस्य निर्वक्तुमशक्यत्वात् । प्रतीयते च विशेष्यविशेषणभावो भावाभावयोः । अन्यथा घटः पटो न भवतीत्यभावः प्रमेय इति च व्यवहारानुपपत्तेः । तत्कथं भावाभावयोर्न धर्मधर्मिभावः । पटशोक्ल्ययोश्च न सम्बन्धप्रयुक्तो धर्मिधर्मभावः । नापि मेरुमन्दरयोस्तदभावः सम्बन्धाभावप्रयुक्तः । किन्तु स्वभावादेव विशेष्यविशेषणत्वतदभावरूपः । सम्बद्धयोरपि घटपटयोस्तदभाववत्, भूतलघटाभावयोस्तद्भावाच्च ।

### **शेषवाक्यार्थचन्द्रिका **

ननु विशेष्यतैवेत्युत्तरवाक्यमनर्थकम् । न च धर्मधर्मिभावस्य विशेषण-विशेष्यभावरूपताप्रतिपादनार्थं तदिति वाच्यम् । तत्प्रतिपादनस्याप्यनर्थकत्वात् । न च भावाभाव-योर्धर्मधर्मिभावोपपादनार्थं तदिति वाच्यम् । तस्यानुक्तत्वेन, उक्तत्वेऽपि वा तत्रानुपपत्त्यभावेनानु-पपादनीयत्वादित्यतस्तस्योक्तत्वप्रदर्शनपूर्वं कं तत्रानुपपत्तिं प्रदर्श्य तन्निरासकतयोत्तरमूलं योजयितुं भावाभावयोधर्मधर्मिभावोपदर्शकं मूलानुवादपूर्वकं तत्रानुपपत्तिमुद्भावयति ॥ भावस्याभावो धर्म इत्यादिना । कुतो न भावाभावयोरभावभावधर्मकत्वमित्यतः प्रमाणाधीनत्वात्प्रमेयसिद्धेः, प्रकृते च तदभावात् ; अन्यथा यस्य कस्यचिद्यत्किञ्चिद्धर्मकत्वप्रसक्तेरिति भावेनाह भावाभावयोरिति । न केवलं साधकप्रमाणाभावमात्रं किन्त्वनुमानबाधश्चेत्यभिप्रेत्य धर्मधर्मिभावाभावसाधकहेतूनाह सम्बन्धा-भावाच्चेत्यादिना । भावाभावौ न धर्मधर्मिणौ सम्बन्धशून्यत्वादित्यनुमानमनेनोक्तं भवति । नन्व-सम्बन्धेऽपि धर्मधर्मिभावः किन्न स्यादित्यप्रयोजकत्वमित्यतोऽन्वयव्यतिरेकाभ्यां सम्बन्धस्य धर्मधर्मि-भावप्रयोजकत्वावधारणेन सम्बन्धस्य धर्मधर्मिभावव्यापकत्वसिध्द्या व्यापकनिवृत्तौ व्याप्यनिवृत्तौ व्याप्यनिवृत्तेरावश्यकत्वाद्धर्मधर्मिभावव्यापकसम्बन्धनिवृत्त्या तद्य्वाप्यधर्मधर्मिभावाभावसाधनमुपपन्न-मित्यभिप्रेत्य सम्बन्धस्य तत्प्रयोजत्वावधारकान्वयव्यतिरेकौ दर्शयति सम्बद्धयोरित्यादि ।

अस्तु सम्बन्धस्य तद्य्वापकत्वं तथाऽपि भावाभावयोः सम्बन्धवत्त्वान्न व्यापकव्यावृत्तिरिति कथमसिद्धेनासम्बन्धेन तदभावानुमानमित्यत आह न चेति । कुतो न सम्बन्ध इत्यतः संयोगसमवायौ हि सम्बन्धौ । न च तौ तयोः स्त इति भावेन तदसम्भवे युक्तिमाह संयोगेति । संयोगस्य युतसिद्ध-द्रव्यमात्रनिष्ठत्वात्समवायस्यापि गुणगुण्यादिरूपायुतसिद्धमात्रनिष्ठत्वेन भावमात्रनिष्ठत्वेन भावमात्र-निष्ठत्वादित्यर्थः । विरुद्धस्वभावत्वेऽपि धर्मधर्मिभावः किन्न स्यादित्यतोऽन्वयव्यतिरेकाभ्यामविरुद्ध-स्वभावत्वस्य धर्मधर्मिभावप्रयोजकत्वावदारणेन तद्य्वापकत्वसिध्द्या व्यापकनिवृत्त्या व्याप्यनिवृत्त्य-वश्यम्भावान्न तदवकाश इति भावेनाविरुद्धस्वभावत्वस्य तत्प्रयोजकत्वावधारकावन्वयव्यतिरेकौ दर्शयति यावित्यादिना । भावाभावयोरप्यविरुद्धस्वभावत्वान्न व्यापकव्यावृत्तिरस्तीति कथं तया तद्य्वाप्या-भावसाधनमित्यतो विरुद्धत्वोपपादनेन व्यापकव्यावृत्त्यसिद्धिं परिहरति विरुद्धस्वभावौ चेति । अभेदेऽपि धर्मधर्मिभावः किन्न स्यादित्यतो भेदस्यान्वयव्यतिरेकाभ्यां तत्प्रयोजकत्वावधारणेन तद्य्वापकत्वनिर्णयाद्य्वापकनिवृत्त्या व्याप्याभावसाधनमुपपन्नमिति भावेन भेदस्य प्रयोजकत्वमन्वय-व्यतिरेकाम्यामुपपादयति न हीति । अनेना व्यतिरेको दर्शितः, भिन्नयोरेव धर्मधर्मिभावदृष्टेरिति अन्वयोपलक्षणं चैतत् । असिद्धिं परिहरति उक्तं चेति । नन्वत्र विशेषणतैव धर्मत्वमित्येतदुपलक्षणत्वा-त्तदुपपत्तिरित्यभिप्रेत्योपलक्ष्यं दर्शयति विशेषणतैवेति । अस्त्वेवं धर्मधर्मिभावस्य विशेषणविशेष्य-भावरूपत्वं तथाऽपि न प्रकृतसिद्धिः । उक्तरूपधर्मधर्मिभावस्य प्रमाणाभावेन भावाभावयोर-सम्भवादित्यत आह प्रदीयते चेति । भावाभावयोर्विशेषणविशेष्यभावप्रतीत्यभावे बाधकमाह अन्यथेति । व्यवहारस्य व्यवहर्तव्यज्ञानसाध्यतया कारणीभूतप्रतीत्यभावे तत्कार्यव्यवहारायोगाद् अन्यथाऽकारणकार्योत्पत्तिप्रसक्तेरिति भावः ॥ तत्कथमिति । साधकप्रमाणसत्त्वादित्यर्थः । पट-शौक्ल्ययोः सत्यपि सम्बन्धे विशेषणविशेष्यभावस्य स्वभावप्रयुक्तत्वेन सम्बन्धप्रयुक्तत्वा-भावान्मेरुमन्दरयोश्च सत्यप्यसम्बन्धे धर्मधर्मिभावाभावस्य स्वभावप्रयुक्तत्वेनासम्बन्धप्रयुक्तत्वाभावेन सम्बन्धस्य धर्मधर्मिभावेनान्वयव्यतिरेकसद्भावेऽपि तत्प्रयोजकत्वानवधारणात्सम्बन्धस्य तद्य्वापकत्वा-सिध्द्या भावाभावयोः सम्बन्धाभावेन धर्मधर्मिभावाभावानुमानम् अव्यापकव्यावृत्त्याऽव्याप्यव्यावृत्ति-साधनत्वादनुपपन्नमित्याशयेनाह पटशौक्ल्ययोश्चेति । अङ्गीकृत्य च सम्बन्धस्य धर्मधर्मिभावेनान्वय-व्यतिरेकौ स्वभावप्रयुक्तत्वाद्धर्मधर्मिभावतदभावयोः सम्बन्धतदभावाप्रयुक्तत्वान्न सम्बन्धस्य तद्य्वापकत्वमिति न तद्य्वावृत्त्या तद्य्वावृत्तिसाधनावकाश इत्युक्तम् । वस्तुतस्तु सम्बन्धस्य धर्मधर्मि-भावेनान्वयव्यतिरेकावेव न स्त इति तस्य तद्य्वापकत्वासिद्धेर्न तदभावेन तदभावस्य साधनमुपपद्यत इत्यभिप्रेत्य सति सम्बन्धे धर्मधर्मिभावस्तदभावे तदभाव इत्यन्वयव्यतिरेकौ व्यभिचारेण दूषयति सम्बद्धयोरपीत्यादिना ।

### **परिमल **

चतुर्भिर्हेतुभिर्धर्मधर्मिभावानुपपत्तिशङ्काया निरासकतयोत्तरवाक्यमवतारयति भावस्ये-त्यादिना । धर्मश्चापर इति । व्यवच्छेदको धर्म इत्यर्थः । प्रामाणाभावरूपाद्यहेतुं निराह प्रतीयते चेति । पटो न भवतीति । पटान्योन्याभाववानित्यर्थः । प्रमेयः प्रमेयत्ववान् । सम्बन्धाभावरूपो द्वितीयो हातुरप्रयोजक इत्याह पटशौक्ल्ययोश्चेति ॥ विशेष्यविशेषणत्वेति । पटशौक्ल्ययोर्विशेष्यत्वविशेषणत्व-रूपो धर्मिधर्मभावः मेरुमन्दरयोस्तदभावरूपो धर्मिधर्मभावाभाव इत्यर्थः । सम्बन्धाद्यप्रयुक्तत्वे हेतुव्यभिचारमाह सम्बद्धयोरिति । संयोगसमवायरूपसम्बन्धहीनयोरपि धर्मधर्मिभावोऽस्तीत्याह भूतलघटाभावयोरिति ।

### **यादुपत्यम् **

प्रतीयते चेति । अनेन प्रमाणाभावोऽसिद्धि इत्युक्तं भवति । सम्बन्धस्य यदन्वय-व्यतिरेकाभ्यां धर्मधर्मिभावप्रयोजकत्वमुक्तं तदप्रयोजकत्वेन दूषयित्वाऽन्वयव्यतिरेकव्यभिचाराभ्यामपि दूषयति सम्बन्धयोरपीत्यादिना ।

### **श्रीनिवासतीर्थीया **

धर्मित्वे धर्मवत्त्वे । अभेदाच्चेति । भावाभावयोरिति वर्तते । तथा च यत्र भेदोऽस्ति तत्रैव धर्मधर्मिभाव इति भावः । कुत इत्यत आह न हीति । ननु भावाभावर्योर्भेदो नोच्यते अतो धर्मधर्मिभावोऽयुक्त इति चेत्तत्राह उक्तं चेति । भूतलघटाभावयोरसम्बद्धयोरिति शेषः ।

