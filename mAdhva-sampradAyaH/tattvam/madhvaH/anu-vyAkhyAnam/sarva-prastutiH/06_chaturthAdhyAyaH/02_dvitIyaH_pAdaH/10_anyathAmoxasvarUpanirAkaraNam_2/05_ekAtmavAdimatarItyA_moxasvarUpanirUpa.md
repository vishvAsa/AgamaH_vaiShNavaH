+++
title = "०५ एकात्मवादिमतरीत्या मोक्षस्वरूपनिरूपणम्"

+++


## एकस्मिन्संसृतेर्मुक्ते न किञ्चिदवशिष्यते

**एकात्मवादिमतरीत्या मोक्षस्वरूपनिरूपणम्**

**एकस्मिन्संसृतेर्मुक्ते न किञ्चिदवशिष्यते**

### ***सुधा***

शून्यवादोपि द्विविधः । एकात्मवादोऽनेकात्मवादश्चेति । तत्र प्रथम एव मुख्यसिद्धान्तः । मन्दानां तु बुद्धावारोहाय तु द्वितीयोऽवतारितः । तदुभयसाधारणमुक्त्वा विशेषं विवक्षुरादावाद्यमाह एकस्मिन्निति ।

## **अनुव्याख्यानम्**

***एकस्मिन्संसृतेर्मुक्ते न किञ्चिदवशिष्यते ॥***

किञ्चिच् चेतनमचेतनं च । एकमुक्तौ कुत एतदित्यत आह तदिति ।

**अनुव्याख्यानम्**

***तत्संवृत्यैव भेदोऽयं चेतनाचेतनात्मकः ॥***

***दृश्यते संसृतेर्ध्वंसे निर्विशेषैव शून्यता ॥***

तस्यैकस्यैवात्मनः संवृत्याऽज्ञानेनैवायं परिदृश्यमानश्चेतनाचेतनात्मको, भिद्यत इति भेदः पदार्थसमूहो, दृश्यते । न तु परमार्थो नाप्यनेकाज्ञानकल्पितः । अतस्तस्यैकस्यैवात्मनः संवृतेध्वंसे जाते सति शून्यतैव पारमार्थिकी (अव)विशिष्यत इति युक्तमेवेति । निर्विशेषेति शून्यस्य स्वरूपसङ्कीर्तनम् । संवृतेर्द्वंस एव मोक्ष इति वक्ष्यति । निर्वित्वमेव विवृणोति न सत्त्वमिति ।

**अनुव्याख्यानम्**

***न सत्त्वं नैव चासत्त्वं शून्यतत्त्वस्य विद्यते ॥***

***न सुखत्वं न दुःखत्वं न विशेषोऽपि कश्चन ॥***

सत्त्वं परसामान्यादिरूपम् । असत्त्वमभावप्रतियोगित्वम् । किम्बहुना कश्चनापि विशेषो न विद्यते ।

### ***वाक्यार्थचन्द्रिका***

आद्यमिति । एकात्मवादमित्यर्थः । किञ्चिदित्येतद्विवरणरूपात्मात्मीयमथापि वेति पूर्वग्रन्थानुसारेण चेतनाचेतनात्मक इत्युत्तरग्रन्थानुसारेण च किञ्चिदित्येतद्व्याचष्टे किञ्चिच्चेतनमचेतनं वेति । ज्ञानं ज्ञेयं चेत्यर्थः । तत्संवृत्यैवेत्यत्र तस्य संवृतिरिति विग्रहः ॥ एकस्मिन्निति प्रकृतस्यैवात्मनस्तदिति परामर्शं संवृत्यैवेत्येवकारस्यात्रापि सम्बन्धं चाभिप्रेत्य तत्संवृत्येत्यत्रत्यतत्पदार्थमाह तस्यैकस्यैवात्मन इति । चेतनाचेतनात्मकस्य प्रपञ्चस्य भेदत्वाभावान्मूले तथोक्तेरनुपपत्तिमाशङ्क्य तां घटयति भिद्यत इति । अज्ञानेनैवेत्येवकारव्यावर्त्यं दर्शयति न त्विति । पूर्ववाक्यार्थस्योत्तरवाक्यार्थहेतुत्वं तस्यैवेत्यस्यावृत्तिं चाभिप्रेत्योत्तरार्धं योजयति अत इति ॥ स्वरूपसङ्कीर्तनमिति । अनेन केयं शून्यता नामेत्यतो निर्विशेषेत्युक्तमिति मूले योजनोक्ता भवति । निर्वित्वमेव शून्यत्वमित्यर्थः । नन्वेवं संवृतिध्वंसदशायां न किञ्चिदवशिष्यत इत्यायातं न तु मोक्षे तत्कथं न किञ्चिन्मुक्त्यवस्थायामित्युक्तार्थविकत्वमस्येत्यत आह संवृतिध्वंस एवेति ॥ वक्ष्यतीति । ‘नानासंवृतिवर्जितमि’त्यत्रेति शेषः । यद्यपि तत्र संवृतिध्वंसोपलक्षितं शून्यमेव मोक्ष इत्युच्यते न तु संवृतिध्वंसमात्रं मोक्ष इति ध्वंस एवेत्यवधारणं नोपपद्यते । तथाऽपि भावनाप्रकर्षसाध्यो मोक्षः संवृतिध्वंस एवेत्यभिप्रेत्येदमवधारणमिति ध्येयम् । ननु पारमार्थिकसत्त्वस्य निषेधः किं नामानभिमतस्यैव तस्येत्यतो नानुपपत्तिरित्यभिप्रेत्य तन्निरूपयति परसामान्यादिरूपमिति । आदिपदेन प्रमाणसिद्धत्वार्थक्रियाकारित्वयोः परिग्रहः । ननु च शून्यस्य शून्यत्वं तावत्परेणाभ्युपगम्यते तदेव चासत्त्वम् । अतः कथं नैव चासत्त्वमिति तन्निषेध इत्यतो नायं निर्वित्वरूपशून्यत्वापरपर्यायस्यासत्त्वस्य निषेधः किन्त्वत्यन्ताभावप्रतियोगित्वरूपमिथ्यात्वापरपर्यायस्यैवासत्त्वस्येत्यतो नानुपपत्तिरित्याशयेनाह अभावेति । धर्माणामानन्त्यात्प्रातिस्विकरूपेण तन्निषेधस्य जन्मसहस्त्रेणापि कर्तुमशक्यत्वाद्वितः काश्चिद्धर्मान्निषिध्य सामान्यतो विमात्रनिराकरणपरस्य मूलस्थ’नविशेषोऽपि कश्चने’त्यस्य तात्पर्यमाह किं बहुनेति । अयं धर्मो नास्त्ययं धर्मो नास्तीति विशिष्य किं बहुनोक्तेन शून्यातिरिक्तो न कोऽपि विशेषः शून्येऽस्तीत्यर्थः ।

### ***परिमल ***

भिद्यत इति भेद इति । भिद्लृ विदारण इत्यस्य कर्मणि घञि पुगन्तेति गुणे भेद इति रूपसिद्धेरिति भावः । भिन्नोऽयमित्यर्थः । भावसाधनत्वे अनन्वयादेवमुक्तम् । अयमित्यस्यार्थः पदार्थसमूह इति । एवकारान्वयपूर्वकं शेषं पूरयति शून्यतैवेत्यादि । संवृतेर्ध्वंसे न किञ्चिदित्युक्तं तर्हि मोक्षः क इत्यत आह संवृतीति ॥ वक्ष्यतीति । ‘निर्विशेषं स्वयं भातमि’त्यादौ वक्ष्यतीत्यर्थः । तत्र संवृतिवर्जितमिति संवृतिध्वंसोपलक्षितं शून्यं मोक्ष इत्युक्तावप्युपलक्षणार्थ भावनाद्युपयोग इति तत्रैव तात्पर्यात् संवृतिध्वंसो मोक्ष इति वक्ष्यतीत्युक्तम् ॥ परसामान्येति । सत्ता जातिर्वा तद्व्याप्यार्थक्रियाकारित्वादिर्वा नेत्यर्थः । ननु सत्त्वराहित्यमेवासत्त्वं तथाच सत्त्वं नेत्युक्त्या कथमसत्त्वमपि नेत्युच्यते व्याघातादित्यत आह असत्त्वमभावप्रतियोगित्वमिति ।

### ***यादुपत्यं***

नन्वेवं संवृतिध्वंसदशायां न किञ्चिदवशिष्यत इत्यागतं न मोक्ष इत्यत आह संसृतिध्वंस एवेति ॥ वक्ष्यतीति । नानासंवृतिवर्जितमित्यत्रेति शेषः । यद्यपि तत्र संवृतिध्वंस एव मोक्ष इति नोच्यते किन्तु संवृतिध्वंसोपलक्षितं शून्यमेव मोक्ष इति । तथाऽपि भावनासाध्यो मोक्षः संवृतिध्वंसरूप एवेति तत्राभिप्रेतत्वादत्रावधारणोपपत्तिरिति ध्येयम् । ननु पारमार्थिकं शून्यस्वरूपभूतं परेणाङ्गीकृतमतः कथमेतदित्यत आह परसामान्यादिकमिति । आदिपदेन प्रमाणसिद्धत्वार्थक्रियाकारित्वादिरूपस्य सङ्ग्रहः । ननु परेण शून्यस्य शून्यत्वं तावदङ्गीक्रियते तदेव चासत्त्वमतः कथं नैव चासत्त्वमित्युक्तमित्यत आह अभावप्रतियोगित्वमिति । तथा चात्र निषिध्यमानमसत्त्वमत्यन्ताभावप्रतियोगित्वरूपमिथ्यात्वापरपर्यायं, न निर्वित्वरूपशून्यत्वापरपर्यायमिति भावः ॥

### ***वाक्यार्थरत्नमाला***

अनेन केयमित्यारभ्य शून्यत्वमित्यर्थ इति ग्रन्थानन्तरमित्याहुः । घटशून्यत्वायामोक्षत्व प्रसङ्गस्याप्युद्भावनाभावाद्वक्ष्यमाणरीत्यावास्मदुक्ताति प्रसङ्गपरिहारार्थत्वेन पररीत्या वावक्ष्यमाणनिर्विशेषेत्यस्यावाच्यत्वाद्यशून्यता मोक्षत्वेनोच्यते सा स्वयं निर्विशेषेति स्वपररीत्या तत्स्वरूपसङ्कीर्तमित्यर्थ इति पाठः । बुध्याविवेन निर्वित्वं शून्यविणां तथाच निर्विशेषं यच्छून्यं तत्वेति योजनामाश्रित्य निर्विपदकृत्यमाह । निर्विस्येति पाठः । वितः कांश्चिदिति । वितः कांश्चिद्धर्मान्निषिध्य तथैव सर्वधर्माणां प्रत्येकं निषेधस्य जन्मसहस्रेणापि कर्तुमशक्यत्वात् सामान्यतो विमात्रनिराकरणपरं यन्मूलं तस्थं यन्न विशेषोऽपि कश्चनेत्येतस्य तात्पर्यमाहेति योजना । एवं मूलस्यैवैकदेशेन वितो धर्मनिषेधकत्वमेकदेशान्तरेण च सामान्यतो धर्मनिराकरणपरत्वमिति लाभान्निषिध्येति ल्यबुपपत्तेर्न तदनुपपत्तिशङ्कावकाशः । न चैततद्योजनालाभायोगः । मूलपदस्य परपदेन सम्बन्धस्य दुर्घटत्वादिति चेत्सत्यम् । मूलस्थनविशेषोऽपि कश्चनेत्यंशस्येत्यर्थादित्येतदंशक मूलस्येत्यर्थो लभ्यत इति न विशेषोपि कश्चनेति मूलस्येत्यर्थाश्रयणात् । निराकरणपरमूलस्थेति समस्तपाठस्तु स्वरस एव ।

------------------------------------------------------------------------

निर्विशेषं स्वयं भातं निर्लेपमजरामरम्

**निर्विशेषं स्वयं भातं निर्लेपमजरामरम्**

### ***सुधा***

ननु मोक्षस्तावदसन्न भवति । सदा संसारापत्तेः । अतः सता मोक्षेण सविशेषं शून्यमित्यत आह निर्विमिति ।

## **अनुव्याख्यानम्**

***निर्विशेषं स्वयं भातं निर्लेपमजरामरम् ॥***

***शून्यं तत्त्वमसम्बाधं नानासंवृतिवर्जितम् ॥***

***अदोषरहितं मनोवाचामगोचरम् ॥***

***मोक्ष इत्युच्यतेऽसद्भिः ...... .....***

शून्यं तत्त्वमेवासद्भिर्मोक्ष इत्युच्यते । न तु शून्यातिरिक्तो मोक्षोऽस्ति । अतो न तेन सवित्वम् । तर्हि सर्वदा मोक्षभावाच्छून्यभावनादेर्वैयर्थ्यमित्यतो निर्विमित्याद्युक्तम् । स्वयंभातमित्यस्यैव विवरणं मनोवाचामगोचरमिति । निर्लेपं धर्माधर्मरहितम् अजरं च तदमरं च अजरामरम् । सम्बाधो वस्त्वन्तरोपमर्दः । असम्बाधमद्वितीयमिति यावत् । दोषाः कामादयः । न, केवलं शून्यं, मोक्षः किन्तु नानासंवृतिवर्जितत्वाद्युपलक्षितम् । उपलक्षणनिष्पत्तये च भावनाद्युपयोग इति ।

### ***वाक्यार्थचन्द्रिका***

शून्यभावनाऽऽदेरित्यादिपदेन शून्यज्ञानपरिग्रहः । विणं विशेष्येण बहुलमित्यत्र बहुलग्रहणसामर्थ्याद्विणयोरेव परस्परमयं समास इत्याशयेनाह अजरं च तदमरं चेति ॥ वस्त्वन्तरोपमर्द इति । वस्त्वन्तरेणोपमर्द इत्यर्थः । ननु शून्यस्यास्त्वेवंविधत्वं तथाऽपि शून्यतत्त्वरूपमोक्षस्य सर्वदा भावाच्छून्यभावनाऽऽदेर्वैयर्थ्यशङ्कायाः कथं परिहार इत्यत आह न केवलमिति ।

### ***परिमल ***

नानासंवृतिवर्जितत्वादीति । वर्जितपदेन ध्वंसो ग्राह्यः ॥ भावनादीति । बौद्धागमश्रवणमननवैराग्याद्युपयोग इत्यर्थः ।

### ***यादुपत्यं***

वस्त्वन्तरोपमर्द इति । वस्त्वन्तरेणोपमर्द इत्यर्थः । अज्ञाननिवृत्त्यादीत्यत्रादिपदेन तत्कार्यप्रवाहनिवृत्तिर्ग्राह्या ।

### ***श्रीनिवासतीर्थीया***

उपमर्दः सम्बन्धविशेषः ।

