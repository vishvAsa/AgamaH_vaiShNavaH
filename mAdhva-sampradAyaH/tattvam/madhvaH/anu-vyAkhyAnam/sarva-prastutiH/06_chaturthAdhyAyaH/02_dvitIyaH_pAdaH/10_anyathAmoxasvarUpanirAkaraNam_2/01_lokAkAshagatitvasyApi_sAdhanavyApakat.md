+++
title = "०१ लोकाकाशगतित्वस्यापि साधनव्यापकत्वादनुपाधित्वम्"

+++


## लोकाकाशगतित्वं चेदुपाधिः

**लोकाकाशगतित्वस्यापि साधनव्यापकत्वादनुपाधित्वम्**

**लोकाकाशगतित्वं चेदुपाधिः**

### ***सुधा***

उपाध्यन्तरमाशङ्कते लोकेति ।

## **अनुव्याख्यानम्**

***लोकाकाशगतित्वं चेदुपाधिः .......***

अत्र लोकाकाशसम्बन्धित्वमेवोपाधिः । साध्यव्यापकत्वात् । गतित्वं तु स्वरूपकथनम् । दूषयति साधनेति ।

**अनुव्याख्यानम्**

***............ ........ साधनानुगः ॥***

***सोऽपीत्युक्ते वदेत्किं स ...... ......***

या गतिः सा लोकाकाशसम्बन्धिनीति सोऽप्युपाधिः साधनमनुगच्छति व्याप्नोति । मुक्तगतावुपाधेरभावान्नेति चेन्न । तत्रापि गतित्वेन तत्साधनात् । एतेन शरीरिवृत्तित्वस्यापि साधनव्यापकत्वं समर्थितं वेदितव्यम् । तदिदमुक्तम् इत्युक्ते वदेत्किं स इति । स्वाभिमते मोक्षे प्रमाणमुपदर्शयन्नुपसंहरति तस्मादिति ।

**अनुव्याख्यानम्**

***......... .... .... तस्मद्वेदोदितो भवेत् ॥***

***मोक्षः ...... ....... .........***

जिनोक्ते मोक्षस्वरूपे प्रमाणाभावात् ।

### ***वाक्यार्थचन्द्रिका***

तत्रापीति । मुक्तगतिर्लोकाकाशसम्बन्धिनी गतित्वादिति गतित्वेनैव लोकाकाशसम्बन्धित्वसाधनादित्यर्थः ॥ एतेनेति । लोकाकाशसम्बन्धित्वरूपोपाधेः साधनव्यापकत्वव्युत्पादनेनेत्यर्थः ॥ समर्थितं वेदितव्यमिति । या गतिः सा शरीरिनिष्ठेति शरीरिवृत्तित्वमपि साधनव्यापकमेव । न च मुक्तगतावुपाधेरभावान्न साधनव्यापकतेति वाच्यम् । तत्रापि गतित्वेनैव तत्साधनसौलभ्यादिति व्यभिचारपरिहारसम्भवादिति भावः ।

### ***परिमल ***

एतेनेति । गतित्वेन तत्साधनस्य कथनेनेत्यर्थः । तस्मादित्यस्यार्थः जिनोक्तेति ॥ जिनोक्तमोक्षस्वरूपभङ्गः ॥

### ***श्रीनिवासतीर्थीया***

एतेनेति । मुक्तगतावपि गतित्वेन शरीरिवृत्तित्वसाधनादिति भावः ।

