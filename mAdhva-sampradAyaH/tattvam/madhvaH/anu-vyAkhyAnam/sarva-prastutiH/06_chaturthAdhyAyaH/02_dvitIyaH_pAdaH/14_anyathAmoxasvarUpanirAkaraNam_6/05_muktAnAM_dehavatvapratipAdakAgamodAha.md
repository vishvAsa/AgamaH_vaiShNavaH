+++
title = "०५ मुक्तानां देहवत्वप्रतिपादकागमोदाहरणम्"

+++


## न वर्तते यत्र रजस्तमस्तयोः

**मुक्तानां देहवत्वप्रतिपादकागमोदाहरणम्**

**न वर्तते यत्र रजस्तमस्तयोः **

### ***सुधा***

तत्र तावत्स्फुटार्थत्वात्पुराणमादावुदाहरति न वर्तत इति ।

## **अनुव्याख्यानम्**

***न वर्तते यत्र रजस्तमस्तयोः ***

***सत्त्वं च मिश्रं न च कालविक्रमः ॥***

***न यत्र माया किमुतापरे हरेर***

***नुव्रता यत्र सुरासुरार्चिताः ॥***

***श्यामावदाताः शतपत्रलोचनाः***

***पिशङ्गवस्त्राः सुरुचः सुपेशसः ॥***

***सर्वे चतुर्बाहव उन्मिषन्मणि***

***प्रवेकनिष्काभरणाः सुवर्चसः ॥***

***प्रवालवैढूर्यमृणालवर्चसां परिस्फुरत्***

***कुण्डलमौलिमालिनाम् ॥***

***भ्राजिष्णुभिर्यः परितो विराजते ***

***लसद्विमानावलिभिर्महात्मनाम् ॥***

***विद्योतमानप्रमदोत्तमाभिः***

***सविद्युदभ्रावलिभिर्यथा नभः ॥***

***श्रीर्यत्र रूपिण्युरुगायपादयोः***

***करोति मानं बहुधा विभूतिभिः ॥***

***ऋचां त्वः पोषमास्ते पुपुष्वान्***

***गायत्रं त्वो गायति शक्वरीषु ॥***

***ब्रह्मा त्वो वदति जातविद्यां***

***यज्ञस्य मात्रां विमिमीत उ त्वः ॥***

यत्र लोके । सत्त्वशब्दोऽनेकार्थः । क्वचित्प्रकृतिपरिणामविस्य वाचकः । क्वचित् साधुत्वस्य । तत्र सत्त्वं च न विद्यत इत्युक्ते न ज्ञायते कस्य प्रतिषेध इति । अतस्तयो रजस्तमसोर्मिश्रं सहचरितमित्युक्तम् । रजआदिप्रकरणाज्ज्ञास्यत इति चेत् । श्रुत्यभावे प्रकरणाद्यन्वेषणात् । रजःप्रभृतीनामवृत्तिर्नाम बन्धकतया व्यापाराभावः । कालविक्रमः कालसमार्थ्यकृ(ता भावाविकाराः)तो भावाविकारः । मा प्रकृतिः । अपरे महदादयो न वर्तन्त इति किमुत वक्तव्यम् । हरेरनुव्रता यत्र वर्तन्ते । असुराः साधवः सन्ति ॥ अवदाता निर्मलाः । सुपेशसः सुरूपाः । उन्मिषन्मणिप्रवेकनिष्काभारणा रश्मिमद्रत्नप्रवरहाराभारणाः । रुक् प्रभा । वर्चो बलम् । हरेरनुव्रता इत्यनेन सम्बन्धः । यो लोक एवंविधानां महात्मनां लसद्विमानावलिभिः परितो विराजते ॥ केचित्प्रवालवर्चस इत्यादि ॥ परिस्फुरत्कुण्डलमौलयश्च ते मालिनश्चेति विग्रहः । यद्वा परिस्फुरन्त्यश्च ताः कुण्डलमौलिमालाश्चेति कर्मधारयं विधाय पश्चादिनिरुत्पाद्यः ॥ विद्योतमानाः प्रमदोत्तमा यासु विमानावलिषु तास्तथोक्तास्ताभिः । यद्वा विद्योतमानाभिः प्रमदोत्तमाभिर्भाजिष्णुभिरिति व्यधिकरणत्वेन योजना । प्रमदोत्तमा विद्युतः । विमानावलयो ऽभ्रावलयः । रूपिणी प्रत्यक्षा । मानं पूजा । बहुधा स्थिताभिर् विभूतिभिः स्वमूर्तिभिः ॥ एवंभूतं लोकं सन्दर्शयामासेति पूर्वेणान्वयः ।

**अनुव्याख्यानम्**

***कामान्नरूपी चरति ...... ...........***

कामान्नरूपी चरतीत्यनेन ‘कामरूप्यनुसञ्चरन्नि’ति श्रुतिमुपादत्ते ।

उदाहृतवाक्यानां फलमाह इतिपूर्वेति ।

**अनुव्याख्यानम्**

***.......... ....... ..... इति***

***पूर्वश्रुत्या पुराणोक्तिभिरप्यदोषः ॥***

***देहः स्वरूपात्मक एव तेषां ***

***मुक्तिं गतानामपि चेयते हि ॥***

इत्येषा पूर्वा यस्याः सा तथोक्ता । देहित्वे दुःखादिप्रसक्त्या मुक्तत्वव्याघात इत्यत उक्तम् अदोष इति ॥ दोषाहेतुः कथमित्यत उक्तं स्वरूपात्मक एवेति । जीवस्वरूपमेवात्मा स्वरूपं यस्यासौ तथोक्तः । किं जीवन्मुक्तानामित्यत उक्तं तेषामपि च मुक्तिं गतानामिति । पुराणवाक्ये हि श्यामावदाता इत्यादिना देहः प्रतीयते । न वर्तत इत्यत्र च प्रकृत्याद्यभावोक्तया परममुक्तित्वं, देहस्य च स्वरूपत्वं, तत एवादोषत्वम् । श्रुतावृगुच्चारणादिना देहित्वम् ।

### ***वाक्यार्थचन्द्रिका***

श्रुतयश्च पुराणानीति निर्देशक्रमभङ्गेन पुराणस्यैवादावुदाहरणे निमित्तमाह स्फुटार्थत्वादिति । प्रतिपिपादयिषितशरीरादिसद्भावस्य पुराणे स्फुटत्वादित्यर्थः ॥ यत्र लोक इति । ‘तस्मै स्वलोकं भगवान्सभाजितः सन्दर्शयामासे’ति पूर्वग्रन्थे लोकस्य प्रकृतत्वात्तस्यैव यच्छब्देन परामर्श इति भावः । ‘न वर्तते यत्र रजः’ इत्यविशेषेण रजआदेरिव ‘सत्त्वं यत्र ने’त्यविशेषेणैव सत्त्वनिषेधस्य कर्तव्यत्वात्तयोर्मिश्रमिति किं तद्विणेन । न च सत्त्वविस्यैवायं निषेधो, न सत्त्वसामान्यस्येति ज्ञापनार्थमेतदिति वाच्यम् । सत्त्वशब्दस्य रजआदिशब्दवद्विनिष्ठत्वेन सामान्यपरत्वस्यैवासिद्ध्या व्यावर्त्याभावादित्यतोऽस्यानेकार्थतया सत्त्वं नेति सामान्यनिषेधस्य साधुत्वस्य तल्लोकेऽनुवृत्तत्वेनानुपपत्त्या विनिषेधसिद्ध्यर्थत्वाद्विणस्य नानर्थक्यमिति भावेन तस्यानेकार्थत्वोपपादनपूर्वकं व्यावर्त्यप्रदर्शनेन सार्थकतामाह सत्त्वशब्द इति । प्रकृतिपरिणामरूपसत्त्वस्य रजस्तमोमिश्रितत्वाभावादाह सहचरितमिति । उक्तप्रयोजनस्यान्यथासिद्धत्वान्नोक्तविणप्रयोजनत्वमित्याशयेन शङ्कते रज आदीति । श्रुतिलिङ्गादौ समवाये परदौर्बल्यस्य निर्णीतत्वेन विलम्बेनार्थोपस्थापकस्य प्रकरणस्य शीघ्रोपस्थापकश्रुत्यपेक्षया दुर्बलत्वान्न प्रकरणेन श्रुतिकार्यसिद्धिरित्याशयेन समाधत्ते श्रुत्यभाव इति । यद्यपि तयोर्मिश्रमित्यस्य लिङ्गत्वान्न श्रुतित्वम् । तथाऽपि श्रुतिशब्देन लिङ्गात्मकशब्दस्यैव विवक्षितत्वाददोष इत्याहुः । वस्तुतोऽत्र श्रुतिशब्दः प्रकरणापेक्षया शीघ्रोपस्थापकप्रमाणपरः । ततश्च लिङ्गस्यापि तथात्वात्तदभाव एव प्रकरणस्यार्थनिर्णायकतया आश्रयणीयत्वात्, सति तस्मिंस्तदाश्रयणमनुचितमिति भावः ।

ननु ब्रह्माण्डान्तः सर्वत्र प्रकृतिपरिणामभूतानां रजःप्रभृतिगुणानां व्याप्तत्वाद्ब्रह्मण्डान्तःस्थत्वाद् भगवल्लोकस्य कथं तेषामवृत्तिरित्यतः स्वरूपेण सतामपि तेषां केनचिद्विशेषेणावृत्त्युपपत्तेर्नानुपपत्तिरित्यभिप्रेत्य तथाऽवृत्तिमाह रजआदीनामिति । वर्तते इत्यस्यानुवृत्तिमर्थवशाद्वचनविपरिणामं चाश्रित्याह वर्तत इति । भावविकार इत्यत्र भावशब्दः पदार्थपरः । कथमसुराणां विष्णुलोकेऽवस्थानमित्यत आह असुरा इति । तथाच स्वरूपेण साधूनां निमित्तविशेषेणासुरकुलोत्पन्नानामेवासुरशब्देन ग्रहणान्नानुपपत्तिरिति भावः । बहुलग्रहणाद्विणयोरेव समास इत्यभिप्रेत्यावदातशब्दं व्याचष्टे ॥ अवदाता निर्मला इति । ‘अवदातः सिते गौरे शुद्धे’ इति यादवोक्तेरिति भावः ॥ सुरूपा इति । सुन्दरा इत्यर्थः । रत्नं मणिर्द्वयोरित्यभिधानं मनसि निधायाह रत्नेति । ‘क्लीबे प्रधानं प्रमुखप्रवेकानुत्तमोत्तमाः’ इत्यमरोक्तेः प्रवेकशब्द उत्तमार्थ इत्याह प्रवरेति । ‘साष्टे शते सुवर्णानां हेम्नयुरोभूषणे पले । दीनारेऽपि च निष्कोऽस्त्री’त्यमरोक्तेर्निष्कशब्दो हारपर इत्यभिप्रेत्य व्याख्याति ॥ हारेति । रुक् प्रभेति । ‘स्युः प्रभा रुग्रुचित्विड्भाभाच्छविद्युतिदीप्तयः’ इत्यमरोक्तेरिति भावः वर्चो बलमिति । ‘तेजःपुरीषयोर्वर्च’ इत्यमरोक्तेर्वर्चःशब्दस्य तेजः शब्दस्य च ‘प्रभावे दीप्तौ च बले शुक्ले’ इत्यमरोक्तेर्बलपर्यायत्वादिति भावः ॥ सम्बन्ध इति । अनेन यत्र हरेरनुव्रता वर्तन्ते ते कीदृशा इत्यतः सुरासुरार्चिता इत्येकं विणमुक्तं, विणान्तराण्याह श्यामावदाता इति योजना सूचिता भवति । सर्वेषां महात्मनां प्रवालादिवर्चस्त्वभ्रमनिरासायाह केचिदिति । आदिपदेन केचिद्वैडूर्यवर्चस इत्यादेः परिग्रहः ।

ननु परिस्फुरन्त्यः कुण्डलमौलिमाला येषामिति बहुव्रीहिणैव मत्वर्थस्य लाभादिनिप्रत्ययवैयर्थ्यमित्यतो न बहुव्रीहिमाश्रित्य मतुबर्थप्रयोगोऽत्राभिमतः किन्तु व्रीह्यादित्वान्मालाशब्दस्य तस्माद्व्रीह्यादिभ्यश्चेति इनिप्रत्ययोपपत्तौ निष्पन्नमालिन्शब्देन परिस्फुरत्कुण्डलमौलिशब्दस्य कर्मधारयः । यद्यपि विणविशेष्ययोरेव स नियमितः । तथाऽपि बहुलग्रहणसामर्थ्यात्क्वचिद्विणयोरपि परस्परसमासाभ्यनुज्ञानान्न कर्मधारयानुपपत्तिरित्यभिप्रेत्य तमुपदर्शयति परिस्फुरत्कुण्डलमौलयश्च ते मालिनश्चेति विग्रह इति ॥ यद्वेति । ततश्च बहुव्रीहिमाश्रित्य मतुबर्थप्रत्ययप्रयोगे वैयर्थ्यदोषेऽपि कर्मधारयमाश्रित्य तत्प्रयोगे शब्दान्तरत्वान्न वैयर्थ्यमित्युक्तं भवति । न च तथाऽपि कर्मधारयमत्वर्थीयाद्बहुव्रीहिरेवेष्टो लघुत्वादिति न्यायात् । शब्दान्तरत्वाश्रयणेऽपि बहुव्रीहिविवक्षयाऽल्पेन शब्देनाभिमतार्थप्रतिपादनसम्भवे बहुयत्नाश्रयणं दोषः स्यादेवेति वाच्यम् । बहुव्रीह्यपेक्षया कर्मधारयमत्वर्थीये शब्दगौवरस्थले बहुयत्नाश्रयणस्य दोषत्वेऽपि शब्दसाम्ये तददोषत्वस्य टीकाकृदभिमतत्वात् । अत एव टीकायां यद्विकारीत्यत्र कर्मधारयमत्वर्थीयमभ्युपगम्यानादिमदित्यत्र तदनङ्गीकारः । बहुव्रीहौ कर्मधायमत्वर्थीये चार्थगौरवाप्रसङ्गेन शब्दगौरवस्यैव लाघवन्यायविरुद्धत्वात् । प्रकृते च तदभावेनादोषत्वात् । लाघवन्यायानादरेण शब्दगौरवेऽपि न्यासादिगतकर्मधारयमत्वर्थीयप्रयोगाणाम् एकगो पूर्वाठ्ठञ् नित्यमिति सूत्रे दुर्घटवृत्तिकृता दर्शितत्वाच्च सकलमकलङ्कमिति सम्प्रदायः । गुरवस्तु यदा कर्मधारयान्मत्वर्थीयः क्रियते तदा स्वपदार्थप्राधान्यमाश्रित्य कर्मधारयः कर्तव्यः । तेषामेव च पदार्थानामन्यत्र गुणभावमाश्रित्य मत्वर्थीय उत्पद्यत इति प्रतिपत्तिगौरवम् । यदा च पूर्वमेवान्यपदार्थप्रावान्यविवक्षा तदा वर्तिपदार्थानां गुणभावश्च आश्रीयत इति प्रतिपत्तिलाघवम् । कर्मधारयो मत्वर्थीयसहित एवान्यपदार्थस्य प्रतिपादक इति शब्दगौरवम् । बहुव्रीहिस्त्वन्यानपेक्ष एव तत्प्रतिपादक इति शब्दलाघवं च भवतीति न कर्मधारयमत्वर्थीयाश्रयणं युक्तम् । तथाप्यन्यपदार्थप्राधान्यविवक्षायां बहुव्रीहेरेव प्रसङ्गेन सर्वधनी सर्वबीजी सर्वकोशी नट इत्याद्यभियुक्तप्रयोगानुपपत्तिप्रसङ्गात्तदुपपादनार्थं प्रवृत्तात् ‘ससर्वादेः कर्मधारयादिनिः’ इति भाष्यवचनाल्लाघवानाश्रयणेन वाचनिक एव कर्मधारयादिनिरित्यत्र तात्पर्यमिति वर्णयाम्बभूवुः । एतच्च व्रीह्यादिभ्यश्चेत्यत्र तदन्तविध्याश्रयणेन द्रष्टव्यम् । अन्यथा मालाशब्दस्य व्रीह्यादित्वात्तत इनिप्रत्ययोत्पत्तावापि समस्तस्यातथात्वात् । ततो व्रीह्यादिलक्षणस्य इनेरनुत्पत्तिप्रसङ्गात् । अत एवेह टीकायां शून्यमायिनोरित्यत्र द्वन्द्वात्तदन्तविध्यभ्युपगमेन प्रागिनिः समर्थित इति द्रष्टव्यम् ।

‘विद्योतमानप्रमदोत्तमाभिः’ इत्यस्य विमानावलिविणत्वाश्रयणे उक्तरीत्या जघन्यबहुव्रीह्याश्रयणं भवतीत्यरुच्या समासप्राबल्यात्कर्मधारयमाश्रित्य योजयति यद्वेति ॥ व्यधिकरणत्वेनेति । अनेन विद्योतमानप्रमदोत्तमाभिः कृत्वा भ्राजिष्णुभिरिति विमानावलिविणमित्युक्तं भवति । अन्यथा भ्राजिष्णुभिरित्यस्य तद्विणत्वोपपत्तावपि विद्योतमानप्रमदोत्तमाभिरित्यस्य कर्मधारयपक्षे विमानावलिविणत्वानुपपत्तेरनन्वयप्रसङ्ग इति भावः ।

दृष्टान्तदार्ष्टान्तिकभावविवरणं प्रमदोत्तमा इत्यादि । पूर्वेणेति । ‘तस्मै स्वलोकं भगवान्सभाजितः सन्दर्शयामास’ इति भागवते पूर्वेणान्वय इत्यर्थः । न विद्यते दोषो यस्मादिति बहुव्रीहिमभिप्रेत्याह दोषाहेतुरिति । यद्यपि दोषाहेतुत्वोक्तवपि दुःखाहेतुत्वानुक्तेर्नोक्तशङ्कापरिहारः सिध्यति । तथाऽपि दुःखस्य दोषप्रयुक्तत्वाद् दोषाहेतुत्वोक्तावर्थतः दुःखाहेतुत्वलाभात्तदभिप्रायेण शङ्कापरिहार इति भावः। उदाहृतवाक्यानामविशेषेण विवक्षिताशेषार्थसाधकत्वभ्रमं वारयति पुराणवाक्ये हीत्यादिना ।

### ***परिमल ***

प्रकृतिविपरिणामविस्येति । ‘सत्त्वात्सञ्जायते ज्ञानमि’त्यादौ ॥ साधुत्वेति । ‘सद्भावे साधुभावे च सच्छब्दः पार्थ उच्यत’ इत्यादौ । संवलनभ्रान्तिं निराह सहचरितमिति ॥ श्रुत्यभाव इति । मिश्रपदरूपश्रुत्यभाव इत्यर्थः । भावा इत्यस्य विवरणं विकारा इति । जरावलीपलितादयः ॥ प्रकृतिरिति । बाधकतया नेत्यर्थः ॥ साधव इति । प्रल्हादादय इत्यर्थः । सुरुचः सुवर्चस इत्यनयोरपौनरुक्त्यायार्थभेदमाह रुक्प्रभेति वर्चोबलमिति । य इत्यत्र लोक इति विशेष्योक्तिः । प्रकरणवशादाह एवंविधानामिति । प्रवालेत्यादिविणोक्तार्थपरामर्शः । एकत्र बाधादाह केचिदिति । बहुव्रीहिगर्भः समास इत्याह इति विग्रह इति ॥ इनिरुत्पाद्य इति । व्रीह्यादिभ्यश्चेति इनिरित्यर्थः । तत्र तदन्तविधिरिष्यत इत्युक्तं वादिनोः शून्यमायिनोरित्येतद्व्याख्यावसरे । दृष्टान्तदार्ष्टान्तिकभावं व्यनक्ति प्रमदोत्तमा विद्युत इति ॥ पूर्वेणान्वय इति । द्वितीयस्कन्धे नवमेऽध्याये ‘तस्मै स्वलोकं भगवान्सभाजितः सन्दर्शयामास परं न यत्पदं’ इति श्लोकेनान्वय इत्यर्थः । ऋचां त्व इति श्रुतेः पृथगधिकरणे व्याख्यानादिह त्यागः ॥ श्रुताविति । ऋचां त्व इति श्रुतावित्यर्थः ॥ ऋगुच्चारणादिनेति । सामगानादिरादिपदार्थः ।

### ***यादुपत्यम्***

प्रकृतिपरिणामरूपसत्त्वस्य रजस्तमोमिश्रत्वादाह सहचारितमिति ॥ ज्ञास्यत इति । तथा चास्य विणस्य नोक्तं प्रयोजनमन्यथासिद्धत्वादित्येव शङ्कितुरभिप्रायः । एतद्विणमेव माऽस्त्विति चेन्न । तथात्वेऽग्रिमसमाधानस्याश्लिष्टत्वप्राप्तेरित्यवधेयम् ॥ श्रुत्यभाव इति । अत्र श्रुतिशब्देन लिङ्गात्मकशब्दस्य विवक्षितत्वात्तयोमिश्रमित्यस्य लिङ्गत्वात्कथं श्रुतित्वमिति शङ्काऽनवकाशः । प्रकरणापेक्षस्य लिङ्गस्य शीघ्रोपस्थापकत्वाल्लिङ्गेनैवोक्तनिश्चय इति समाधानाभिप्रायः । ननु ब्रह्माण्डान्तःस्थत्वात्तत्र कथं तेषामवृत्तिरित्यत आह अबन्धकतयेति ॥ भावविकारः पदार्थविकृतिः । सर्वे चतुर्बाहव इति सारूप्यमुक्त्यधिकारिविवक्षयोक्तमिति ज्ञातव्यम् । बहुव्रीहित्वे इनो वैयर्थ्यप्रसङ्गादाह परिस्फुरत्कुण्डलेति ॥ पूर्वेणेति । भागवतपूर्ववाक्येनेत्यर्थः ॥ दोषाहेतुरिति । दुःखस्य दोषसाध्यत्वाद्दोषाहेतुत्वे दुःखाहेतुत्वमपि लब्धमेवेति भावः ।

### ***श्रीनिवासतीर्थीया***

ननु मिश्रं सत्त्वं नास्तीति सत्त्वस्य कथं मिश्रत्वमुच्यते । प्रकृतिपरिणामभूतस्य सत्त्वस्य रजस्तमोभ्यामविमिश्रत्वेन प्रमितत्वात् । यथोक्तं तृतीयतात्पर्ये । ‘तत्र सत्त्वं केवलं स्यादि’ति । अतो मिश्रशब्दं व्याख्याति सहचरितमिति । तथाच तयोर्मिश्रं रजस्तमोभ्यां सहचरितं सहपठितमित्यर्थः । सत्त्वगुण इति यावदित्युक्तं भवतीत्यर्थः ॥ ज्ञास्यत इति । अनेकार्थस्यापि सत्त्वशब्दस्य सत्त्वगुणपरत्वमित्यर्थः । अतो मिश्रपदमनपेक्षितमिति भावः । श्रुतिः । तयोर्मिश्रमिति लिङ्गात्मकः शब्द इत्यर्थः । प्रकृते च शीघ्रोपस्थापकस्य तयोर्मिश्रमिति लिङ्गात्मकशब्दस्य विद्यमानत्वात्तदपेक्षया विलम्बेनोपस्थापकस्यात एव तदपेक्षया दुर्बलस्य प्रकरणस्यान्वेषणं न कर्तव्यमिति भावः । विणं विशेष्येण बहुलमिति बहुलग्रहणान् मौलयश्च ते मालिनश्चेति विणयोरेव समास इति द्रष्टव्यम् । अत एवास्वरसादाह यद्वेति ॥ पश्रादिनिरिति । मौलिमाला एषां सन्तीति मौलिमालिनस्तेषामित्यर्थः । अनेन बहुव्रीहित्वे इनेवैर्थ्यमिति शङ्काऽनवकाश इति ज्ञातव्यम् । अभ्रावलय इत्यनन्तरं वैकुण्ठलोके नभःस्थानीय इत्यपि द्रष्टव्यम् ॥ दोषाहेतुरिति । दोषकार्यदुःखाहेतुरित्यर्थः । तेषामपि च मुक्तिगतानामिति जीवन्मुक्तानामपि परममुक्त्यनन्तरमित्यर्थः ॥ देहस्य स्वरूपत्वमिति । एतदपि प्रकृत्याद्यभावोक्त्यैव प्रतीयत इत्यर्थः । तत एव स्वरूपत्वादेव ।

### ***वाक्यार्थरत्नमाला***

क्रमभङ्गेनेति । क्रममविवक्षित्वेत्यर्थः । सन्दर्शयामासेति पूर्वग्रन्थ इति । वर्तते यत्रेत्यादि श्रीर्यत्र रूपिणीत्यन्तानि वाक्यानि द्वितीयस्य नवमे । तत्पूर्वं तस्मै स्वलोकमिति वाक्यमस्तीति भावः । सामान्यनिषेधस्यानुपपत्येति सम्बन्धः । तथाऽवृत्तिमिति । रूपविशेषेणावृत्तिमित्यर्थः । रजःप्रभृतीनामित्यस्यार्थानुवादेन प्रतीकोपादानं कृतं रज आदीनामिति । क्वचिद्रजःप्रभृतीनामित्यपि पाठः । भावपदं धर्मपरमितिप्रतीति निराकरणायाह । भावविकार इत्यत्रेति । विरुद्धधर्माध्यासो भावभेदहेतुमित्यादौ तथा दर्शनादिति भावः । वर्तत इत्यस्येति । नेत्यस्यानुवृत्तिस्तु स्पष्टेति नोक्तः । कथमसुराणामिति । ततश्च न तदर्चितत्वं न सम्भवतीति भावः । असुरशब्देति । असुषुरता इति व्युत्पत्तिसम्भवेऽपि सुरासुरेतिविप्रतिषिद्धग्रहणस्वारस्यानुसारेणेदमुपपादनम् । बहुलग्रहणादिति । विणं विशिष्येण बहुलमिति सूत्रीयबहुलग्रहणादित्यर्थः । विणयोरेवेति । श्यामा इति च विणयोरेवेत्यर्थः ।

हारपर इतीति । तस्योरोभूषणत्वादिति भावः । रुक्प्रभेतीति । यद्यपि रुक्शब्दव्याख्यानानन्तरं सुपेशस इत्यादेर्व्याख्यानमुचितं तथापि रुग्वर्चःशब्दयोरेकार्थत्वप्रयुक्तपौनरुक्यशङ्कानिराससूचनाय पूर्वत्र वोत्तरत्र वा पदद्वयव्याख्यानेनार्थभेदमात्रस्य वक्तव्यतयाऽविशेषादिह तदुभयस्य भेदेन व्याख्यानमिति मूलाशयः । अत एव सुपेशस इत्यत्र सुरूपा इति व्याख्यानेऽपि सुरुचः सुवर्चस इत्येतयोस्तथा व्याख्यानमकृत्वा पदद्वयस्यार्थभेदमात्रकथनमिति सिद्धं कृत्वा अर्थद्वयेऽभिधानमात्रमाह । स्युः प्रभारुग्रुचिरित्यादि । वर्चःशब्दस्य साक्षाद्बलपर्यायत्वाभावात्परंपरया तदुपपादयति । तेजः पुरीषयोरित्यादि । येषामिति बहुव्रीहिणैवेति । येषान्ते परिस्फुरत्कुण्डलमौलिमालास्तेषां मौलिमालानामिति बहुव्रीहिणैवेत्यर्थः । इनिप्रत्ययेति । तदन्तविध्याश्रयणादिना वक्ष्यमाणरीत्या प्राप्तेनिप्रत्ययेत्यर्थः । परिस्फुरत्कुण्डलमौलिशब्दस्येति । परिस्फुरन्तौ कुण्डलमौली येषान्ते परिस्फुरत्कुण्डलमौलय इति बहुव्रीहिगर्भतच्छब्दस्येत्यर्थः । एतत्प्रकरणमीशतद्ज्ञानमीशाक्षजानुमात्रपूर्विण इत्येतद्भक्तिपादीयानुव्याख्यानमूलटीकाव्याख्यावसरे सम्यगुपपादितम् । तत एवोपपादनप्रकारोऽत्रावसेयः । दर्शितत्वाच्चेति सकलमकलंक इति पाठः ।

ननु लाघवाश्रयणेन वा तदनाश्रयणेन वेनिप्रत्ययोऽस्तु । तथापि तत्प्रापकमत इनिटनावित्येतन्न सम्भवति । मातृपूर्विणामित्यादाविवादन्तत्वाभावात् । ततो व्रीह्यादिभ्यश्चेत्येतदेव प्रमापकं वाच्यम् । तत्र केवलादेव व्रीह्यादिशब्दादिनिविधिनानेन प्रकृते च मालाशब्दस्य केवलत्वाभावादित्यत आह । एतच्च व्रीह्यादिभ्यश्चेत्यत्रेति । वनमालीत्यादाविनिसिध्यर्थं तदन्तविधेस्तत्र सिद्धत्वादिति भावः । उक्तं चैतच्छून्यमायिनोरित्येतदुपपादनावसरे मूले प्राक् । प्रमदोत्तमाभिः कृत्वेति । एवं च विद्योतमानप्रमदोत्तमाभिर्भ्राजिष्णुभिरिति विणं विमानावलीनाम् । तत्र च व्यधिकरणे तृतीये । तथाच प्रमदोत्तमाभिः प्रमदोत्तमरूपभ्राजनहेतुभिर्भ्राजिष्णुभिरित्यर्थ इत्युक्तं भवति । दृष्टान्तदार्ष्टान्तिकेति । अनेन प्रमदोत्तमा विद्युत इत्यत्र विद्युतां प्रमदोत्तमा उपमेयाः । अभ्रावलीनां विमानावलय उपमेया इत्यर्थः सूचितो भवति ।

