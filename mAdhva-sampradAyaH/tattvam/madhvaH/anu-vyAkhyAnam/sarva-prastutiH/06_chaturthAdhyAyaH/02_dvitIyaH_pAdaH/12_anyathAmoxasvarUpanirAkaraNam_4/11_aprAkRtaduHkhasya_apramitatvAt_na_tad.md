+++
title = "११ अप्राकृतदुःखस्य अप्रमितत्वान् न तदभ्युपगमप्रसङ्गः"

+++


## नास्ति ह्यप्राकृतं दुःखं सतो जीवस्य कुत्रचित्

**अप्राकृतदुःखस्य अप्रमितत्वान् न तदभ्युपगमप्रसङ्गः**

**नास्ति ह्यप्राकृतं दुःखं सतो जीवस्य कुत्रचित्**

### ***सुधा***

इतश्च नाप्रियं प्राकृतत्वेन विणीयमित्याह नास्तीति ।

## **अनुव्याख्यानम्**

***नास्ति ह्यप्राकृतं दुःखं सतो जीवस्य कुत्रचित् ॥***

अप्राकृते दुःखे सति तद्व्यावृत्तये प्राकृतमिति विणीयं स्यात् । सतो मुक्तियोग्यस्य । जीवस्याप्राकृतं दुःखं नास्ति प्रमाणाभावात् । अतो व्यर्थं विणमिति । कुत्रचित् श्रुतौ स्मृतौ चोक्तमिति शेषः ।

### ***वाक्यार्थचन्द्रिका***

सतो जीवस्याप्राकृतदुःखाभावेऽप्यस्तु विभागेनाप्रियास्पृष्टिश्रुतेर्व्याख्येयत्वमित्यप्रयोजकत्वशङ्कां बाधकोक्त्या परिहरन्नेव वाक्यं योजयति अप्राकृत इति । कुतो नास्तीत्यत उक्तं मूले कुत्रचिदितीति योजनामभिप्रेत्य तत्तात्पर्यमाह प्रमाणाभावादिति । प्रमाणाभावस्य भाष्यारूढतामुपदर्शयितुमपेक्षितपूरणेन कुत्रचिदिति व्याचष्टे कुत्रचिच्छतावित्यादि ।

