+++
title = "०९ प्रियास्पृष्टिश्रुत्या सर्वात्मना सुखाभावो नोच्यते"

+++


## प्राकृतप्रियहानिस्तु प्रियास्पृष्टिरितीर्यते

**प्रियास्पृष्टिश्रुत्या सर्वात्मना सुखाभावो नोच्यते**

**प्राकृतप्रियहानिस्तु प्रियास्पृष्टिरितीर्यते**

### ***सुधा***

ननु ‘अशरीरं वाव सन्तं न प्रियाप्रिये स्पृशत’ इति मुक्तस्य दुःखवत्सुखस्यापि हानिः श्रूयते । तथा ‘न प्रेत्य संज्ञाऽस्ती’ति ज्ञानाभावश्च । तत्कथमेतदित्यतः सुखास्पृष्टिश्रुतिं तावद्व्याचष्टे प्राकृतेति ।

## **अनुव्याख्यानम्**

***प्राकृतप्रियहानिस्तु प्रियास्पृष्टिरितीर्यते ॥***

अस्यां श्रुतौ प्राकृतं यदन्तःकरणपरिणतिरूपं प्रियं तद्धानिरेव प्रियास्पृष्टिरितिशब्देन प्रतिपाद्यते । न तु सर्वथा सुखाभावः ।

### ***वाक्यार्थचन्द्रिका***

अपेक्षितं पूरयन्मूले प्राकृतत्वस्य प्रियहानिविणत्वभ्रान्तिं परिहरंस्तुशब्दस्यावधारणार्थतया सार्थक्यं तद्व्यावर्त्यकथनेनोपदर्शयन्नेव व्याचष्टे अस्यामिति ।

