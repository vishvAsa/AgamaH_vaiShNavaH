+++
title = "०२ त्रिगुणात्मकं मनः संसाराश्रयम्"

+++


## त्रिगुणात्मकं मनोऽस्त्येव यावन्मुक्तिस्सदातनम्

**त्रिगुणात्मकं मनः संसाराश्रयम्**

**त्रिगुणात्मकं मनोऽस्त्येव यावन्मुक्तिस्सदातनम्**

### **सुधा**

एतदेव प्रपञ्चयति त्रिगुणात्मकमिति ।

## **अनुव्याख्यानम्**

***त्रिगुणात्मकं मनोऽस्त्येव यावन्मुक्तिस्सदातनम् ॥***

***तत्रैवासंस्काराः सञ्चीयन्ते सदैव च ॥***

मनस एव संस्काराश्रयत्वं नात्मन इत्यत्रोपपत्तिसूचनाय त्रिगुणात्मकमित्युक्तम् । गुणात्मकमित्येवोक्तेपरिमाणादिगुणात्मकमित्यपि प्रतीतिः स्यात् । तदात्मनोऽपि समानमित्यत स्त्रिग्रहणम् । तथा च जीवात्मा न भावनाश्रयः सत्त्वादिगुणानात्मकत्वादीश्वरवत् । भावना वा सत्त्वादिगुणात्मकद्रव्याश्रया संस्कारत्वाद्वेगादिवत् । तच्च परिशेषान्मन एवेत्युक्तं भवति । सत्त्वादिगुणानभ्युपगन्तारं प्रति तु तत्स्थानेऽचेतनपदं प्रयोक्तव्यम् । त्रिगुणात्मकग्रहणं (च) स्वरूपकथनम् । अस्त्येव सर्वदैवेति वेति शेषः । तथा सति मोक्षेऽपि सत्त्वात्स्वप्नाद्यवस्थापत्तिरित्यत उक्तं विवृणोति यावदिति । यद्यपि मनः स्वरूपेण नित्यमेव तथाऽपि जीवसम्बन्धस्तस्य मोक्षावधिरित्यत इदमुक्तम् । (तद्वै देवं) तद्वै जैवं मनो येनानन्द्येव भवतीति मुक्तावप्यात्मनो मनः सम्बन्धश्रवणात्कथं यावन्मुक्तिरित्युक्तमित्यतो वा त्रिगुणात्मकमित्युक्तम् । आत्मस्वरूपमनसो मुक्तौ सत्त्वेऽपि जडमनोऽभिप्रेत्यायमवधिरुक्त इति । चस्तस्मादित्यर्थे । तत्रैव न त्वात्मनि ।

### **वाक्यार्थचन्द्रिका**

त्रिगुणात्मकमित्यनेन सूचितामुपपत्तिमेवाह तथा चेति । असिद्धिसाधनवैकल्यपरिहाराय सत्त्वादित्वेन गुणविणं कृतमिति ध्येयम् । आत्मनः संस्काराश्रयत्वाभावे उपपत्तिमभिधाय मनस एव तदाश्रयत्वेऽपि तामाह भावना वेति । आत्मवृत्तित्वेन साध्योपपत्तेरर्थान्तरतावारणाय सत्त्वादीति साध्ये गुणविणम् । तावता सत्त्वादिगुणात्मकद्रव्याश्रयत्वसिद्धावपि कथं मनआश्रितत्वसिद्धिरित्यत आह तच्चेति ॥ अचेतनपदमिति । तथा च न हेतुसाध्ययोरसिद्ध्यप्रसिद्धी इति भावः । तर्हि किं त्रिगुणात्मकेति मूले विणेनेत्यत आह त्रिगुणात्मकेति । अनादिमनसीत्युक्तप्रपञ्चरूपत्वलाभायापेक्षितशेषं पूरयति सर्वदेति इति ॥ स्वरूपेणेति । प्रकृतिरूपेणेत्यर्थः । इदमुक्तमिति । यावन्मुक्तिरित्युक्तमित्यर्थः । त्रिगुणात्मकमित्यस्य प्रयोजनान्तरमप्याह तद्वा इति ।

### **परिमल**

अनादित्वसिध्यर्थमाह सर्वदैवेति । तत्रैवेत्यनूद्यैवकारेण व्यावर्त्यमाह न त्वात्मनीति ॥

### **यादुपत्यम्**

अनादिमनसीत्युक्तप्रपञ्चरूपत्वलाभायाह सर्वदेति इति ॥ स्वरूपेणेति । प्रकृतिरूपेणेत्यर्थः ॥

### **श्रीनिवासतीर्थीया**

तर्हि तं प्रति त्रिगुणात्मकमिति विणं व्यर्थमिति चेत्सत्यमित्याह त्रिगुणात्मकेति ॥ अयमवधिरुक्त इति । यावन्मुक्तिरिति मुक्तिरूपोऽवधिरुक्त इत्यर्थः ।

### **वाक्यार्थरत्नमाला**

असिद्धिसाधनवैकल्येति । गुणानात्मकत्वमात्रस्य परिमाणादिगुणात्मके जीवे अभावादसिद्धिः । उक्तगुणात्मके ईश्वरेऽपि तस्याभावात्साधनवैकल्यमित्यर्थः । आत्मनः संस्काराश्रयत्वाभावे उपपत्तिमभिधायेति पाठः । अनुपपत्तिपदं लेखकागतम् । हेतुसाध्ययोरिति । अचेतनानात्मकत्वाचेतनद्रव्याश्रयत्वरूपयोरित्यर्थः । सर्वदेति । इतीति । यद्यपि सदातनमित्युत्तरपदस्यास्त्येवेत्यनेन योजनेऽपि विवक्षितार्थलाभाच्छेष पूरगमनार्थकम् । किञ्च पूर्णप्राप्तार्थस्यानुवादकं श्रुतपदमित्याश्रयणापातस्तथाप्यस्त्येवेत्युक्ते कदेत्याकाङ्क्षायाः सर्वदेत्यनेनेव सदातनमित्यनेन पूरणाभावात्तदर्थं च क्रियाविणत्वे आश्रयणीये मनोविणत्वपरित्याग एव प्राप्नोतीत्याशयेन एव पूरितः । उत्तरस्य च विवरणत्वमुक्तमिति ज्ञेयम् । अचेतनपदपक्षे त्रिगुणात्मकमित्यस्य वैय्यर्थ्यप्राप्तौ स्वरूपकथनमुक्तं मूले तदुपपाद्यमस्ति ।

