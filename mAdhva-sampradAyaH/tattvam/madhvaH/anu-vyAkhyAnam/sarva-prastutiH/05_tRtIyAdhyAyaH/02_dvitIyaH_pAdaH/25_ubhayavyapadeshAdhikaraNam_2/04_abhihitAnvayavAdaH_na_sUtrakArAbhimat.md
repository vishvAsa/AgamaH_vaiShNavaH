+++
title = "०४ अभिहितान्वयवादः न सूत्रकाराभिमतः"

+++


## तच्च नाभिहितान्वयः

**अभिहितान्वयवादः न सूत्रकाराभिमतः**

**तच्च नाभिहितान्वयः**

### **सुधा**

एवं साक्षादधिकरणार्थं व्याख्यायेदानीमनुषङ्गसिद्धमर्थं दर्शयति तच्चेति ।

## **अनुव्याख्यानम्**

***........ ..... तच्च नाभिहितान्वयः ।***

तस्मादेव भगवद्धर्माणां भगवता सविशेषाभेदस्य समर्थितत्वादेव पदाभिहितैः पदार्थैरन्वयबोध इत्येतन्मतं नेति लभ्यत इति शेषः । अभिहितान्वयग्रहणमुपलक्षणम् । वक्ष्यमाणान्विताभिधानव्यतिरिक्तानां सर्वेषामपि मतानामनुपपन्नत्वात् । यदि तर्ह्यभिहितान्वयवादोऽनुपपन्नः । कः पन्थाः सूत्रकारस्याभिमतः । न हि निरुपायमन्वयज्ञानमिति सम्भवति । अन्विताभिधानमिति ब्रूमः । तत्राप्यस्ति वि इत्याशयेनाह यदेति ।

**अनुव्याख्यानम्**

***यदाऽविशेषाणामुक्तिः सामान्यतो भवेत् ।***

***पदैकेनाप्युत्तरेण विशेषावगतिर्भवेत् ।***

यदाशब्दो यद्यर्थः । यद्यप्यविशेषाणामित्यविशेषान्वितस्येत्यर्थः । एकशब्दो मुख्यार्थः । पदेष्वेकं पदैकम् । आद्यपदेनेत्यर्थः । कर्मधारयत्वे तु पूर्वकालैकेत्येकपदस्य पूर्वनिपातः स्यात् । अपि तथाऽपि । उत्तरेण पदजातेनान्वयविशेषावगतिः ।

### **वाक्यार्थचन्द्रिका**

साक्षादधिकरणार्थमिति । ब्रह्मधर्माणां ब्रह्मणा सविशेषात्यन्ताभेदरूपमित्यर्थः ॥ अनुषङ्गसिद्धमिति । (तत्सिद्ध्युपजीव्यसिद्धिकम्) अधिकरणसिद्धान्ततया सिद्धमित्यर्थः ॥ तस्मादेवेति । अनेन तच्चेति चशब्दोऽवदारणार्थ इत्युक्तं भवति । तस्मादेवेत्यस्यैव विवरणं भगवद्धर्माणामित्यादि । नन्वभिहितान्वयग्रहणमभिहितान्वयमात्रपरमेवास्तु । तत्किमुपलक्षणत्वाश्रयणेनेत्यत आह वक्ष्यमाणेति । अनुपदमेवेति शेषः । कालार्थत्वहेत्वर्थत्वयोरसम्भवादाह यद्यर्थ इति ॥ मुख्यार्थ इति । ‘एके मुख्यान्यकेवलाः’ इति स्मरणादिति भावः । पदेष्वेकमिति सप्तमीति योगविभागात्समास इति भावः । नन्वेकपदस्य सङ्ख्यार्थकस्यैकं च तत्पदं चेति समानाधिकरणसमाससम्भवे किमिति मुख्यार्थतामाश्रित्य सप्तमीतत्पुरुषाश्रयणमित्यत आह कर्मधारये त्विति । सङ्ख्यार्थतामाश्रित्येति शेषः ॥ पूर्वकालैकेतीति । पूर्वकालैकेति निर्देशेनेत्यर्थः । सङ्ख्यार्थकस्यैकशब्दस्य पूर्वकालैकसर्वजरत्पुराणनवकेवलाः समानाधिकरणेनेति समासशास्त्रे प्रथमानिर्दिष्टत्वेन प्रथमानिर्दिष्टं समास उपसर्जनमिति तस्योपसर्जनसंज्ञायामुपसर्जनं पूर्वमिति पूर्वनिपातः स्यादित्यर्थः ।

ननु भवेदेतदेवं यदि पूर्वकालैकेति सूत्रं सङ्ख्यार्थकैकशब्दस्यैव समासविधायकं स्यात्तदेव कस्मादिति चेत् । उच्यते । विणं विशेष्येण बहुलमिति विणवाचकशब्दस्य विशेष्यवाचकशब्देन समासे विहिते विणविशेष्यशब्दयोः सम्बन्धिशब्दत्वादेकेनैव परस्परसमासविज्ञानसम्भवात्पदान्तरवैयर्थ्यमित्याशङ्क्यायां तेनैव विशेष्येण समासो यदि तद्विशेष्यं विणमपि स्यादिति परस्परविणविशेष्यभावस्थल एवानेन समासोऽत एव नीलोत्पलमित्यत्र नीलशब्दस्य पीतादिव्यवच्छेदकत्वादुत्पलशब्दस्य नीलभ्रमरादिव्यवच्छेदकत्वादेतादृशस्थल एवानेन समास इतीममर्थं द्योतयितुं पदद्वयोपादानमिति प्रत्युक्ते तर्ह्युभयोरपि प्रथमानिर्दिष्टत्वात्पूर्वनिपातानियमः स्यादित्याशङ्कायामुपसर्जनसंज्ञाया अन्वर्थत्वेनाप्रधानपरत्वान्नीलोत्पलमिति द्रव्यगुणवाचकशब्दयोर्गुणवाचकस्याप्रधानत्वेन पूर्वनिपातनियमसम्भवात्, क्रियाद्रव्यवाचकयोश्च क्रियावाचकस्य पूर्वनिपातनियमसम्भवाद्गुणवाचकयोरेव खञ्जकुब्जशब्दयोः क्रियावाचकयोरपि पाचकपाठकशब्दयोरुभयोरप्यप्रधानत्वेन पूर्वनिपातनियमस्येष्टत्वात्, द्रव्यवाचकयोरपि शिंशुपावृक्षशब्दयोरुभयोः प्रधानत्वेऽपि वृक्षत्वस्यान्यत्रापिवृत्त्या वृक्षशब्दस्य बहुविषयत्वेन प्रधानत्वादल्पविषयस्य शिंशुपाशब्दस्यैव पूर्वनिपात इति न पूर्वनिपातानियम इति प्रत्युक्तेऽपि स्नातानुलिप्त इत्यादिक्रियावाचकशब्दयोः पूर्वनिपातानियमप्राप्ते दिक्सङ्ख्ये संज्ञायामित्यनेन दिग्वाचकसङ्ख्यावाचकयोः संज्ञायामेव समासस्य नियमितत्वेनैकशाटीत्यादेश्च संज्ञात्वाभावादसमासत्वे च प्राप्ते एवशब्दस्य समानाधिकरणेन समासविधानार्थं स्नातानुलिप्त इत्यादौ पूर्वनिपातनियमार्थं च प्रवृत्तेर् न ‘पूर्वकालैके’ति सूत्रेण सङ्ख्यार्थकैकशब्दस्यैव समासविधानसिद्धेरित्याशयः ।

### **परिमल **

साक्षादधिकरणार्थमिति । धर्माणां भगवता सविशेषाभेदरूपमित्यर्थः ॥ अनुषङ्गेति । उक्तार्थोपजीवनेनार्थात्सिद्धमित्यर्थः । तच्चेत्यस्यार्थस्तस्मादेवेति । तद्विवरणं भगवदित्यादि ॥ पूर्वकालैकेति । द्वितीयस्याद्यपादे ‘पूर्वकालैकसर्वजरत्पुराणनवकेवलाः समानाधिकरणेने’तिसूत्रे पूर्वकाल एकसर्वेत्यादिसुबन्तशब्दाः समानाधिकरणेन सुबन्तेन समस्यन्त इति तत्पुरुषविधायकसूत्रे एकपदस्य प्रथमानिर्दिष्टतया ‘प्रथमानिर्दिष्टं समास उपसर्जनमि’ति सूत्रेण समासविधायकशास्त्रे प्रथमानिर्दिष्टस्योपसर्जनसंज्ञायाम् उपसर्जनं पूर्वमिति सूत्रेण पूर्वनिपाते एकशाटी एकभिक्षेतिवद् एकपदेनेति स्यादित्यर्थः ।

### **यादुपत्यम्**

एवं साक्षादिति । भगवद्धर्माणां भगवता सविशेषाभेदरूपमित्यर्थः ॥ अनुषङ्गसिद्धमिति । तत्सिद्ध्युपजीव्यसिद्धिकमित्यर्थः ॥ पूर्वकालैकेति । पूर्वकालैकसर्वजरत्पुराणनवकेवलाः समानाधिकरणेनेत्यत्रैकशब्दस्य प्रथमानिर्दिष्टत्वात्तस्य च प्रथमानिर्दिष्टं समास उपसर्जनमित्युपसर्जनसंज्ञायामुपसर्जनं पूर्वमित्यनेन पूर्वनिपातः स्यादित्यर्थः ।

### **श्रीनिवासतीर्थीया**

तच्चेत्यत्र तच्छब्दस्य तस्मादित्यर्थश्चशब्दोवधारणार्थ इत्यभिप्रेत्य व्याचष्टे । तस्मादेवेति ॥

### **वाक्यार्थरत्नमाला**

अविणमित्यस्यार्थकथनायाह । अविणामिति मूलम् । एकशब्दस्य मुख्यार्थत्वाङ्गीकारनिमित्तं तूत्तरत्र वक्ष्यत इति मूलाशयस्य स्पष्टत्वात्तमनभिधायैव मुख्यार्थत्वे साधकमाह । एके मुख्ये इति स्मरणात् । .....स्मरणादित्यर्थः । ननु सङ्ख्यार्थस्यैकशब्दस्य समानाधिकरणशब्देन समाश्रयणे वक्ष्यमाणरीत्या पूर्वनिपातप्रसङ्गवन्मुख्यार्थकस्याप्येकशब्दस्य विणं विशेष्येण बहुलमित्यनेन समानाधिकरणसमासे विणमित्येवं प्रथमानिर्देशेन मुख्यार्थकैकेति पदविणस्य पूर्वनिपातप्राप्त्या मुख्यार्थत्वेऽपि पदैकेति प्रतियोगायोग एव । उपसर्जनसंज्ञाया अन्वर्थत्वेनाप्रधानपरत्वादिति वक्ष्यमाणटीकोक्तरीत्या शिंशुपावृक्षशब्दयोरिव पदत्वस्य मुख्यामुख्यसाधारणत्वेन बहुविषयत्वात्पदपदस्य प्रधानत्वादल्पविषयमुख्यार्थकैकपदस्य चाप्रधानतया वा नीलोत्पलमित्यत्रेव धर्मिपदभूतपदपदस्य प्रधानत्वादप्रधानधर्मवाचकमुख्यार्थकैकपदस्याप्रधानतया वा पूर्वनिपाते सत्येकपदेनेत्येवापत्तेरित्यतो भवेदेवं यद्यत्र संख्यार्थेऽस्य समानाधिकरणसमासं परित्यज्य मुख्यार्थेऽस्य समानाधिकरणसमास एव विवक्षितः स्यान्न चैवं किंतु पदेष्वेकं पदैकमिति सप्तमीसमास एव । तथा च विणमित्येवं प्रथमानिर्देशेनोपसर्जनत्वस्याप्रधानरूपतया वा प्रधानत्वेन मुख्यार्थकैकपदस्योपर्जनतया पूर्वनिपातस्य सप्तमीसमासे प्रसङ्गाभावान्नानुपपत्तिरित्याशयेनाह । मूले पदेष्वेकं पदैकमिति । किन्तु मुख्यत्वमित्यतोऽत्र विवक्षितं मुख्यत्वमाद्यत्वमित्याह । मूले आद्येनेति । पदेष्विति महिम्ना मुख्यं पदमित्यर्थलाभ इत्याशयेनानुभाष्यतृतीया योजिता आद्येन पदेनेति । वक्ष्यमाणरीत्या यत्पदस्यान्विताभिधायकत्वं स्वीकृत्य समभिव्याहृतपदान्तराणां विशेषान्वयोपसिध्यर्थत्वं स्वीक्रियते तत्पदमाद्यत्वेन विवक्षितम् । तच्च घटमानयेत्यादौ घटमिति वा आनयेति वा वक्तृश्रोतृबुभुत्सानुसारेण ज्ञेयम् । न तु प्रथमोच्चारितमेवेति नियम इति स्पष्टम् । अत एव सङ्ख्यार्थतामाश्रित्य सप्तमीसमासो नाश्रितः । अत एव च ब्रह्मपदमित्यादिकमुत्तरमूले । पूर्वोक्तविवक्षिताद्यत्वरूपार्थालाभादिति ज्ञेयम् ।

एवं मुख्यार्थत्वपक्षे समानाधिकरणसमानस्य सप्तमीसमासाश्रयणेनैव परिहारसूचनात्प्रकारान्तरेण पूर्वनिपातप्रसक्तयभावं सिद्धवत्कृत्य मुख्यार्थत्वसप्तमीसमासाश्रयणानर्थक्यमात्रमाशङ्क्य तन्निरासपरतयोत्तरमूलमवतारयति । नन्वेकपदस्येत्यादिना । एतेन मुख्यार्थत्वपक्षेऽपि कर्मधारयाभावप्रतिपादनाय मुख्यार्थत्वेऽपि समानाधिकरणसमासे सम्भवत्यपि वक्तव्यत्वात्तदभावेन न्यूनतेति शङ्का गर्भस्रावेणैव परिहृता । तत्पक्षे समानाधिकरणसमासप्रयुक्तपूर्वनिपाताशङ्कावारणायैव सप्तमीसमासाश्रयणस्य पूर्वोक्त रीत्याऽवगन्तुं शक्यत्वात् । कर्मधारयत्वेत्विति मूले पूर्वकालैकेतीत्युक्तयनुसारेण सङ्ख्यार्थकैकशब्देनैव कर्मधारयपक्ष इत्यर्थसिद्ध्या तत्पक्षस्यैवानुवादात्पूर्वकालैकेत्यादिनिर्देशप्रयुक्तपूर्वनिपातस्य तत्पक्ष एव प्राप्तेर्मुख्यार्थत्वपक्षानुवादतद्दूषणयोरुभयोरप्युत्तरवाक्यासंस्पर्शेन तच्छङ्काया उत्तरवाक्यावतारावसरेऽनुत्थापनीयत्वाच्च ।

केचित्वत्र टीकायां मुख्यार्थपक्षेऽपि समानाधिकरणसमाससम्भव इत्युपलक्षणया विवक्षितम् । तथा सङ्ख्यार्थत्वेऽपि सप्तमीसमाससम्भव इत्यपि विवक्षितम् । मुख्यार्थतामाश्रित्येत्यनेन सङ्ख्यार्थतानाश्रयण पक्षस्येव सप्तमीतत्पुरुषाश्रयणमित्यनेन सङ्ख्यार्थत्वपक्ष एव समानाधिकरणसमासानाश्रयणपक्षस्येव च सङ्ख्यार्थत्वेऽपि सप्तमीसमासानाश्रयणपक्षस्य मुख्यार्थत्वेऽपि समानाधिकरणसमासानाश्रयणपक्षस्य च मुख्यार्थतामाश्रित्येत्यादिपदमहिम्नैव कैमुत्योक्तिलाभात् । कर्मधारयत्वे त्वित्युत्तरमूलेऽपि सङ्ख्यार्थतामाश्रित्येति
इत्युत्तरटीकानुसारेण सङ्ख्यार्थकत्वसमानाधिकरणसमासपक्षस्येव मुख्यार्थतामाश्रित्येति पूरणेन तत्पक्षीयसमानाधिकरणसमासानुवादस्य मुख्यत एव सम्भवात् । सङ्ख्यार्थे सप्तमीसमासपक्षस्य चोपलक्षणयाऽनुवादलाभात् । पूर्वकालैकेत्यस्य च तत्सूत्रप्रवृत्तिमूलभूतविणं विशेष्येण बहुलमित्येतत्सूत्रोपलक्षणत्वसम्भवेन तत्सूत्रे प्रथमानिर्देशप्रयुक्तपूर्वनिपातापातादिति तद्दूषणस्यापि लाभात्सङ्ख्यार्थत्वेऽपि सप्तमीसमासदूषणस्य चोपलक्षणयैव ज्ञातुं शक्यत्वाभिप्रायकल्पनोपपत्तेर्न कश्चिद्दोष इत्याहुः । कर्मधारयत्वपक्षेऽपि यद्येकं पदं न सङ्ख्यार्थकं किं तु सङ्ख्यातिरिक्तैकोऽन्यार्थे प्रधाने चेत्यमरोक्ताष्टस्वर्थेषु मध्ये समानादिरूपकिञ्चिदर्थकं तदा पूर्वकालैकेति समासोन प्राप्नोतीति तत्प्रयुक्तपूर्वनिपाताप्रसङ्ग इत्यतः सङ्ख्यार्थत्वपक्ष एव कर्मधारयत्व इत्यर्थो विवक्षितः । न च सङ्ख्यार्थत्वपक्ष इत्येतत्समर्पकाभावः । सङ्ख्यार्थतामाश्रित्येति पूरणस्याभिप्रेतत्वेन दोषाभावादित्याशयेन तथा शेषं पूरयति । सङ्ख्यार्थतामिति । एकपदस्येति वर्तते । पूर्वकालैकेति सूत्रस्य पूर्वादिशब्दानां समानाधिकरणशब्देन समासविधायकत्वेऽपि पूर्वनिपातविधायकत्वात् पूर्वकालैकेति पूर्वनिपात इति यथाश्रुतायोग इत्यतः पूर्वकालैकेत्यतः परं निर्देशेनेति पूरणेन निर्देशस्य च पूर्वनिपातनिमित्तत्वोपपत्तेर्नानुपपत्तिरित्याशयेनार्थमाह । निर्देशेनेत्यर्थ इति । अत एव शास्त्रैकसमधिगम्यत्वादिति न्यायविवरणटीकायां शास्त्रं च तदैकमसहायं चेति शास्त्रैकं विणविशेष्यभावस्य कामचारित्वात् । सङ्ख्यावचनस्यैवैकशब्दस्य पूर्वकालैकेति समासविधानादिति स्पष्टमुक्तिरिति भावः । एतन्निर्देशोऽपि न साक्षात्पूर्वनिपातनिमित्तमपि तु परंपरयेत्याह । सङ्ख्यार्थकस्येति । तथा चैकपदस्य सङ्ख्यार्थत्वे पदैकपदस्य च कर्मधारयत्वे पूर्वकालैकेति निर्देशप्रयुक्तैकपदपूर्वनिपातापत्तिरूपबाधकादेकपदस्य सङ्ख्यार्थत्वपरित्यागेन मुख्यार्थत्वोक्तिः सप्तमीसमासाश्रयणं चेत्युक्तं भवति । उक्तकर्मधारयत्वे विवक्षिताद्यत्वलाभाभावाच्चोपलक्षणया बोध्यः । यद्यपि पूर्वनिपातपरिहारः सङ्ख्यार्थत्वमात्रपरित्यागे वा सप्तमीसमासमात्राश्रयणेन भवतीति तदुभयाश्रयणमनर्थकं भाति । तथापि प्रागुक्तरीत्या मुख्यार्थत्वपक्षेऽपि कर्मधारयाश्रयणे विणं विशेष्येति सूत्रीय विणमिति निर्देशप्रयुक्तः पूर्वनिपातः स्यादेवेति तत्परिहाराय तत्पक्षे सप्तमीसमासाश्रयणं युक्तम् । तथा सङ्ख्यार्थत्वेऽपि सप्तमीसमासाङ्गीकारमात्रेऽपि विवक्षितपूर्वोक्ताद्यत्वलाभः । इदमेकम् इदं द्वितीयमित्यादौ एकपदेनाद्यत्वप्रतीतावपि वक्ष्यमाणरीत्या विवक्षितत्वेन पूर्वोक्ताद्यत्वालाभात् । ततस्तल्लाभाय मुख्यार्थत्वाश्रयणं युक्तम् । एवं च सङ्ख्यार्थत्वपरित्यागविशिष्टसप्तमीसमासाश्रयणमावश्यकमिति ज्ञेयम् ।

एतावता हि सङ्ख्यार्थकैकशब्दस्य समानाधिकरणसमासाङ्गीकारे पूर्वकालैकेति पूर्वनिपातप्रसङ्गभयेन मुख्यार्थत्वस्वीकारः । तत्स्वीकारेऽपि कर्मधारयानुपपत्या सप्तमीसमासाश्रयणमिति प्रतिपादितं भवति । न च तद्युक्तम् । पूर्वकालैकेति सूत्रेण सङ्ख्यार्थकैकश्शब्दस्यैव समानाधिकरणशब्देन समासो विधीयते न तु सङ्ख्यातिरिक्तसमानाद्यर्थकैकशब्दस्येत्यत्र नियामकाभावेन तेन सूत्रेणार्थान्तरे समासविधानपक्षे प्रकृते एकशब्दस्य सङ्ख्यार्थत्वेऽपि तत्सूत्रेण समासप्राप्तेः पूर्वनिपातप्रसक्तयभावेन तद्य्वावृत्यर्थं मुख्यार्थत्वाश्रयणस्यानावश्यकतया तत्पक्षे प्राप्तानुपपत्तिपरिहाराय सप्तमीसमासाश्रयणस्य चाकर्तव्यत्वादिति भावेन तत्सूत्रस्योक्तसमासविधायकत्वे नियामकाभावमाशङ्कते । ननु भवेदेवमिति । एवमिति पूर्वोक्तप्रनाडिकपरामर्शः । पदं च तदेकं चेति विणसमास एव कथञ्चित्स्वीकार्य इति शङ्कितुर्हृदयम् । पूर्वकालैकेति सूत्रप्रवृत्तिप्रकारनिरूपणेन तस्योक्तसमासविधायकत्वं सम्भवतीति समाधत्ते । उच्यत इत्यादिना । विणं विशेष्येण बहुलमित्येतत्सूत्रीयमञ्जर्यनुसारेणोक्तं विणं विशेष्येणेत्यादि । विशेष्यवाचकशब्देनेति । अत्र च विपूर्वाच्छिष्लृविण इत्यस्माद्धातोर्विशिष्य तेनेति करणे ल्युटि विणपदस्य निष्पन्नत्वात्साधारणकारेण प्रतिपन्नस्य बहुप्रकारस्य वस्तुनः प्रकारान्तरेभ्यो व्यवच्छेदकं सदेकस्मिन्प्रकारे व्यवस्थापकं यत्तद्विणमित्युच्यते । व्यवस्थाप्यमानं वस्तु विशेष्यमित्युच्यते । तथा चोक्तविणवाचकशब्दस्य विशेष्यवाचकशब्देन समास इत्यर्थः । मञ्जर्यां तत्पदं विणं भेदकमिति चोच्यत इति अत्र हि नीलार्थो भ्रमर इत्यादि साधारणरूपेण प्रतिपन्न उत्पलार्थेनोत्पले व्यवस्थाप्यत इति च शब्दार्थयोरविशेषेण व्यवस्थाप्यव्यवस्थापकभाववचनं तु नार्थयोरेव वा शब्दार्थयोरेव वा समासाभिप्रायम् । शब्दयोरेव समासात्, किन्तु शब्दार्थयोरवान्तरविप्रतिपादनाभिप्रायम् । तथाहि । धर्मो हि साक्षाद् अवस्थापकः । सति चैवंशब्दो व्यवस्थापकतयोच्यमानोऽर्थप्रतीतिजननद्वारेणैवेति तत्र विणत्वं परंपरया । अर्थस्तु साक्षादेवेति । तत्र विणत्वमपि साक्षादेव । तथा च व्यवस्थापकव्यवस्थाप्यत्वसाक्षात्वपुरस्कारेणार्थो विणादिपदैरुच्यते । समासस्य शब्दाश्रयत्वात्पारंपरिकव्यवस्थापकत्वरूपविणत्वादिकमाश्रित्य विणविशेष्यपदाभ्यां शब्दावप्युच्येते इति । एवं च पारंपरिकविणत्वाश्रयणेनात्र शब्दाभिधानं समासलाभेनेति युक्तं विणादिवाचकशब्दयोः समासाभिधानं पीतादिनीलभ्रमरादीत्युत्तरटीकास्थमभिधानं च युक्तमिति । भेदकं विणं भेद्यं विशेष्यमित्यभिधाय विणवाचि सुबन्तं विशेष्यवाचिनेति काशिकोक्तेरपीयमेव गतिः ।

कुतः परस्पर विणविशेष्यभावस्थल एवानेन समास आश्रीयत इत्यत एतदुदाहरणभूतनीलोत्पलमित्यत्र तथात्त्वस्य दृष्टत्वादित्याह । अत एव नीलोत्पलमित्यत्रेति । नीलोत्पलमित्यत्रैतादृशस्थल एवानेन समास इति सम्बन्धः । तत्स्थलस्यैतादृशत्वमुपपादयितुमुक्तं नीलशब्दस्येत्यादि । व्यवच्छेदकत्वादित्यनन्तरं परस्परविणविशेष्यभाववत्वम् इतीति पूरणीयम् । तत्रत्येतिशब्दो हेतौ इत्यतो हेतोरेतादृशस्थल एव नीलोत्पलमित्यत्रानेन समास इति योजना । एतादृशस्थल एवेत्यनेन अतादृशतक्षकः सर्प इत्यादौ नानेन समास इति सूचयति । तत्तु प्रत्युदाहरणमेव । तथाहि । यद्यपि सर्प इत्युक्ते सर्पसामान्यप्रतीतावपि तद्विशेषाप्रतीत्या सर्पवितक्षकस्यान्यव्यावृत्तस्य प्रतीतिस्तक्षक इति विणेन भवतीति तक्षको विणं सर्पस्तु विशेष्य इत्येवं विणविशेष्यभावोऽस्ति । तथापि तक्षक इत्युक्ते सर्पातिरिक्तव्यक्तयन्तरोपस्थित्यभावेन तक्षकस्य सर्पत्वाव्यभिचारेण तक्षको न सर्पस्य विशेष्य इति परस्परविणविशेष्यभावोऽयुक्तः । ननु तक्ष्णोतीति तक्षक इति क्रियानिमित्तकस्य तक्षकशब्दस्य सर्पत्वव्यभिचारेण तक्षक इत्युक्ते तस्यानेकप्रकारवत्तया प्रकारान्तरव्यवच्छेदाय सर्प इति वक्तव्यमेवेति सर्पं प्रति तक्षकस्य युक्तं विशेष्यत्वमिति परस्परविणविशेष्यभावसत्वात्कुतः समासाभाव इति चेत्सत्यम् । सर्पस्य हि तक्षक इति नामधेये नामधेयस्य तक्षकशब्दस्यावयवप्रसिद्धिमनपेक्ष्य समुदायप्रसिध्या सर्पबोधकत्वेन क्रियाशब्दार्थविषयापेक्षया एवाभावेन नामधेयत्वपरित्यागेन क्रियाशब्दत्वाश्रयणानुपपत्या तदाश्रयणेन विशेष्यत्वोपपादनायोगात् । तदुक्तं कारिकया मञ्जर्याम् ।

नत्वसौ गाहते नामधेये न तुल्यकक्ष्यताम् ।

द्रागेव रूढौ प्रमितिक्रियाशब्दे विलम्बिता । इतीत्यवधेयम् ।

तत्वबोधिन्यादौ कैलासाद्रिरित्याद्युदाहरणे समासविचारादिकं शोध्यम् । प्रथमेति । विणं विशेष्येणेति समासशास्त्रे विणमिति प्रथमानिर्दिष्टत्वादित्यर्थः । पूर्वनिपातेति । नीलोत्पलम् उत्पलनीलमित्युभयथाप्रयोगप्रसङ्गादित्यर्थः । अन्वर्थत्वेनाप्रधानपरत्वादिति । उभयोरपि प्राधान्ये परस्परानुपकारितयाऽसम्बद्धयोरेकत्र प्रयोगस्यैवाभावापत्या द्वयोरप्यप्राधान्ये परस्परापेक्षावत्तया परस्परोपकारित्वाभावापत्या एकत्र प्रयोगानुपपत्तेरेकस्यैव प्राधान्यमितरस्याप्राधान्यमित्यवश्यं वक्तव्ये यत्प्रधानं तत्परित्यागेनाप्रधानमेवोपसर्जनमङ्गीकार्यम् । उपसर्जनसंज्ञाया अन्वर्थत्वेन साक्षात्क्रिया सिद्धा उपयुज्यमानस्याश्रयभूतस्य च द्रव्यस्य तथात्वायोगेन द्रव्यावच्छेदद्वारेण क्रिया सिद्धा उपयुज्यमानस्याश्रितस्य च गुणादेरेवाप्रधानस्योपसर्जनत्वात् । पूर्वकायो नाभेदः । अर्धपिप्पलीत्यादौ क्वचित्प्रधानस्यापि पूर्वनिपातदर्शनेऽपि प्रायोऽन्वर्थत्वस्यैव सत्वात् । तथा च प्रधानस्यैव पूर्वनिपातसिद्धिरिति भावः। अत्र चाप्रधानत्वमर्थधर्मः । शब्दोऽपि तद्वाचकत्वादप्रधानमिति ज्ञेयम् । द्रव्यगुणवाचकेति । द्रव्यस्य प्राधान्यात्प्रथमतो निर्देशः । निर्देशक्रमानुसरणे गुणद्रव्यवाचकयोरिति स्यात् । अत एव क्रियाद्रव्यवाचकयोरित्येव वक्ष्यति । तत्र च पाचकब्राह्मणयोरिति शेषः ।

नन्वस्त्येवं यत्र द्रव्यवाचकगुणादिवाचकयोः समासस्तत्र पूर्वनिपातव्यवस्था तत्र द्रव्यस्य प्राधान्यादप्रधानगुणादिवाचकस्य पूर्वनिपात इति प्रतिपादनसम्भवात् । यत्र पुनरुभयोरप्यप्राधान्यं तत्र कथमुक्तव्यवस्था उभयोरपि तदापातादित्यतस्तत्रापि पूर्वपक्षिणा आपाद्यमानस्य पूर्वनिपातानियमस्येष्टत्वान्न दोष इत्याह । गुणवाचकयोरेवेत्यादि । पाचकपाठशब्दयोरित्यनन्तरं गुणक्रियावाचकयोः खंजपाचकशब्दयोश्चेति उपलक्षणया ज्ञेयम् । तथापाठस्तु स्वरस एव । ननु तथापि यत्रोभयोरपि द्रव्यवाचकता तत्रोभयोरपि प्राधान्यात्कथमुक्तव्यवस्थेत्यत आह । द्रव्यवाचकयोरपीति । वृक्षत्वस्यान्यत्रापि सत्वेनेति । यद्यपि वृक्षत्वं शिंशुपावृक्षादन्यत्र पलाशादिष्विव शिंशुपात्वमपि परस्परविणत्वेन वृक्षादन्यत्र फलेऽस्तीति बहुविषयत्वोपपत्याऽन्यत्र सत्वं बहुविषयत्वापादकम् । तथापि अन्यत्र बहुषु सत्वमेव बहुविषयत्वप्रयोजकत्वेनेहाभिप्रेतम् । अत एव मञ्जर्यां व्यापकत्वमेव प्राधान्यसाधकतयाऽभिधाय तदुपपादनाय महाविषयत्वं दूरात्प्रथमत एवोपलभ्यमानत्वं चोक्तम् । तदनुसारेणेहापि दूरात् प्रथमत उपलभ्यमानत्वं चोपलक्षणतया प्राधान्योपपादकतया ग्राह्यम् । विशिष्टं मञ्जर्यादौ । पूर्वनिपातानियम इति । उभयोरप्राधान्ये तथाङ्गीकारादिति शेषः । समासे च प्राप्त इति पाठः । अत एव पूर्वनिपातनियमार्थं चेति शब्दस्योत्तरत्र पाठात् । एकशब्दस्य समानाधिकरणेनेत्येतत्पूर्वत्रापि योग्यतया सम्बन्धनीयम् । इत्याशय इति । उपलक्षणं चैतत् । सङ्ख्यार्थकैकशब्दस्यैव समासविधायकमित्यङ्गीकारे पूर्वकालैकेति सूत्रेण केवलार्थकैकशब्दस्य समानाधिकरणदोषशब्देन समासे एकदोषेत्याद्यापत्या दोषैकदृक्पुरोभागीत्यमरस्थप्रयोगस्य ह्लादैकमयीमित्यादिकाव्यप्रकाशस्थप्रयोगस्य चानुपपत्तिप्रसङ्ग इत्यपि तत्वनिर्णयटीकोक्तरीत्या समाधानमवधातव्यम् ।

