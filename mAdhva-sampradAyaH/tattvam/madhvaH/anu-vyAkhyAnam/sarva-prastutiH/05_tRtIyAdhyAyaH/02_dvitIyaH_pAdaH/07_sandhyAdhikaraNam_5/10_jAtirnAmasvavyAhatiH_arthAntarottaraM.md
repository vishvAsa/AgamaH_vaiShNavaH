+++
title = "१० जातिर्नामस्वव्याहतिर् अर्थान्तरोत्तरं छलम्"

+++


## जातिः स्वव्याहतिर्ज्ञेया

**जातिर्नामस्वव्याहतिर् अर्थान्तरोत्तरं छलम्**

**जातिः स्वव्याहतिर्ज्ञेया**

### **सुधा**

तत्र जातेर्लक्षणमाह जातिरिति ।

## **अनुव्याख्यानम्**

***जातिः स्वव्याहतिर्ज्ञेया .........***

ज्ञेयेत्यनेनोत्तरत्वविणं न कार्यम् । साधनेऽपि स्वव्याहतेः सम्भवात् । वृथा प्रभेदकल्पनस्याप्रामाणिकत्वात् । स्वव्याहतिश्च स्ववचनविरोधस्वक्रियाविरोधस्वन्यायविरोधभेदेन त्रिविधेति । छललक्षणमाह छलमिति ।

***....... ...... छलमर्थान्तरोत्तरम् ॥***

परोक्तस्यार्थान्तरं परिकल्प्य तस्यार्थान्तरस्योत्तरमित्यर्थः ।

### **वाक्यार्थचन्द्रिका**

जातेर्लक्षणमाहेति । तेन विना जातेर्व्याहतत्वस्य ज्ञातुमशक्यत्वादिति भावः । मूले ज्ञेयेत्यस्य वैयर्थ्यमाशङ्क्य स्वव्याहतमुत्तरं जातिरिति परकीयलक्षणानुसारेणात्राप्युत्तरत्वविणस्य ग्राह्यत्वात्किमिति तस्याग्रहणमिति शङ्कानिवृत्त्यर्थत्वात्तस्य न वैयर्थ्यमिति भावेनाह ॥ ज्ञेयेत्यनेनेति । इति सूचयतीति शेषः । तत्कुत इत्यतो जातिलक्षणे उत्तरत्वविणं गृह्णतः किं साधने स्वव्याहतिरेव नास्तीत्यभिमतं किंवा तत्सत्त्वेऽपि सा प्रतिज्ञाविरोध एव न जातिः, किन्तूत्तर एव स्वव्याहतिर्जातिरिति विकल्पद्वयं मनसि निधायाद्यं दूषयति ॥ साधनेऽपीति । स्थापनायामित्यर्थः । द्वितीयं दूषयति । वृथेति । अन्यथा वैपरीत्यापातादिति भावः । जातेर्जातित्वेनोद्भावनाभावात्स्ववचनविरोधित्वादिनैवोद्भाव्यत्वात्तदुपपादनाय जातेर्विभागमाह ॥ स्वव्याहतिश्चेति । अर्थान्तरं परिकल्प्येत्यत्रार्थशब्देनाभिधेयस्यौपचारिकस्य तात्पर्यविषयस्य च विवक्षितत्वात्त्रिविधछलसङ्ग्रहसिद्धिरिति ज्ञेयम् ।

### **परिमल**

उत्तरत्वविणमिति । स्वव्याहतिर्जातिरित्येव जातिलक्षणम् । न तु स्वव्याघातमुत्तरं जातिरिति परोक्तरीत्या उत्तरत्वविणं देयमित्यर्थः । कुत इत्यतस्तथात्वेऽव्याप्त्यापत्तेर्लक्षणस्येत्याह साधनेपीति । प्रत्युक्तेः प्रागेव वादिनोक्तमुत्तरं स्थापनानुमानेऽपीत्यर्थः । ननु स्वव्याघातकं जातिः स्वव्याघातकं साधनं तु अन्यदिति प्रभेदः परिकल्प्यताम् इत्यत आह वृथाप्रभेदेति । त्रिविधेतिवाक्यस्यानन्तरं सूचयतीति योज्यम् ।

### **यादुपत्यम्**



उत्तरत्वविणमिति । स्वव्याघातकमुत्तरं जातिरिति परेणोक्तमुत्तरत्वविणं नात्रोपादेयमित्यर्थः ॥ साधनेऽपीति । स्थापनाहेतावपीत्यर्थः । ननु स्थापनायां प्राप्ता स्वव्याहतिः प्रतिज्ञाविरोधरूपं निग्रहस्थानं, उत्तरे प्रप्ता सा जातिरतस्तत्रातिव्याप्तिपरिहाराय जातिलक्षणे उत्तरत्वविणमावश्यकमित्यत आह वृथाप्रभेदेति ।

### **श्रीनिवासतीर्थीया**

परोक्तस्य गृष्टिविवक्षयोक्तस्य गामानयेत्यस्य । अर्थान्तरं पृथिवीरूपम् । उत्तरं गवानयनं पृथिव्यानयनमशक्यमित्युत्तरमित्यर्थः ।

### **वाक्यार्थरत्नमाला**

त्रिविधच्छलेति । वाक्छलं सामान्यच्छलम् अभिप्रायच्छलं चेति त्रिविधच्छलेत्यर्थः ।

