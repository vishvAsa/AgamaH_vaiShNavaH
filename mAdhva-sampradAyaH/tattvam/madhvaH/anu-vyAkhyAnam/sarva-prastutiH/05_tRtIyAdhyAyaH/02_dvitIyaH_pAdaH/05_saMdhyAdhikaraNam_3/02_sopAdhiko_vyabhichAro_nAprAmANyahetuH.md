+++
title = "०२ सोपाधिको व्यभिचारो नाप्रामाण्यहेतुः"

+++


## उत्सर्गतोऽपि यत्प्राप्तमपवादविवर्जितम्

**सोपाधिको व्यभिचारो नाप्रामाण्यहेतुः**

**उत्सर्गतोऽपि यत्प्राप्तमपवादविवर्जितम्**

### **सुधा**

अदृष्टे व्यभिचार इति साध्यव्यभिचारिलिङ्गमप्रमाणमित्युक्तम् । तत्र दृष्टव्यभिचारिलिङ्गमप्रमाणमित्युक्तं (भवति) । तत्र विमाह उत्सर्गतोऽपीति ।

## **अनुव्याख्यानम्**

***उत्सर्गतोऽपि यत्प्राप्तमपवादविवर्जितम् ॥***

***व्यभिचार्यपवादेन मानमेव भविष्यति ॥***

यल्लिङ्गमुत्सर्गतः स्वभावेनापवादविवर्जितं साध्यव्यभिचारवर्जितं प्राप्तं निश्चितमप्यपवादेन कारणविशेषेणैव व्यभिचारि तन्मानमेव भविष्यति । एतदुक्तं भवति । यथा साधनस्य साध्यसाहित्यमात्रं न प्रामाण्योपयोगि । किन्तु निरुपाधिकमेव । अन्यथा सोपाधिकसाध्यसम्बन्धस्य मैत्रीतनयत्वादेरपि श्यामतासाधनत्वप्रसङ्गात् । तथा व्यभिचारोऽपि निरुपाधिक एवासा(कोऽसा)धनत्वे हेतुः । यथा प्रमेयत्वस्य नित्यत्वेन । न हि प्रमेयत्वं स्वभावेन नित्यत्वाव्यभिचारि, व्यभिचारि तु निमित्तान्तरेणेत्यत्र नियामकं पश्यामः । यस्तु स्वभावेन साध्याव्यभिचारिणोऽपि साधनस्यैपाधिको व्यभिचारो नासावप्रामाण्यकारणमिति ।

### **वाक्यार्थचन्द्रिका**

ननूत्सर्गतोऽपीत्युत्तरवाक्यमनर्थकम् । न च निरुपाधिकसाध्यव्यभिचार एव लिङ्गस्यासाधकत्वप्रयोजको न तु सोपाधिक इति प्रतिपादनार्थत्वान्न तदिति वाच्यम् । एतत्प्रतिपादनस्य प्रकृतासङ्गतत्वेन तदर्थत्वायोगादित्यतो ऽमानस्य त्वि’त्याद्यव्यवहितपूर्वग्रन्थेन तथा प्रतिपादनस्य सङ्गत्यभावेऽपि ‘अदृष्टे व्यभिचारे त्वि’ति व्यवहितपूर्वग्रन्थोक्तायाः साध्यव्यभिचारे लिङ्गासाधनत्वहेतुताया सोपाधिकनिरुपाधिकसाधारणव्यभिचारमात्रस्यैव तत्प्रसङ्गवारणाय निरुपाधिकसाध्यव्यभिचाररूपतद्विपर्यवसानकथनेन प्रपञ्चनार्थतया तत्सङ्गतत्वान्नानुपपत्तिरित्यभिप्रेत्य तत्सङ्गततयोत्तरग्रन्थं योजयति अदृष्ट इति । ननु सोपाधिकसाधारणव्यभिचारमात्रस्यैव लिङ्गासाधनत्वप्रयोजकत्वे बाधकाभावान्न तद्विस्य प्रयोजकत्वकल्पनायाः प्रयोजनं किञ्चिदित्यतो विस्य प्रयोजकतां प्रतिबन्द्योपपादयति एतदुक्तं भवतीति । निरुपाधिक एव व्यभिचारोऽसाधनत्वे हेतुरित्युक्तम् । कस्तर्हि तत्र हेतुर्भवतीत्यत आह यस्त्विति ।

### **परिमल**

प्रथमापवादशब्दः साध्यव्यभिचारपरोऽन्त्यः(न्यः)कारणविपरः । उत्सर्गत इत्येतदपवादविवर्जितमित्यस्य विणमित्युपेत्य व्याचष्टे यल्लिङ्गमित्यादिना ।

### **वाक्यार्थरत्नमाला**

ननूत्सर्गतोऽपीत्युत्तरेति पाठः । न तदितीति । नानर्थकमित्यर्थः । लिङ्गसाधनत्वेति । लिङ्गासाधनत्वं प्रति साध्यव्यभिचारस्य या हेतुता तस्या इत्यर्थः । हेतुतायाः प्रपञ्चनार्थतयेत्युत्तरेण सम्बन्धः । प्रपञ्चनप्रकारप्रदर्शनम् । निरूपाधिकेत्यादि । तन्निमित्तकथनं सोपाधिकेत्यादि ।

