+++
title = "१४ केवलव्यतिरेकिणि अन्वयप्रदर्शनार्थं व्यतिरेकव्याप्तिः सहकारिणी"

+++


## अप्रसिद्धस्य साध्यस्य साधकत्वं यदेष्यते

**केवलव्यतिरेकिणि अन्वयप्रदर्शनार्थं व्यतिरेकव्याप्तिः सहकारिणी**

**अप्रसिद्धस्य साध्यस्य साधकत्वं यदेष्यते**

### **सुधा**

अस्त्येवोक्तिविस्य कर्तव्यतायां नियामकम् । तथा हि । यद्यप्युक्तविशेषो न व्यतिरेकिणमन्वयिनं करोति । तथाऽपि लिङ्गस्य साध्येन व्याप्तिस्तावदवश्यम्भाविनी । न च सा केवलव्यतिरेकिणि साक्षादुपदर्शयितुं शक्या । अन्वयग्रहणस्थलस्य विप्रतिपत्त्या प्रतिरुद्धत्वात् । अतः साध्यव्यतिरेकस्य साधनव्यतिरेकेण विपक्षे व्याप्तिं प्रदर्श्योपपादनीया ।

### **वाक्यार्थचन्द्रिका**

ननु व्यतिरेकिणोऽन्वयित्वसम्पादकतयैवोक्तिविस्य कर्तव्यतासिद्धेः कथं तत्र मानाभाव इत्यतोऽत्र सम्भावितविकल्पद्वयं बहिरेवाद्यपक्षदूषणं चाभिप्रेत्य द्वितीयपक्षदूषणपरतया ग्रन्थं योजयति तथा हीत्यादिना ॥ अवश्यम्भाविनीति । व्याप्तिविशिष्टपक्षधर्मताज्ञानस्यैव सर्वत्रानुमितौ हेतुत्वादिति भावः ।

### **परिमल**

शङ्कते अस्त्येवोक्तिविस्येति । विपक्ष इति । साध्यसाधनाभाववति स्थले इत्यर्थः ।

### **यादुपत्यम्**

अवश्यम्भाविनीति । व्याप्तिविशिष्टपक्षधर्मताज्ञानस्यैव सर्वत्रानुमितौ हेतुत्वादिति भावः ।

### **वाक्यार्थरत्नमाला**

विकल्पद्वयमिति । अभिप्रेत्येत्युत्तरेण सम्बन्धः ।

