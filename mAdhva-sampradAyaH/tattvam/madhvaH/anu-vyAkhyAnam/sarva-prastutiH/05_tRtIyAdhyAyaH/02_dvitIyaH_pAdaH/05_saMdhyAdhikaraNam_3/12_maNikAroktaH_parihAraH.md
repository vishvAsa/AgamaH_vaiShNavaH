+++
title = "१२ मणिकारोक्तः परिहारः"

+++


## व्याप्तिश्च व्यतिरेकेण तत्र तैश्चावगम्यते

**मणिकारोक्तः परिहारः**

**व्याप्तिश्च व्यतिरेकेण तत्र तैश्चावगम्यते**

### **सुधा**

यदुक्तं केवलव्यतिरेकिणो व्याप्त्यवगमात्परैरभ्युपगमाच्च नाप्रसिद्वणत्वेऽपि व्याप्त्यनवगतिरिति । तदयुक्तम् । यतः केवलव्यतिरेकिण्यन्यैव गतिः । ये हि सम्प्रतिपन्नप्रमाणभावाः केवलव्यतिरेकिणस्तेषु सामान्यतोऽन्वयव्याप्तिरेवाभिधातव्या । तथा हि । प्राणादिमत्त्वेन जीवच्छरीरस्य सात्मकत्वे साध्ये यद्यत्कार्यवत्तत्तत्कारणवद्यथाऽङ्कुरवती भूमिर्बीजगर्भेति । (य)तथा गन्धवत्त्वेन भुवोऽन्यभेदसाधने यद्यदसाधारणधर्मवत्तत्ततो भिद्यते यथा अबादीति । एवमीश्वरस्य सर्वकर्तृत्वेन सार्वज्ञसाधने यो यस्य कर्ता स तस्य कारणं प्रयोजनं च जानाति । यथा कुलाल इति । एवं शब्दः पृथिव्याद्यष्टद्रव्यातिरिक्तद्रव्याश्रितः पृथिव्यादिवृत्तौ बाधकोपपन्नत्वे सति गुणत्वादित्यादौ यो यद् वृत्तौ बाधकोपपन्नत्वे सति गुणः स ततोऽन्यद्रव्यवृत्तिर्यथा गन्ध इत्यादिरूपेण सामान्यतो व्याप्तिरभिधातव्या ।

यद्वा सामान्यतो विणप्रसिद्धिं विधाय केवलव्यतिरेकी प्रयोक्तव्यः । यथा ज्ञानतारतम्यं क्वचिद्विश्रान्तं तारतम्यत्वादित्यनेन सामान्यतः सार्वज्ञसिद्धौ तस्येश्वरसम्बन्धः केवलव्यतिरेकिणा साध्येत । तथेच्छादयः क्वचिदाश्रिता गुणत्वाद्रूपवत् । यश्चेच्छादीनामाश्रयः स एवात्मेति सामान्येनात्मसिद्धौ तत्सम्बन्धो जीवच्छरीरस्य केवलव्यतिरेकिणा साध्यते । एवमन्यत्रापि यथासम्भवमूह्यम् ।

क्वचित्पक्षैकदेश एव विणप्रसिद्धिमाश्रित्य केवलव्यतिरेकी प्रवर्तते । यथा पृथिवी इतरेभ्यो भिद्यते पृथिवीत्वान्न यदेवं न तदेवं यथा जलादीत्यत्र घटादावेव विणप्रसिद्धेर्नाप्रसिद्धविणता । न चैवं सपक्षसम्भवेन केवलव्यतिरेकित्वभङ्गः । घटादेः पक्षैकदेशत्वात् । न चांशे सिद्धसाधनता । एकैकत्र प्रसिद्धावप्यापरमाणोर् आ च भूगोलकादसिद्धेरिति ।

अभावो वा केवलव्यतिरेकिणा साध्यः । भावे हि प्रतिपाद्ये व्यतिरेकव्याप्तौ तदभावस्य प्रतियोगिप्रतीतिसापेक्षतया विणप्रसिद्ध्यपेक्षा । अभावे तु साध्ये नायं दोषः । अभावाभावस्य भावत्वेन प्रतियोगिनिरपेक्षत्वात् । एवमन्येऽप्युक्तिविप्रकारा द्रष्टव्याः ।

### **वाक्यार्थचन्द्रिका**

यद्यदसाधारणधर्मवदिति । यद्यव्द्यावृत्तधर्मवदित्यर्थः । एवमन्यत्रापि यथासम्भवमिति । जलं तेजः प्रभृतिद्वादशभिन्ननिष्ठभेदप्रतियोगि द्रव्यत्वात्तेजोवदित्यनुमानेन व्याघातदण्डभयेन वा सामान्यतः सिद्धस्य त्रयोदशभिन्नत्वस्य पृथिवीतरभेदानुमाने साधनान्नाप्रसिद्धविणत्वम् । शब्दः क्वचिदाश्रितो गुणत्वाद्रूपवद्यश्च शब्दाश्रयः स एवाकाश इति सामान्येनाकाशसिद्धौ तत्सम्बन्धस्य शब्दे केवलव्यतिरेकिणा साधनान्नाप्रसिद्धविणत्वमिति यथासम्भवमूह्यमित्यर्थः।

क्वचित्पक्षैकदेश एवेति । पृथिवीतरभिन्नेत्यादौ पक्षस्यैकदेशसद्भवेन तत्र विणप्रसिद्धिमाश्रित्य केवलव्यतिरेकिप्रवृत्त्युपपत्तावपि, यत्र न पक्षैकदेशोऽस्ति, गगनमितरेभ्यो भिद्यत, इत्यादौ तत्रैकदेशविणप्रसिद्ध्याश्रयणेन न व्यतिरेकिप्रवृत्तिरुपपादयितुं शक्येत्यभिप्रेत्य क्वचिदित्युक्तमिति ध्येयम् ॥ एकैकत्रेति । घटत्वाद्यवच्छेदेन कुत्रचिदेव घटादिरूपे धर्मिणि साध्यसिद्धावप्युद्देश्यायाः पृथिवीत्वरूपपक्षतावच्छेदकधर्मावच्छेदेन तत्सिद्धेरभावादिति भावः ।

अभाव इति । निरात्मकत्वाद्यभाव इत्यर्थः । अयमाशयः । अप्रसिद्धविणत्वं हि व्याप्तिग्रहप्रतिबन्धकत्वेन दूषणमभिमतम् । तच्च, यत्र भावः केवलव्यतिरेकिणा साध्यते तत्रैव सम्भवति । तत्र साध्याभावस्याभावतया भावरूपसाध्यात्मकप्रतियोगिज्ञानाधीनज्ञानत्वेन, साध्याप्रसिद्धौ भावरूपसाध्यात्मकप्रतियोगिज्ञानाभावेन दुर्ज्ञानतया, तदज्ञाने च सम्बन्धिज्ञानाभावेन ससम्बन्धिकपदार्थरूपव्यतिरेकव्याप्तेर्दुर्ग्रहत्वात् । न तु यत्राभाव; केवलव्यतिरेकिणा साध्यस्तत्रापि । तत्राभावरूपं यत्साध्यं तदभावरूपस्य भावस्यैव व्यतिरेकव्याप्तिं प्रति सम्बन्धित्वेन ज्ञातव्यतया तद्ग्रहेऽभावरूपसाध्यात्मकप्रतियोगिज्ञानपेक्षणेन साध्याप्रसिद्धावपि तज्ज्ञानसम्भवेन व्याप्तिग्रहस्य सुशकत्वात् । तथा चाप्रसिद्धस्य भावस्य व्यतिरेकिणा साधनासम्भवेऽपि तादृशाभावस्य साधनमविकलम् । यस्य भावस्य व्यापकतया हेत्वभावो गृहीतस्तदभावस्य व्यापकाभावाभावरूपेण हेतुना पक्षे सिद्धिसम्भवात् ।

व्यापकाभाववत्तया ज्ञाते व्याप्याभावज्ञानावश्यम्भावात् । तथा हि । पृथिवीतरेभ्यो भिद्यते पृथिवीत्वादित्यत्रेतरस्य जलादेर्व्यापकः पृथिवीत्वाभावो गृहीत इति पृथिवीत्वाभावाभावरूपेण पृथिवीत्वेन पृथिव्यामितरान्योन्याभावोऽप्रसिद्ध एव सिध्यति प्रतियोगिज्ञानस्य वृत्तत्वात् प्रत्यक्षेण भूतले घटाभाववत् । न च विणज्ञानसाध्यत्वाद्विशिष्टज्ञानस्य साध्याप्रसिद्धौ कथं तद्विशिष्टज्ञानमिति वाच्यम् । भूतले घटाभाव इति घटाभावविशेष्यकप्रत्ययानन्तरं घटाभाववद्भूतलमिति तद्विणकप्रत्ययवत् पक्षविणकसाध्यविशेष्यकप्रतीत्यनन्तरं साध्यविणकपक्षविशेष्यकप्रत्ययस्योपपन्नत्वात् । ननु साध्याभावव्यापकाभावाभावरूपहेतुमत्तया पक्षज्ञानस्य व्यतिरेकिणि गमकतौपयिकत्वसाध्यप्रसिद्धिं विना च तादृशप्रतिसन्धानासम्भवान्न तत्राप्रसिद्धसाध्यसिद्धिः । वस्तुगत्या यः साध्याभावस्तद्य्वापकाभावप्रतियोगिमत्तया ज्ञानस्यैव तद्गमकतौपयिकत्वेन च व्यतिरेक्याभासानुपपत्तिरिति चेन्न । योऽभावो यस्य भावस्य व्यापकत्वेन गृहीतस्तदभावाभावेन तस्य व्याप्यस्याभावः पक्षे साध्यत इत्यनुगतानतिप्रसक्तस्य गमकतौपयिकत्वादिति दिक् ।

एवमन्येऽपीति । पृथिव्या इतरभेदानुमाने पृथिवी तेजोभिन्ना न वेति संशयेन तेजोभिन्नत्वेऽवगते तेजोभिन्ना पृथिवी जलादिद्वादशभिन्ना न वेति तेजोभिन्नपृथिवीधर्मिकजलादिद्वादशभिन्नत्वकोटिकसंशयेनार्थात्त्रयोदशभिन्नत्वं प्रसिद्धं तदेव च साध्यम् । एकविणविशिष्टे विणान्तरबुद्धेरेव विशिष्टवेशिष्ट्यज्ञानत्वात् । एवञ्च संशयप्रसिद्धं साध्यमादाय व्यतिरेकादिनिरूपणमुपपन्नमिति । पृथिवीजलादिभिन्ना न वेत्यादिप्रत्येकं त्रयोदशसंशयविषयाणां त्रयोदशान्योन्याभावानां समुदायः पृथिव्यामवगतो व्यतिरेकादिनिरूपकः । न चैवं पृथिव्यामेव साध्यसिद्धेर्व्यतिरेकिवैयर्थ्यम् । तस्य तन्निश्चयार्थत्वात् । न चासाधारण्यम् । समुदितान्योन्याभावानां साध्यत्वेन सपक्षविरहादिति वा, पृथिवीजलादिभ्यो भिन्ना न वेति विप्रतिपत्तिवाक्यादाकाङ्क्षादिमतोऽर्थप्रतिपादकात्प्रसिद्धसाध्यमादाय व्यतिरेकादिनिरूपणमिति वा इतरे तावत्प्रसिद्धा एव ते तु किञ्चिन्निष्ठभेदप्रतियोगिनो मेयत्वादितीतरभेदस्य सुग्रहत्वान्नाप्रसिद्धत्वमिति वेत्येवमादयः । उपन्यस्तप्रकारापेक्षयाऽन्येऽपि साध्यप्रसिद्धिसम्पादकोक्तिविप्रकारा द्रष्टव्या इत्यर्थः ।

### **परिमल**

यद्यत्कार्यवदिति । प्राणादिकं चात्मकार्यमिति इत्थं व्याप्त्युक्तिर्नासङ्गतेति भावः । यद्यदसाधारणेति । यद्वस्तुभ्यो व्यावृत्तिधर्मवत् तेभ्यो भिद्यत इत्यर्थः ॥ अबादिकं चाप्त्वादियोगात् पृथिव्यादिभ्यः भिद्यत इति भावः ॥ एवमन्यत्रापीति । पृथिवीतरेभ्यो भिद्यते इत्यादावपि त्रयोदशान्योन्याभावाः क्वचिद्धर्मिणि स्थिता धर्मत्वाद्रूपवदि’त्यादिरूपेणोह्यमित्यर्थः ॥ अभावो वेति । पृथिवी इतरान्योन्याभाववतीत्यादिरूपेणेत्यर्थः ॥ अभावाभावस्य भावत्वेनेति । इतरान्योन्याभावाभाव इतरत्वं यत्रेतरत्वं तत्र गन्धवत्त्वाभावो यथा अबादावितिव्याप्तिनिरूपणसम्भवादिति भावः ॥ एवमन्येप्युक्तिविप्रकारा इति । साध्याप्रसिद्धिनिरासकोक्तिविप्रकारा इत्यर्थः । ज्ञानं क्वचित्समवेतं गुणत्वात्, शब्दः क्वचिदाश्रितः गुणत्वाद्रूपवदिति ज्ञानाद्याश्रयस्य सामान्यतः सिद्धौ तस्य परितोऽष्टद्रव्यान्यत्वे सिद्धे जीवच्छरीरं सात्मकमिति साध्यं तथा भूरितरभिन्नेत्यादौ त्रयोदशान्योन्याभावानां त्रयोदशस्वधिकरणेषु प्रसिद्धिमादाय पृथिव्यां साधनीया(स्त)इत्यादि(प्रमाण)प्रकार इत्यर्थः । अन्ये च चिन्तामण्याद्युक्तप्रकारा ज्ञेयाः ।

### **यादुपत्यं**

यद्यदसाधारणधर्मवदिति । यद्यद्य्वावृत्तधर्मवदित्यर्थः । तेन द्वितीययच्छब्देनाबादेः प्राप्त्या द्वितीयतच्छब्देन तस्य परामर्शः सम्भवति । अन्यथा द्वितीययच्छब्देनासाधारणधर्मस्यैव प्राप्तावसङ्गतिप्रसङ्ग इति ध्येयम् ॥ एवमन्यत्रापीति । पृथिवीतरेभ्यो भिद्यते गन्धवत्त्वात् । शब्दः पृथिव्याद्यष्टद्रव्यातिरिक्तद्रव्याश्रितः पृथिव्यादिवृत्तौ बाधकोपपन्नत्वे सति गुणत्वादित्यादावित्यर्थः । नन्वत्रोक्तरीत्या न सामान्यतः साध्यप्रसिद्धिर्वक्तुं शक्या तत्कथमतिदेश इत्यत उक्तं यथासम्भवमिति । उक्तप्रकाराभ्यां तत्र सामान्यत साध्यप्रसिद्ध्यसम्भवेऽपि येन प्रकारेण सा सम्भवति तथोह्यमित्यर्थः । अतिदेशश्च सामान्यतः साध्यप्रसिद्धिसद्भावमात्रनिबन्धन इति भावः । कथमत्रोभयत्र सामान्यतः साध्यप्रसिद्धिसम्भव इति चेदुच्यते । पृथिव्यामितरभेदानुमाने जलं तेजःप्रभृतिद्वादशभिन्नाभिन्नं द्रव्यत्वात्तेजोवदिति सामान्यतस्त्रयोदशभिन्नस्य सिद्धौ पृथिव्यां त्रयोदशभिन्नत्वं साध्यम् । शब्दस्य पृथिव्याद्यष्टद्रव्यातिरिक्तद्रव्याश्रितत्वासाधकानुमाने तु गुणत्वेन शब्दाश्रयद्रव्यसिद्धौ पृथिव्यादौ शब्दाधारताबाधे तद्द्रव्यं पृथिव्याद्यष्टद्रव्यभिन्नमष्टद्रव्यावृत्तिधर्मवत्त्वात् । पृथिव्यादित्वे बाधकसद्भावाद्वेत्यष्टद्रव्यातिरिक्तद्रव्यसिद्धौ शब्देऽष्टद्रव्यातिरिक्तद्रव्यवृत्तित्वं साध्यमिति ॥ एकैकत्रेति । घटत्वपटत्वावच्छेदेन कुत्रचिदेव घटपटादिरूपे धर्मिणि साद्यसिद्धावपि न पक्षतावच्छेदकीभूतपृथिवीत्वावच्छेदेन सर्वत्र तत्सिद्धिरुद्देश्यभूता जातेति भावः ॥ एवमन्येऽपीति । साध्यप्रसिद्धिसम्पादकोक्तिविप्रकारा अन्येऽपि द्रष्टव्या इत्यर्थः । तथा हि । पृथिव्यामितरभेदानुमाने पृथिवी तेजोभिन्ना न वेति संशयेन तेजोभिन्नत्वेऽवगते पृथिवी तेजोभिन्ना सती जलादिद्वादशभिन्ना न वेति संशयेन तेजोभिन्नत्वे सति जलादिद्वादशभिन्नत्वं प्रसिद्धं तेदव साध्यम् । एवं च संशयप्रसिद्धं साध्यमादाय व्यतिरेकादिनिरूपणम् । यद्वा पृथिवी जलादिभ्यो भिन्नेति विप्रतिपत्तिरूपवादिवाक्यादाकाङ्क्षादिमतोऽपूर्वार्थप्रतिपादकात्साध्यप्रसिद्धिः । अथवा जलादीनां त्रयोदशान्योन्याभावास्त्रयोदशसु प्रसिद्धाः पृथिव्यां साध्यन्ते । अत्र समुदितानामेकत्राप्रसिद्ध्या नान्वयित्वासाधारण्ये । यद्वेतरे तावत्प्रसिद्धा एव । ते तु किञ्चिनिष्ठभेदप्रतियोगिनो मेयत्वादितीततरभेदोऽपि सुग्रह एव । किं बहुना व्याघातदण्डभयेनैव सामान्यतः प्रसिद्धं साध्यं व्यतिरेकिणा साध्यत इति ।

### **श्रीनिवासतीर्थीया**

एकैकत्रेति । अयमर्थः । यदि पक्षतावच्छेदकसामानाधिकरण्येन साध्यसिद्धिरुद्देश्या स्यात्तदैवांशे सिद्धसाधनतादोषः स्यात् । न चैवम् । किं नाम पक्षतावच्छेदकावच्छिन्ने सर्वत्र साध्यसिद्धिरुद्देश्या । तथा चोद्देश्यसिद्धेरजातत्वान्नांशे सिद्धसाधनता दोष इत्यर्थः । आपरमाणोरिति । परमाणुमारभ्य भूगोलपर्यन्तमित्यर्थः । प्रतिपाद्ये साध्ये । ननु नेदं निरात्मकमित्यभावस्य साध्यत्वेऽपि यत्र निरात्मकत्वाभावाभाव इत्यादिव्यतिरेकव्याप्तिर्ग्राह्या । तत्र निरात्मकत्वाभावरूपप्रतियोगिप्रसिद्ध्या भाव्यमित्यत आह अभावे त्विति । अभावज्ञाने हि प्रतियोगिज्ञानमपेक्षितं न तु भावज्ञाने । निरात्मकत्वाभावाभावश्च नाभावरूपः । किन्तु भावरूपो विवक्षितः । अभावरूपस्य साध्यस्य योऽभावस्तस्य न प्रतियोगिज्ञानानपेक्षत्वादिति भावः ।

### **वाक्यार्थरत्नमाला**

यद्यदसाधारणेत्यत्र अन्यस्यान्यासाधारणधर्मवत्वमिति प्रतीयते । तच्च विरुद्धमित्यतः पदसाधारणेत्यत्र येनासाधारणं साधारणं भवति यतो व्यावर्तमिति यावद् इत्यर्थं मनसि निधाय व्याख्याति । यद्यद्व्यावृत्तेति । जलं तेजःप्रभृतीति । मणिकृता जलं तेजःप्रभृतिद्वादशभिन्नप्रतियोगिकान्योन्याभाववदित्येव साधनेऽपि तथासाधने उक्तानुमानेन तेजःप्रभृतिद्वादशप्रतियोगिकभेदवति जलभेदस्यासिध्या सिसाधयिषितत्रयोदशप्रतियोगिकभेदस्यासिद्धिरित्यपरितोषेण रुचिदत्तेन तेजःप्रभृतिद्वादशभिन्ननिष्टभेद प्रतियोगित्वं साध्यतया वर्णितम् । तदनुसारिननुतर्हि जलं तेजःप्रभृतीत्याद्युक्तस्थलीय तर्कताण्डवानुसारेणाह । जलं तेजःप्रभृतीत्यादिना व्याघातदण्डभयेनेति । मणावस्य न्यायस्यात्रानुक्तावपि प्रामाण्यवादे प्रामाण्यप्रसिध्या तदनुमानमुपपादयितुमथ व्याघातेत्यनेनैतन्यायोपन्यासः कृतः । स च समानन्यायतया तर्कताण्डवकारैरिहोपन्यस्त इति स्वयमपि तेन न्यायेन प्रसिद्धिमुक्तवान् । एवं च प्रामाण्यस्थले क्वचित्प्रामाण्यरूपप्रतियोगिप्रसिद्धिं विना प्रमा वा तद्विषयो वा नास्तीति परकीयनिषेधव्याघातभयेनेत्यर्थवद् इहापि जलादित्रयोदशप्रतियोगिकान्योन्याभावरूपसाध्यस्याप्रसिद्धौ त्रयोदशप्रतियोगिकान्योन्याभावरूपं साध्यं न प्रसिद्धमिति परकीयनिषेधव्याघातभयेनेत्यर्थः । यद्युक्तरीत्या साध्यं न प्रसिद्धमिति निषेधकेन सामान्यतोऽपि साध्यं न ज्ञातं तर्हि तन्निषेधायोगाच्च । प्रतियोगिज्ञानाभावात् । ततश्चेदं न जानामीतिवद्य्वाघात एवेत्याशयः । यथाचेच्छादयः क्वचिदाश्रिता इत्युक्तरीत्या शब्द आकाशाश्रित इति व्यतिरेक्यनुमानेऽपि साध्यप्रसिद्धिं दर्शयति । शब्दः क्वचिदाश्रित इति ।

केवलव्यतिरेकिणि साध्यप्रसिद्धिः पक्षैकदेशेऽङ्गीक्रियते । अतो नासाधारण्यमित्याद्यशङ्कापरिहाराय पृथिवी इतरभिन्नेत्यादौ पक्षस्यैकदेशसत्वेऽपीत्यादिकं तर्कताण्डवेऽभिहितं तदनुसारेणाह । पृथिवीतरभिन्नेत्यादि । आपरमाणोराचभूगोलकादिति मूले किरणावल्यनुवादः कृतः । तत्र साधुत्वं तु चतुर्थस्य प्रथमे आविपालाङ्गनमिति प्रयोगोऽस्ति तदुपपादनं टीकायाम् । तद्य्वुत्पादनं चास्मदीयं तत्रास्ति । तदुभयानुसारेण ज्ञेयम् । मूले आचभूगोलकादिति पञ्चम्या अनुवादः कृतस्तेन भूगोलकमिति किरणावलीपाठो न युक्तः । मध्ये चकारेण समासायोगादिति सूचितम् । नवीनेनापि गोलकादित्येव वाच्यमित्युक्तेश्चेति ज्ञेयम् । आचपण्डितमिति सिद्धान्तमञ्जरीव्याख्याने चकारोधिक इत्युक्तिरपि चकाराभावे समुच्चयाप्रतीतेरयुक्ता । मूले निरात्मकत्वाभावस्य साध्यतया व्याप्तिग्रहणस्य सुकरत्वमुपवर्णितं तद्य्वतिरेकिस्थलीयान्ये तु व्यतिरेकिण्यभाव एव साध्य इत्यादिमण्युक्तरीत्योपपादयति । यस्य भावस्य व्यापकतयेत्यादिना दिगित्यन्तेन । यद्यप्यभावस्य साध्यत्वेऽपि साध्याभावस्य भावरूपस्यापि साध्याभावत्वेन ज्ञानमावश्यकमेव । साध्याभावव्यापकाभावप्रतियोगिरूपहेतुमत्तया पक्षज्ञानस्य व्यतिरेकिणि गमकतौपयिकत्वेन तद्ज्ञानार्थं साध्यप्रसिद्धेरावश्यकत्वात् । तथापि यन्मते वास्तवसाध्याभावव्यापकाभावप्रतियोगित्वमेव गमकताप्रयोजकम् । साध्याभावत्वेनोपस्थितिस्तु नप्रयोजिकेति स्वीकारस्तन्मतानुसारेणास्य प्रवृत्तेर्नदोषः । अत एव प्रतिषेधाकारबुद्धेरनिवारणादिति तत्वोद्योतटीकाव्याख्यायां व्यतिरेकिणि विशिष्टप्रयोजकाभिधानेन साध्याभावत्वेन ज्ञानावश्यकत्वमभिधायाप्रसिद्धविणत्वदूषणत्वं टीकाकृतोपपादितमिति ज्ञेयम् । तदभावरूपत्वस्यैवेति । निरात्मकत्वस्य अज्ञानाप्रामाण्यवद् भावरूपत्वादिति भावः । यस्य भावस्येति ।

नन्वयं दुःखी मुखप्रसादशून्यत्वाद् इति व्यतिरेकिणि दुःखरूपसाध्यप्रतियोगिक दुःखाभावात्मकतया सुखभ्रमो यत्र जायते तत्र सुखरूपभावव्यापकतया मुखप्रसादशून्यत्वाभावरूपत्वस्य हेत्वभावस्य गृहीतत्वेन उक्तहेत्वभावाभावरूपमुखप्रसादशून्यत्वेन सुखाभावस्यैवानुमित्यापत्या दुःखविशिष्टानुमितिरनुभवसिद्धा न स्यात् । ततो नेदं गमकताप्रयोजकमिति चेन् न । प्रामाण्यवादे यद्य्वापकतया हेत्वभावो गृहीतस्तदभाव इति मणिव्याख्याने रुचिदत्तेन यदात्मकतया गृह्यमाणस्येत्युक्तम् । यदात्मकतया गृह्यमाणस्येति विवक्षणेन सुखव्यापकतया गृह्यमाणोपि सुखप्रसादः सुखाभावात्मकतया गृह्यमाणस्यैव व्यापकतया गृहीतो भवतीति हेत्वभावाभावरूपमुखप्रसादशून्यत्वेन दुःखस्यैवानुमितिसम्भवात् । नह्यत्र हेत्वभावः स्वातन्त्र्येण सुखव्यापकतया गृहीतः । अपि तु दुःखरूपप्रकृतसाध्यभावात्मकत्वेन ज्ञातस्य सुखस्यैव । तथा च यदात्मकतया गृह्यमाणस्य व्यापकतया हेत्वभावो गृहीतस् तत्र हेत्वभावाभावेन शब्दपरामृष्टस्याभावः सिध्यतीत्यङ्गीकारे सुखविरहानुमितेरप्रसङ्गोपपत्तेरिति द्रष्टव्यम् । एवमुत्तरत्रापि यस्य भावस्येत्यस्य व्याख्यानं द्रष्टव्यम् । अथ पृथिवी तेजोभिन्ना नवेति संशयेन तेजोभिन्नत्वेऽवगते इत्यादिमण्युक्तप्रकारानुसारेण साध्यप्रसिद्धिसंपादकप्रकारानाह । पृथिव्या इतरभेदानुमान इत्यादिना । पृथिवी तेजोभिन्ना सतीति मणिपाठेऽपि तेजोभिन्ना पृथिवीऽजलादीति तर्कताण्डवानुसारेण प्रकारान्तरेणानुवादः । एवं पृथिवीधर्मिकेत्यादिकमधिकं तदनुसारेण स्पष्टत्वार्थमुक्तम् । उपपन्नमितीत्यत्रत्येतिशब्दस्य इत्येवमादय इति वक्ष्यमाणेनान्वयः । तस्येति । व्यतिरेकिण इत्यर्थः । तन्निश्चयेति । साध्यनिश्चयेत्यर्थः । इतरे वेत्यस्य पूर्ववदेव वक्ष्यमाणेन सम्बन्धः । अर्थप्रतिपादकादिति । अपूर्वार्थप्रतिपादकादित्यर्थः । तथैव मणावुक्तेः । इति वेत्यस्य पूर्ववदेव सम्बन्धः । किञ्च इतरे तावत् प्रसिद्धा एव तेच भेदप्रतियोगिन इति मणिस्थोत्तरग्रन्थानुसारेणाह । इतरे तावदिति । मणौ भेदप्रतियोगिन इत्येवोक्तेऽपि स्पष्टत्वार्थं किञ्चिन्निष्ठेत्युक्तम् । इति वेत्येवमादय इति पाठः ।

