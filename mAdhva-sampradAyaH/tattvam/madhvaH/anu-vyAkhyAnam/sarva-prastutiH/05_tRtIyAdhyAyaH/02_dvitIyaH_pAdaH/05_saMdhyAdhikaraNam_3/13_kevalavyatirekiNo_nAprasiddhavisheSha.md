+++
title = "१३ केवलव्यतिरेकिणो नाप्रसिद्धविशेषणत्वस्य दोषत्वम्"

+++


## अप्रसिद्धस्य साध्यस्य साधकत्वं यदेष्यते

**केवलव्यतिरेकिणो नाप्रसिद्धविशेषणत्वस्य दोषत्वम्**

**अप्रसिद्धस्य साध्यस्य साधकत्वं यदेष्यते**

### **सुधा**

एतेष्वन्यतमस्याप्यभावेऽप्रसिद्धविणता दूषणमेव । अतो न केवलव्यतिरेकिप्रामाण्यमवलम्ब्याप्रसिद्धविणतादूषणत्वं निरसनीयमित्यत आह अप्रसिद्धस्येति ।

## **अनुव्याख्यानम्**

***अप्रसिद्धस्य साध्यस्य साधकत्वं यदेष्यते ॥***

***लिङ्गस्योक्तौ विशेषोऽयं केन मानेन गम्यते ॥***

साध्यस्येति कर्मणि षष्ठी लिङ्गस्येति कर्तरि । अयमिति बुद्धिस्थपरामर्शः । भवेदेतद्यद्ययं केवलव्यतिरेकिण्युक्तिविशेषः कार्य इत्यत्र नियामकं स्यात् । न चैतदस्ति । तथा हि । किमनेनोक्तिविशेषेण केवलव्यतिरेकिसाध्यमन्वयितां नीयत उत नेति वक्तव्यम् । नाद्यः । उक्तेरर्थतथात्वपरिवर्तकत्वासम्भवात् । न हि सहस्रेणाप्युक्तीनां नरो वानरीकर्तुं शक्यते । शक्यत्वे वा केवलव्यतिरेकिप्रामाण्यं त्यक्तं स्यात् । द्वितीयस्येदमुत्तरम् । यदा लिङ्गस्याप्रसिद्धस्य साध्यस्य साधकत्वमिष्यते । यद्युक्तिविशेषेणापि लिङ्गं केवलव्यतिरेकिसाध्यसाधकमेव नान्वयितामापद्यत इतीष्यत इति यावत् । तदाऽयमुक्तौ विशेषः केन मानेन कर्तव्यतया ज्ञायते न केनापि । अतोऽप्रसिद्धविण एव केवलव्यतिरेकी साधकश्चेति नाप्रसिद्धविणत्वस्य दोषत्वमिति ।

### **वाक्यार्थचन्द्रिका**

साध्यस्य सिद्धिर्कमत्वेन कर्तृत्वासम्भवादाह कर्मणीति ॥ कर्तरीति । यद्यपि लिङ्गस्य करणत्वान्न कर्तृत्वं तथाऽपि करणे कर्तृत्वोपचाराभिप्रायेणेदमुक्तमित्याहुः । अवान्तरव्यापारवत एव करणस्य कारकत्वात् । लिङ्गकरणतापक्षमाश्रित्य प्रधानक्रियां प्रति करणस्यापि लिङ्गस्य स्वव्यापारं प्रति कर्तृत्वस्यापि सत्त्वात्तदभिप्रायेणेदमुक्तमित्याहुः । ननु चोक्तिविप्रकारस्य पूर्वत्राप्रकृतत्वात्कथमयमिति प्रकृतपरामर्शकेनेदंशब्देन तस्य परामर्श इत्यतो न ग्रन्थोक्तत्वमेव प्रकृतत्वं किन्तु बुद्धिस्थत्वमेव । ग्रन्थोक्तत्वं तु तल्लिङ्गतयैव तथेति युक्तो बुद्धिस्थत्वादस्य विस्येदंशब्देन परामर्श इत्याशयेनाह अयमितीति ।

### **श्रीनिवासतीर्थीया**

त्यक्तमिति । त्वदीयोक्तिविशेषेणान्वयित्वमेव प्राप्तमित्यर्थः ।

