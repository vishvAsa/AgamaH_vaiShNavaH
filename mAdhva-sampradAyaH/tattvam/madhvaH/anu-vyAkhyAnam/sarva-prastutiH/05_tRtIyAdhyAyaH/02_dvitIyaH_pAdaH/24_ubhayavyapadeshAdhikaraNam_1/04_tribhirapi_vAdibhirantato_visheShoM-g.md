+++
title = "०४ त्रिभिरपि वादिभिरन्ततो विशेषोंऽगीकर्तव्यः"

+++


## भेदो यदि विशेषस्य स भेदो भेदिना कथम्

**त्रिभिरपि वादिभिरन्ततो विशेषोंऽगीकर्तव्यः**

**भेदो यदि विशेषस्य स भेदो भेदिना कथम्**

### **सुधा**

अथ मतम् । भेद एव ब्रह्मधर्माणां ब्रह्मणाऽस्तु । समवायेन विणविशेष्यभावो भविष्यति । समवायदूषणानि च श्रुतिविरोधेनाभासतां यास्यन्ति । समवायाभावेऽपि वा धर्मधर्मिणोरेव स कोऽपि महिमा कल्प्यते । न चाभेदश्रुतिविरोधः । अनागन्तुकत्वेनोपचारोपपत्तेः । अतः किमभेदमादाय विशेषाद्यङ्गीकारेणेति ॥ अपर आह अखण्डमेव ब्रह्म न तु तत्र कश्चिद्विशेषः। न चापरश्रुतिविरोधः । क्रियादिविषयाणां सगुणविषयत्वात् । तस्य च मायामयत्वेनाविचारितरमणीयत्वात् । आनन्दं ब्रह्मण इत्यादीनां च राहोः शिर इत्यादिवदुपचरितत्वोपपत्तेरिति ॥ अन्यस्त्वाह भेदाभेदाभ्यामेवोभयव्यपदेशसामञ्जस्योपपत्तेः किमनया सविशेषाभेदकल्पनयेति ।

मैवम् । त्रिभिरप्येतैरन्ततोऽभिन्ने विस्याङ्गीकर्तव्यत्वात् । ततो वरमादित एव तदङ्गीकरणमित्याशयवान्भेदवादिनं तावद्विमङ्गीकारयितुमाह भेद इति ।

## **अनुव्याख्यानम्**

***भेदो यदि वि**शेष**स्य स भेदो भेदिना कथम् ॥***

विस्य ज्ञानादेर्ब्रह्मधर्मस्य, यदि ब्रह्मणो भेदोऽङ्गीक्रियते तदा पृच्छामः । स भेदो, भेदिना ब्रह्मणा ज्ञानादिना च सह, कथं किं प्रकारः, प्रतिपत्तव्यः । किं भिन्नः किंवाऽभिन्न इति ।

आद्ये दोषमाह भिन्नश्चेदिति ।

**अनुव्याख्यानम्**

***भिन्नश्चेदनवस्था स्यात् .........***

यदि भेदो भेदिभ्यां भिन्नस्तदा सोऽपि भेदस्तथेत्यनवस्था स्यात् । विणविशेष्यभावादिप्रतिपत्तये खलु धर्मधर्मिणोर्भेदोऽभ्युपगम्यते । स च प्रतीयमान एव तद्धेतुः । तत्प्रतीतिश्च विणादिभावेनैवेत्युत्तरोत्तरभेदप्रतीतिरवश्यमपेक्षितैवेति सुस्थाऽनवस्था ।

### **वाक्यार्थचन्द्रिका**

नन्वेवमसम्बद्धहिमविन्ध्ययोरिव विणविशेष्यभावावगतिर्न स्यादित्यतोऽत्रे सम्बन्धसद्भावेन वैषम्यान्नानुपपत्तिरित्याह समवायेनेति । ननु समवायस्य वैशेषिकपरीक्षायां दूषितत्वान्न तेन तदुपपत्तिरित्यत आह समवायेति ॥ महिमेति । सम्बन्धान्तरमन्तरेण विशिष्टप्रत्ययजनकत्वरूपं स्वरूपसम्बन्धत्वमित्यर्थः ॥ न चाभेदेति । नेह नानाऽस्ति एकधैवानुद्रष्टव्यमित्यादिश्रुत्या ब्रह्मधर्माणां ब्रह्मणाऽभेदसिद्धेरिति भावो ऽनागन्तुकत्वेनेति । अनादित्वादिना ब्रह्मसादृश्यत्तदभेदव्यपदेशो धर्माणां गौण इति भावः ॥ न चापरेति । विप्रतिपदाकश्रुतिविरोधो न चेत्यर्थः ॥ रहोः शिर इत्यादिवदिति । शिरस एव राहुत्वेन तयोरभेदेऽपि यथा सम्बन्धव्यवहारस्तद्वदित्यर्थः । आदिपदेन वृक्षस्य शाखेत्यादिपरिग्रहः । ननु धर्मधर्मिणोर्भेदस्यापि भेदिभ्यां भेद एवं तस्य तस्यापीति भेदपरम्परामात्रेण नानवस्था । उत्पत्तिज्ञप्त्यन्यतरप्रतिबन्धकत्वाभावादित्यतोऽत्र ज्ञप्तिप्रतिबन्धकत्वात्स दूषणमेवेत्यभिप्रेत्य तदुपपादयति विणेति ॥ स च प्रतीयमान एवेति । अन्यथा दूरस्थयोर्दण्डदेवदत्तयोरपि विणविशेष्य भावग्रहणापत्त्याऽभेदभ्रमाभावप्रसङ्गात् । न च दूरादिदोषात्तत्र विणविशेष्यभावाग्रहणम् । अभेदभ्रमश्च भविष्यतीति वाच्यम् । भेदस्य स्वरूपसत्तयैव विणविशेष्यभावादिप्रतीत्युपयोगपक्षे दोषस्याकिञ्चित्करत्वादित्याशयात् ॥ तत्प्रतीतिश्चेति । इमौ भिन्नाविति विणतया अनयोर्भेद इति तद्विशेष्यतया वा प्रतीयते न जातुचिद्भेद इत्येवं स्वतन्त्रो भेदः प्रतीयत इत्यर्थः । एकस्यैव भेदस्य द्विष्ठत्वपक्षे भेदद्वयाङ्गीकारेणान्यतरमात्राश्रयत्वेऽपि धर्मिप्रतियोगिभावमनपेक्ष्य सम्बन्धमात्रापेक्षायां गत्यन्तराभावादिति भावः । अस्त्वेवं विणविशेष्यभावेनैव धर्मधर्मिभेदस्य प्रतिभास इत्यतो दण्ड्यादौ तद्भावप्रतिभासस्य यो विणविशेष्यभूतयोर्दण्डदेवदत्तयोर्भेदग्रहस्तत्पूर्वकत्वदर्शनेन तद्भेदभेदिनोर्विणविशेष्यभावग्रहणात्प्रागेव भेदान्तरग्रहणपूर्वकत्वस्यावश्याश्रयणीत्वाद्भेदान्तरग्रहणस्यापि विणविशेष्यभावेन तत्प्रतिभासतया तद्भेदभेदिनोर्विणविशेष्यभावग्रहणात्पूर्वभाविभेदान्तरग्रहणपूर्वकत्वम् । एवं तस्य तस्यापीत्यनवस्था । न च मूलक्षतेरभावान्नेयमनवस्था दूषणम् । विणविशेष्यभावग्रहणहेतोः पूर्वपूर्वग्रहणस्यासिद्धौ तदसिद्ध्या मौलिकभेदासिध्या मूलक्षयसद्भावादित्याशयेनाह इत्युत्तरोत्तरेति ।

### **परिमल **

स कोऽपि महिमेति । स ज्ञानी सुखीत्यादिविशिष्टधीहेतुः स्वरूपसम्बन्धरूपोऽतिशय इत्यर्थः ॥ न चापरश्रुतीति । धर्मधर्मिभावबोधकश्रुतिविरोध इत्यर्थः ॥ त्रिभिरप्येतैरिति । वादिभिरित्यर्थः । अनवस्थाया ज्ञप्तिप्रतिबन्धकत्वेन दुष्टतां व्यनक्ति विणविशेष्यभावादीति । सुखवान्ज्ञानवानित्यादिप्रतीतिसिध्यर्थमित्यर्थः ॥ विणादिभावेनेति । घटादिवद्भेदोऽयमित्यप्रतीतेर्भिन्नोऽयमिति वास्य भेद इति वा तस्य प्रतीतेरिति भावः ॥ सुस्थेति । प्रथमज्ञप्तिप्रतिबन्धादिति भावः।

### **यादुपत्यम्**

महिमेति । सम्बन्धान्तरमन्तरेण विशिष्टप्रत्ययजनकत्वरूपं स्वरूपसम्बन्धत्वमित्यर्थः । अनागन्तुकत्वेनेति । युतसिद्धत्वाभावेनेत्यर्थः ॥ न चापरश्रुतीति । विप्रतिपादकश्रुतिविरोधेनेत्यर्थः । ननूत्पत्तिज्ञप्त्यप्रतिबन्धकत्वात्कथमियमनवस्था दूषणमित्यत आह विणविशेष्यभावेति ॥ स च प्रतीयमान एवेति । अन्यथा दण्डपुरुषयोः कदाऽप्यभेदभ्रमो न स्यात् । सर्वदा विणविशेष्यभावेनैव ज्ञानं स्यात् । न स्याच्च कदाचिदभिन्नयोरपि विणविशेष्यभावभ्रम इति भावः ॥ विणादिभावेनैवेति । भेदः प्रतीयमानो न भेद इत्येव प्रतीयते किन्त्विमौ भिन्नाविति विणतयाऽनयोर्भेद इति विशेष्यतया वेति भावः ॥

### **श्रीनिवासतीर्थीया**

श्रुतिविरोधेनेति । आनन्दं ब्रह्मण इत्यादिभेदप्रतिपादकश्रुतिविरोधेनेत्यर्थः । अखण्डं निर्विम् । अपरश्रुतीति । ब्रह्मणो निर्वित्वे ब्रह्मणि क्रियादिविप्रतिपादकश्रुतिविरोध इत्यर्थः । नन्वथाऽपि श्रुतीनां सगुणब्रह्मविषयत्वे सत्यभूतं ब्रह्माखण्डं निर्गुणमित्येतद्गतमित्यत आह तस्य चेति । सगुणब्रह्मण इत्यर्थः ॥ राहोरिति । अमृतसम्बद्धशिरस एव राहुग्रहत्वस्य स्मृतिसिद्धत्वेन राहोः शिर इत्येतदुपचरितं यथा तथा ब्रह्मण एवानन्दरपूत्वेन ब्रह्मण आनन्द इत्येतदुपचरितमित्यर्थः ॥ आदित एवेति । भगवतस्तद्धर्माणां चाभेदमङ्गीकृत्य तत्र विशेषाङ्गीकरणमेव वरमित्यर्थः । स च भेदः । तद्धेतुः र्विणविशेष्यभावप्रतीतिहेतुः । तत्प्रतीतिश्च भेदप्रतीतिश्च ॥ सुस्थाऽनवस्थेति । ननु विणीभूतप्रतीतेरावश्यकत्वेऽपि न तद्गतं भेदान्तरमपि प्रत्येतव्यम् । न हि विशेणीभूतो भेदोऽपि भिन्नोऽयं भेद इति प्रतीयते । येन तद्गतभेदान्तरस्यापि विणतया तत्प्रतीतेरप्यावश्यकत्वेनानवस्था किन्त्वनयोर्भेद इति । तथा च कथमनवस्थेति चेन्न । विणीभूतभेदस्येतरसङ्कीर्णताया ज्ञाने विणत्वस्यानयोर्भेदइत्यसङ्कीर्णव्यवहारस्य चायोगेनासङ्कीर्णतया ज्ञातत्वे वाच्ये भिन्नत्वेनैव ज्ञानस्य प्राप्तत्वात् । भिन्नत्वातिरिक्तासङ्कीर्णताया अभावादित्यभिप्रेतत्वात् । न तृतीयेऽनवस्थापत्तेरिति भेदाभेदयोर्भेदान्तराङ्गीकारेऽनवस्थोत्तरान्तरं तत्रोच्यते । तत्राप्येवमेवोपपादनं द्रष्टव्यम् । तथा हि । विणीभूतभेदाभेदगतं भेदाभेदान्तरमप्यवश्यं ज्ञातव्यम् । न हि सङ्कीर्णतया ज्ञातस्य विणत्वम् । नाप्यत्यन्तविविक्ततया ज्ञातस्य मेरोरपि मन्दरविशेणत्वप्रसङ्गत् । दण्डसम्बन्धस्यैव देवदत्तविणत्वात् । अतो विणत्वान्यथाऽनुपपत्त्यैव भेदाभेदवत्त्वेन ज्ञानमावश्यकमिति तत्राप्यनवस्था दुष्परिहरेति ।

### **वाक्यार्थरत्नमाला**

स्वरूपं वस्तुनो भेदो यन्न तस्येति शून्याधिकरणीयानुव्याख्यानमूलानुसारेणाह । अन्यथा दूरस्थयोरित्यादि । उक्तमूलानुसारेण भेदोऽहि न तावत्स्वतन्त्रः प्रतिभासते । किं तु घटपटौ भिन्नौ इति घटपटविणतया वा घटपटयोर्भेद इति तद्विशेष्यतया वेत्यादितत्वनिर्णयटीकानुसारेण च व्याख्याति । इमौ भिन्नावितीति । भेदो हीमाविति पाठः । भेदस्य विणविशेष्यभावेन प्रतीतिपक्षे वक्ष्यमाणानवस्थाप्रसरेप्यस्यास्माद्भेद इति धर्मिप्रतियोगिभावापेक्षया तत्प्रतीतिपक्षे तदप्रसर इत्यतो विणविशेष्यभावेन प्रतीतिनियममुपपादायति । एकस्यैव भेदस्येति । अत्रैकस्यैव भेदस्य द्विष्टत्वपक्षे गत्यन्तराभावादित्यनेनैकस्य भेदस्य द्विष्टत्वाङ्गीकारे भेदसम्बन्धिनोरुभयोरपि धर्मित्वस्यैवापत्या धर्मिप्रतियोगिभावस्याभावेन तदपेक्षया प्रतीतेरसम्भावितत्वान्न प्रकारान्तर सम्भव इत्युक्तं भवति । भेदद्वयाङ्गीकारेणेत्यादिना समस्तवाक्येन तु भेदस्यान्यतरमात्राश्रितत्वपक्षे यदा धर्मिप्रतियोगिभावस्य सतोऽप्यविवक्षया सम्बन्धमात्रस्यैवापेक्षा तदाप्यस्यास्माद्भेद इति धर्मिप्रतियोगिभावापेक्षया प्रतीत्यसम्भवान्न प्रकारान्तरसम्भव इत्युक्तं भवति । तत्वनिर्णयटीकाव्याख्यानावसरे टीकाकृता स्पष्टीकृतमेतत् । भेदस्यान्यतरमात्राश्रितत्वेऽपि धर्मिप्रतियोगिभावापेक्षेति पक्षस्य निराकरणमप्यत्र मूले उपलक्षणतयाऽभिप्रेतम् । धर्मित्वप्रतियोगित्वं प्रतीत्य हि भेदः प्रत्येतव्यः । भेदान्तरप्रतीत्यपेक्षा च धर्मित्वप्रतियोगित्वप्रतीतिः । तद्भेदान्तरप्रतीतिरपि धर्मित्वप्रतियोगित्वान्तरप्रतीतिसापेक्षेत्यनवस्थेति ज्ञातुं शक्यत्वात् । मुखतस्तत्पक्षनिराकरणाभावस्तुमायावादिना विणविशेष्यभावप्रतीतिपक्ष एवानवस्थाभिधानेन तदनुसारात् । अत एवैतेन विणविशेष्यभावप्रतीतिपक्ष एव परोक्तानवस्थाया निराकृतत्ववचनमित्यादिकं मनसि निधाय भेदस्यान्यतरमात्राश्रितत्वं धर्मिप्रतियोगिभावापेक्षा चेति पक्षे गत्यन्तरभावकथनाभाव इति ज्ञातव्यम् । एतेन विणविशेष्यभावप्रतीतेर्भेदप्रतीत्यधीनत्वस्य दण्डादौ दर्शनेन भेदप्रतीतिपरंपरयाऽनवस्थाप्रसङ्गोऽपि निरस्त इति तत्वनिर्णयटीकामपि विवृण्वन्नस्वभावत्वे तु न तावदयं स्वतन्त्रः प्रतिभातीत्यादिप्रमाणमालास्थानन्दबोधोक्तिं तट्टीकां च मनसि निधाय तदनुसारेण पराभिप्रेतमनवस्थाप्रसङ्गं विवृणोति । दण्डादौ तद्भावेत्यादिना इत्याशयेनाहेत्यन्तेन ।

