+++
title = "०७ अभिन्नेऽपि विशेषिता अङ्गीकरणीया"

+++


## भेदोऽन्योन्यमभेदश्च भेदिना चेत्

**अभिन्नेऽपि विशेषिता अङ्गीकरणीया**

**भेदोऽन्योन्यमभेदश्च भेदिना चेत्**

### **सुधा**

शङ्कते भेद इति ।

## **अनुव्याख्यानम्**

***भेदोऽन्योन्यमभेदश्च भेदिना चेत् ......***

यद्यपि भेदाभेदयोर् भेदिना घटेन सहाभेदस्तथापि तयोरन्योन्यं भेदोऽस्तीति न तच्छब्दयोः पर्यायत्वं प्रसज्यते । तत्किं विशेषेणेति । परिहरति विशेषितेति ।

**अनुव्याख्यानम्**

***........... ...... ... विशेषिता ।***

एवमङ्गीकुर्वाणेनाप्यभिन्ने वस्तुनि विशेषिताऽङ्गीकरणीयैवेत्यर्थः । तत्कथमित्यत आह अवि इति ।

**अनुव्याख्यानम्**

***अविशेषे कथं भेदो भेदिनैकस्तथाऽभिदा ॥***

***पुनस्तयोर्विभेदश्च भेदिमात्रत्वतो भवेत् ॥***

विशेषाभावे भेदो भेदिना एकोऽभिन्नस्तथाऽभिदा भेदिना घटेनाभिन्ना, पुनस्तयोर्भेदाभेदयोः परस्परं भेदश्चेति कथमुपपन्नं भवेत् । कुतो न भवेत् । भेदाभेदयोर्भेदिमात्रत्वतः । अन्यथा घटस्यापि स्वतो भेदः स्यात् । घटेनाभिन्नयोर्भेदाभेदयोः परस्परं भेदकार्यनिर्वाहार्थं घटेन सवि एवाभेदोऽङ्गीकार्य इति भावः ।

### **वाक्यार्थचन्द्रिका**

न तच्छब्दयोरिति । उक्तयुक्तेरप्रयोजकत्वेन भेदाभेदयोरभेदासिद्धेर्न तच्छब्दयोरेकार्थवाचित्वमिति न पर्यायत्वमिति भावः ॥ भेदिमात्रत्व सति । भेदिना घटेन निर्विशेषाभिन्नत्वादित्यर्थः । युक्तेरप्रयोजकत्वं परिहरति अन्यथेति । अविशेषादिति भावः । (भेदाभेदयोर्घटाभिन्नत्वेऽपि पुनर्भेदाङ्गीकार इत्यर्थः) । वाक्यतात्पर्यमाह घटेनेति ।

### **परिमल **

चशब्दः यद्यपि तथापीत्यर्थे इत्युपेत्य वाक्यं योजयति यद्यपीत्यादिना । भेदिनेत्यनुवादो घटेनेति व्याख्या ।

### **श्रीनिवासतीर्थीया**

भेदिना घटेनेत्यत्र भेदिनेत्युपलक्षणम् । अभेदिनेत्यपि द्रष्टव्यम् ॥ अन्यथेति । भेदाभेदयोर्घटाभिन्नत्वेऽपि पुनर्भेदाङ्गीकार इत्यर्थः । ननु कथमनेन विशेषाङ्गीकारः प्राप्त इत्यतो मूलाभिप्रायमाह घटेनेति ॥ अन्योन्येति । भेदभेदिनोरभेदाभेदिनोश्चाङ्गीकृतौ यौ अभेदभेदविशेषौ तयोरन्योन्यसमुच्चयार्थावित्यर्थः ॥ परस्परमिति । भेदस्याभेदस्य च धर्मिणा सविशेषाभेदेऽपि भेदाभेदयोः परस्परं भेद एवाङ्गीक्रियते । न त्वभेदो नापि वि इत्येवं सविशेषाभेदव्यावृत्त्यर्थावित्यर्थः। भेदयोः परस्परं भेद एवाङ्गीक्रियते । न त्वभेदो नापि वि इत्येवं सविशेषाभेदव्यावृत्त्यर्थावित्यर्थः ।

