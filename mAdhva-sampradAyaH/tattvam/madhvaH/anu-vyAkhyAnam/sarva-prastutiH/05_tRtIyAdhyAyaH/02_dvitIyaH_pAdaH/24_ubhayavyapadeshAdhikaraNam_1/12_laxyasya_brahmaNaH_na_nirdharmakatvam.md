+++
title = "१२ लक्ष्यस्य ब्रह्मणः न निर्धर्मकत्वम्"

+++


## लक्ष्यते चेत्तेन

**लक्ष्यस्य ब्रह्मणः न निर्धर्मकत्वम्**

**लक्ष्यते चेत्तेन**

### **सुधा**

शङ्कते लक्ष्यते चेत्तेनेति ।

## **अनुव्याख्यानम्**

***लक्ष्यते चेत्तेन ....... .......***

स्यादयं दोषो यदि ब्रह्म शब्दाभिधेयं स्यात् । न चैवम् । किन्तु तेन शब्देन लक्ष्यत एव । न हि लक्षणा गुणक्रियाद्यपेक्षा । तथात्वे खल्वभिधैव स्यादिति । परिहरति लक्ष्यमिति ।

**अनुव्याख्यानम्**

..... .... *लक्ष्यमित्यपि स्याद्विशेषिता ।***

एवमङ्गीकारेऽपि ब्रह्मणो लक्ष्यमिति विशेषिता स्यात् । लक्ष्यत्वं तावदपरिहार्यमित्यर्थः । उपलक्षणं चैतत् । मुख्यार्थयोगादिनाऽपि विशेषिता स्यादेव । ननु लक्ष्यत्वमपि ब्रह्मणो नास्त्येव लक्ष्यमित्यपि लक्षणयैवोच्यते नाभिधानवृत्त्येति चेन्न । अत्रापि वाक्ये परेण लक्ष्यपदस्य प्रयोगाल्लक्ष्यत्वविप्राप्तेः । तेनापि लक्ष्यमेवेति चेत्तत्राह पुनरिति ।

**अनुव्याख्यानम्**

***पुनः पुनर्लक्षणायामपि स्यादनवस्थितिः ।***

***लक्षणायामाश्रितायां सत्यामिति शेषः ।***

### **वाक्यार्थचन्द्रिका**

अपरिहार्यमिति । तथा च लक्ष्यत्वरूपविवत्त्वान्निर्वित्वरूपाखण्डत्वभङ्ग इति भावः ॥ स्यादेवेति । तस्य लक्षणाबीजत्वेन तदभावे लक्षणाया एवानिर्वाहादिति भावः । ब्रह्मणो लक्ष्यत्वाभावे कथं लक्ष्यशब्दवाच्यत्वं तस्येत्यतो लक्ष्यशब्देनापि लक्ष्यत्वाभ्युपगमेन वाच्यत्वाभावान्ननुपपत्तिरित्याह लक्ष्यमित्यपीति ॥ लक्ष्यत्वविप्राप्तेरिति । तथा चाखण्डत्वभङ्ग इति भावः ॥ तेनापीति । तथा च लक्ष्यपदावाच्यत्वेन लक्ष्यत्वाप्राप्तेर्नाखण्डत्वभङ्ग इति भावः ॥ लक्षणायामिति अत्रापि वाक्ये परेण लक्ष्यपदप्रयोगाल्लक्ष्यत्वरूपविप्राप्तेरखण्डत्वभङ्गः । तेनापि लक्ष्यमिति तत्राप्येवमेवेत्यनवस्थैवेति भावः ।

### **श्रीनिवासतीर्थीया**

अत्रापीति । लक्ष्यपदेनापि ब्रह्म लक्ष्यमिति वाक्येऽपि ब्रह्मणि लक्ष्यपदस्य प्रयोगाल्लक्ष्यत्वरूपो विशेषः प्राप्त इत्यर्थः ।

------------------------------------------------------------------------

यद्यभावविशेषित्वं स्यादङ्गीकृतमेव ते

**यद्यभावविशेषित्वं स्यादङ्गीकृतमेव ते**

### **सुधा**

शङ्कते यदीति ।

## **अनुव्याख्यानम्**

***यद्यभावविशेषित्वं स्यादङ्गीकृतमेव ते ।***

ते मते इति शेषः । तृतीयार्थेऽव्ययं वा । यदुक्तं मायाविराहित्यविणविशेषिता सत्यस्यापि भवेदिति । तन्नानिष्टम् । अभावरूपविवत्त्वस्य मयाऽङ्गीकृतत्वात् । ‘नेह नानाऽस्तीति’ श्रुतिः ‘इह भूतले घटो नास्ती’तिवदभावं ब्रह्मण्यङ्गीकरोत्येव । यच्चोक्तं न तदुक्तिर्भवेत्तदेति । तदप्यसत् । भावनिमित्ताभावेऽप्यभावनिमित्तेन पदप्रवृत्त्युपपत्तेः । अभावधर्मवत्त्वस्य चाङ्गीकृतत्वात् । एतेन लक्ष्यमित्येतदपि निरस्तम् । लक्ष्यपदस्याप्यपोहवाचित्वोपपत्तेरिति भावः ।

### **वाक्यार्थचन्द्रिका**

ननु कर्तृकरणयोस्तृतीयेति प्राप्तां तृतीयां बाधित्वा ‘कर्तृकर्मणोः कृती’ति प्राप्तायाः षष्ठ्या न लोकाव्ययेति पुनः प्रतिषेधाद्देवदत्तेन भुक्तमितिवत्त्वयाऽङ्गीकृतमिति तृतीयया भवितव्यम् । तत्कथं त इति षष्ठीप्रयोग इत्यतो नात्र तेऽङ्गीकृत इति यथाश्रुतसम्बन्धो येनोक्तानुपपत्तिः किन्त्वध्याहृतेन सप्तम्यन्तमतशब्देनैवेति नानुपपत्तिरित्यभिप्रेत्यापेक्षितं पूरयति ते मत इति इति । एतच्च न लोकेति निषेधस्य षष्ठीमात्रनिषेधकत्वं कारकषष्ठीनिषेधकत्वेऽपि निषेधस्य नित्यत्वं चाश्रित्यैवोक्तं न वस्तुत इत्यन्यत्र विस्तरः । अत्र पक्षे मत इति पूरणं भवतीत्यपरितोषात्प्रकारान्तरमाह त इति तृतीयार्थेऽव्ययं वेति । लक्ष्यमित्यपि स्याद्विशेषितेत्यव्यवहितपूर्वप्रकृतलक्ष्यत्वरूपविप्रसङ्गपदं क्वचिदस्तिक्वचिन्नास्तिमात्रनिरासकत्वप्रतीतिनिरासाय शङ्काभाष्यस्य तात्पर्यमाह यदुक्तमित्यादिना ॥ अभावविवत्त्वस्येति । ब्रह्मण इति शेषः । नन्वेवं नेह नानेति श्रुतिविरोधः । तया ब्रह्मणि विमात्रनिषेधादित्यतो भवेदेवं यदि श्रुतेर्धर्ममात्रनिषेधकत्वं स्यान्न चैतदस्ति । निषेधकप्रमाणस्य स्वप्रतिपाद्याभावानिषेधकत्वेन तदयोगादिति भावेन निषेधकप्रमाणस्य तदनिषेधकत्वं दृष्टान्तदर्शनेनोपपादयति नेह नानेति श्रुतिरिति । ननु ब्रह्मणो निर्धर्मकत्वान्नाभावरूपधर्मनिमित्तमवलम्ब्यापि ब्रह्मणि पदप्रवृत्तिः सम्भवतीत्यत आह अभावधर्मवत्त्वस्येति । ब्रह्मणो मयेति शेषः । एवं तर्हि नेह नानेति श्रुतिविरोधः । तया ब्रह्मणि धर्ममात्रनिषेधादित्यतोऽप्याह अभावेति । श्रुत्येति शेषः । नेह नानेति श्रुत्या इह भूतले घटो नास्तीतिवद्ब्रह्मण्यभावाभ्युपगमान्न तन्निषेधकत्वं तस्या इति न तद्विरोध इति भावः ॥ एतेनेति । ब्रह्मणोऽभावधर्मवत्त्वोपपादनेनेत्यर्थः । ननु लक्ष्यपदलक्ष्यत्वस्य पूर्ववदनवस्थाग्रस्तत्वेन वक्तुमशक्यत्वाद्ब्रह्मणस्तद्वाच्यत्वमेव वाच्यम् । तथा च लक्ष्यत्वरूपभावधर्मवत्त्वाद्ब्रह्मणो निर्वित्वभङ्गः स्यादेवेति कथमनेन लक्ष्यमित्यपि स्याद्वितेत्युक्त दोषनिरास इत्यत आह लक्ष्यपदस्येति । अपोहेति । अलक्ष्यव्यावृ(?)त्तेरित्यर्थः । ततश्च लक्ष्यपदस्यालक्ष्यव्यावृत्तिवाचकत्वात्तस्याश्चाभावरूपत्वाद्ब्रह्मणि सत्वं नानुपपन्नमिति समुदायार्थः ।

### **परिमल **

न लोकाव्ययनिष्ठेति निष्ठायोगे षष्ठीनिषेधादाह ते मत इति इत्यादि ॥ लक्ष्यपदस्याप्यपोहवाचित्वेति । लक्ष्यमित्युक्तेरलक्ष्यं नेत्यर्थकत्वोपपत्तेरित्यर्थः ।

### **यादुपत्यम्**

अपोहवाचित्वेति । अलक्ष्यव्यावृत्तिवाचित्वोपपत्तेरित्यर्थः ।

### **श्रीनिवासतीर्थीया**

अपोहेति । अलक्ष्यव्यावृत्तीत्यर्थः ।

### **वाक्यार्थरत्नमाला**

अन्यत्र विस्तर इति । तत्तच्छक्तिप्रबोधक इति सर्वगतत्वाधिकरणमूलटीकादौ तत्र तत्र पूर्वत्र सृष्टिबन्धनमोक्षादिकर्तृत्वस्येति तृतीयपादीयानुभाष्यव्याख्यानस्थलीयविचारावसरे चेत्यर्थः ।





