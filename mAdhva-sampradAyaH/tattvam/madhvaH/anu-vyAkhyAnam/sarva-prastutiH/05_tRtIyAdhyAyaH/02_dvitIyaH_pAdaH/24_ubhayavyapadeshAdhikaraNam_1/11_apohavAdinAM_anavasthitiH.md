+++
title = "११ अपोहवादिनाम् अनवस्थितिः"

+++


## सा च तथा चेत्

**अपोहवादिनाम् अनवस्थितिः**

**सा च तथा चेत्**

### **सुधा**

शङ्कते सा चेति ।

## **अनुव्याख्यानम्**

***........ सा च तथा चेत् .......***

भवेदखण्डत्वखण्डनं यद्यारोपितविराहित्यरूपविणविशेषिता सत्या स्यात् । न चैवम् । अपि तर्हि साप्यसत्यत्वादिवदारोपितैव । न ह्यारोपितेन रूपेण गगनस्य नीरूपता विहन्यत इत्यर्थः। परिहरति अनवस्थितिरिति ।

**अनुव्याख्यानम्**

***........ ........ अनवस्थितिः ।***

वाक्यार्थस्येति शेषः । एवं तर्हि न कोऽपि वाक्यार्थो व्यवस्थितः स्यात् । सत्यत्वादिविवत्तयाऽसत्यत्वादिव्यावृत्तिमत्तया चाप्रतिपादितत्वात् । न हि संसर्गभेदौ विहाय वाक्यार्थोऽस्ति । ब्रह्मैव वाक्यार्थ इति चेन्न । तस्य स्वप्रकाशत्वात् । व्यावृत्तेश्चासत्यत्वादिति ।

यद्वा प्रतीता सा च स्वाभावव्यावर्तकत्वेनैव व्यवतिष्ठते न ब्रह्मविषयत्वेन । येनाखण्डता व्याहन्यत इति शङ्कार्थः । एवमपि तदभावव्यावृत्तिरूपविणविशिष्टताया अपरिहारादखण्डत्वहानिरेव । साऽपि तथा चेद् अनवस्थितिर् ब्रह्मज्ञानस्याव्यवस्थैवेति परिहारार्थ ।

न केवलं ब्रह्मणो निर्वित्वे पदानां पौनरुक्त्यादि(कं) किन्नामैकस्यापि पदस्य तत्र प्रवृविर्न भवेदित्याह यदीति ।

**अनुव्याख्यानम्**

***यदि सत्ये विशेषो न न तदुक्तिर्भवेत्तदा ।***

गुणकर्मादिनिमित्तमनालम्ब्य कस्यापि शब्दस्य प्रवृत्त्यभावादिति भावः ।

### **वाक्यार्थचन्द्रिका**

नन्वस्त्वारोपितयाप्यारोपितविणराहित्यरूपविणविशेषितया ब्रह्मणोऽखण्डत्वखण्डनमित्यतस्तथासत्यविशेषादारोपितरपूणापि गगनस्यापि नीरूपत्वखण्डनं स्यादिति भावेनाह न हीति । प्रसिद्धानवस्थितेः प्रकृतेऽप्रसरादनवस्थाशब्दोऽव्यवस्थापर इत्यभिप्रेत्य कस्येति तन्निरूपकजिज्ञासायामाह वाक्यार्थस्येति इति । वाक्यार्थस्याव्यवस्थितत्तवे हेतुमाह सत्यत्वादीति । सत्यत्वादिविवत्तयासत्यत्वादिव्यावृत्तिमत्तया चाप्रतिपादितत्वमात्रेण कुतो वाक्यार्थस्याव्यवस्थितत्वमित्यत आह न हीति ॥ वाक्यार्थोऽस्तीति । यदर्थप्रतिपत्त्यर्थं वाक्यं प्रयुज्यते स एव हि वाक्यस्यार्थः । संसर्गभेदयोरन्यतरप्रतिपत्त्यर्थमेव वाक्यं प्रयुज्यतेऽतस्तदुभयान्यतरदेव वाक्यार्थ इत्यर्थः ।

ननु नायमस्ति नियमः यत्संसर्गभेदप्रतिपत्त्यर्थमेव वाक्यप्रयोगात्तयोरेव वाक्यार्थत्वमिति स्वरूपमात्रस्यापि तन्मात्रप्रतिपत्त्यर्थं प्रयुज्यमानलक्षणवाक्यार्थत्वदर्शनात् । तथा च चन्द्रस्वरूपमात्रस्य तत्स्वरूपमात्रप्रतिपत्त्यर्थं प्रकृष्टप्रकाशादिवाक्यार्थत्ववद्ब्रह्मस्वरूपमात्रस्यापि तत्स्वरूपप्रतिपत्त्यर्थं प्रयुज्यमानसत्यज्ञानादिवाक्यार्थत्वमुपपन्नमेवेत्यभिप्रेत्य शङ्कते ब्रह्मैवेति । नित्यसिद्धत्वान्न ब्रह्मणो वाक्यार्थत्वमित्याह तस्येति । न हि प्रकाशमानमेव वाक्यप्रतिपाद्यं भवितुमर्हति । तथा सति तस्यार्थस्य सिद्धत्वेन तत्प्रतिपादकवाक्यस्य वैयर्थ्यप्रसङ्गादिति भावः । यद्वाऽवेद्यत्वे सत्यपरोक्षव्यवहारयोग्यत्वं स्वप्रकाशत्वं ब्रह्मणः परेणाङ्गीकृतम् । तथा च स्वप्रकाशं च वाक्यप्रतिपाद्यं चेति न युज्यते व्याघातात् । न चावेद्यत्वं फलाव्याप्यत्वं न वृत्त्यव्याप्यत्वमिति न व्याघात इति वाच्यम् । पराभिमतफलस्याप्रामाणिकताया अन्यत्र व्युत्पादितत्वात् । घटादेरपि फलाव्याप्यत्वापत्त्या स्वप्रकाशत्वप्रसङ्गादिति भावः ॥ ननु ब्रह्मस्वरूपं स्वप्रकाशतया सिद्धमपि सङ्कीर्णतयैव न तु व्यावृत्तमिति नाव्यावृत्तस्य ब्रह्मणो वाक्यार्थत्वमुपपन्नमित्यतः किमत्र व्यावृत्तिमद्ब्रह्मस्वरूपं तथाभिमतमुत स्वतन्त्राव्यावृत्तिरेव । नाद्यः । अखण्डार्थत्वभङ्गप्रसङ्गादिति भावेन द्वितीयं दूषयति व्यावृत्तेश्चेति । ततश्च तत्त्वावेदकत्वव्याघात इति भावः । यद्यप्यत्र व्यावृत्तेः पदार्थत्वान्न वाक्यार्थत्वमपदार्थस्यैव सर्वत्र वाक्यार्थत्वादन्यथा वाक्यवैयर्थ्यादित्येव वक्तुमुचितम् । तथाऽपि पदार्थस्यापि संसर्गस्य वाक्यार्थत्ववद्व्यावृत्तेरपि तदुपपत्तिशङ्कानिरासाय तदभिधानम् । यदि च वाक्येन विना संसर्गविशेषाप्रतिपत्तेर्न वाक्यवैयर्थ्यमिति तत्राभिमतं तर्हि वाक्यं विना व्यावृत्तिविशेषात्प्रतिपत्तेस्तत्प्रतिपत्त्यर्थतया न वाक्यवैयर्थ्यमिति तुल्यमिति भावः ॥ केचित्त्वस्तु संसर्गभेदयोरेव वाक्यार्थत्वं तथाऽपि सत्यत्वादिविवत्तया सत्यत्वादिव्यावृत्तिमत्तया चाप्रतिपादितत्वात् संसर्गस्य व्यावृत्तिमत्त्वस्य च सत्यज्ञानादिवाक्यार्थत्वासम्भवेऽपि स्वतन्त्रव्यावृत्तेस्तदर्थत्वं भवष्यितीत्यत आह व्यावृत्तेश्चेतीत्याहुः ।

प्रतीता सा चेति । सत्यपदेन प्रतीतासत्त्वव्यावृत्तिश्चेत्यर्थः ॥ स्वाभावेति । स्वस्या असत्यत्वव्यावृत्तेरभावेऽसत्यत्वं तद्व्यवच्छेदकत्वेनेत्यर्थः ॥ तदभावेति । तस्या असत्यत्वव्यावृत्तेरभावोऽसत्यत्वं तस्या या व्यावृत्तिस्तद्रूपविणविशिष्टताया अपरिहारादित्यर्थः ॥ साऽपि तथा चेदिति । तदभावव्यावृत्तिरपि स्वाभावव्यावर्तकत्वेनैवावतिष्ठते न ब्रह्मनिष्ठत्वेनेति चेदित्यर्थः ॥ अव्यवस्थैवेति । सत्यत्वादिधर्माणामिवासत्यत्वादिव्यावृत्तेरपि ब्रह्मणि कल्पितत्वेन वेदजन्यब्रह्मज्ञानस्य मिथ्याभूतसत्यत्वादिधर्मवैशिष्ट्यानवगाहित्ववन् मिथ्याभूतोक्तविधव्यावृत्तिवैशिष्ट्यानवगाहित्वप्रसङ्गाद्वेदजन्यब्रह्मज्ञानमेवंरूपमिति निर्णयासम्भवादिति भावः ।

ब्रह्मणि वचनवृत्तिं वदन्प्रष्टव्यः । किं गुणकर्मजातिनिमित्तमालम्ब्य तत्र वचनवृत्तिः किंवा तदनालम्ब्य । नाद्यः । ब्रह्मणो गुणकर्मजातिरहितत्वाङ्गीकारेण तन्निमित्तकवचनवृत्तेस्तत्रायोगात् । न च डित्थादिशब्दवद्यदृच्छानिमित्ता प्रवृत्तिर्ब्रह्मण्यपि सम्भवतीति वाच्यम् । वैदिकानां शब्दानामसाङ्केतिकत्वेन तदयोगादिति भावेन द्वितीयं दूषयति गुणकर्मादिनिमित्तमनालम्ब्येति ॥ कस्यापि शब्दस्येति । वाचकशब्दस्येत्यर्थः ।

### **परिमल **

न हि संसर्गभेदौ विहायेति । क्वचिद्धर्मिणि धर्मसंसर्गं वा अतद्व्यावृत्तिरूपभेदं वा विनेति प्रकृताभिप्रायेणोक्तम् । क्वचित्संसर्गाभेदौ विहायेति पाठः । तदा तु सोऽयमित्यादौ तादात्म्यस्यापि वाक्यार्थत्वादभेद इत्युक्तमिति ज्ञेयम् । ब्रह्मणः स्वप्रकाशतया वाक्याबोध्यत्वेऽपि असत्यादिव्यावृत्तिर्वाक्यार्थोस्त्वित्यत आह व्यावृत्तेश्चेति ॥ स्वाभावव्यावर्तकत्वेनेति । असत्यत्वादिव्यावृत्त्यभावव्यावर्तकत्वेनेत्यर्थः ॥ साऽपीति । उक्तरूपविशिष्टतापि । तता चेत्स्वाभावव्यावर्तकत्वेनैवातिष्ठते न ब्रह्मविणत्वेनेति चेदित्यर्थः । स्वाभावव्यावृत्तिविणविशिष्टता स्यादेवेति सापि तथा चेदनवस्थिति रित्यर्थः ॥ पौनरुक्त्यादिकमिति । अदिपेदनोक्तरूपानवस्थितिग्रहः ।

### **यादुपत्यं**

न हि संसर्गभेदाविति । भेदोऽतद्व्यावृत्तिः । अपोहवादिमतानुसारेणेदमुक्तमिति ज्ञातव्यम् ॥ ब्रह्मैवेति । ब्रह्मस्वरूपमात्रं वाक्यतात्पर्यविषयोऽर्थ इत्यर्थः । ब्रह्मैवेत्यत्रापि तात्पर्यविषयीभूतोऽर्थः किं ब्रह्मस्वरूपमुतावधारणार्थभूतेतरव्यावृत्तिरिति विकल्पं मनसि निधायाद्यं दूषयति तस्येति ॥ स्वप्रकाशत्वात् प्रमाणावेद्यत्वात् । द्वितीयं दूषयति व्यावृत्तेश्चेति । ततश्चातत्त्वावेदकत्वमागमस्य स्यादिति भावः । व्यावृत्तिविशिष्टब्रह्मस्वरूपं वाक्यार्थ इति पक्षस्तु प्रागेव दूषित इत्यवगन्तव्यम् ॥ तथा चेदिति । स्वभावव्यावर्तकत्वेनैव व्यवतिष्ठते न ब्रह्मवित्वेनेति चेदित्यर्थः ॥ पौनरुक्त्यादीति । एकेनैव पदेन लक्षितत्वात्पदान्तरं व्यर्थमित्युपपादितत्वात्पौनरुक्त्यमुक्तमेवेति ज्ञातव्यम् ।

### **श्रीनिवासतीर्थीया**

सा चेति । असत्यत्वादिव्यावृत्तिः । अखण्डता निर्विता ॥ गुणकर्मादीति । तथा च यदि सत्ये ब्रह्मणि शब्दप्रवृत्तिनिमित्तभूतो गुणक्रियादिरूपो विशेषो न, तदा तेषां गुणक्रियादिवाचिशब्दानाम् उक्तिर् ब्रह्मणि प्रवृत्तिरिति यावत्, न भवेदिति मूलयोजना द्रष्टव्यम् ।

### **वाक्यार्थरत्नमाला**

आरोपितविणेति । आरोपितं यद्विणं तद्राहित्यरूपं यद्विणं तेन या विशेषिता तयेति योजना । यत्संसर्गभेदप्रतिपत्यर्थमेवेति । संसर्गभेदप्रतिपत्यर्थमेव वाक्यप्रयोग इति नियमो नास्ति । तदभावादेव तन्नियमप्रयुक्तस्तयोरेव वाक्यार्थत्वमिति नियमोऽपि नास्तीत्यर्थः । कुतस्तदभाव इत्यत आह । स्वरूपमात्रस्यापीति । तन्मात्रेति । स्वरूपमात्रप्रतिपत्यर्थं प्रयुज्यमानं यल्लक्षणवाक्यं प्रकृष्टः प्रकाशश्चन्द्र इत्यादिकं तदर्थत्वेत्यर्थः । चन्द्रस्वरूपमात्रस्येति । चन्द्रादिस्वरूपमात्रस्येत्यर्थः । प्रकाशादिवाक्येत्युत्तरानुसारात् । लक्षणवाक्यमात्रसाधारणत्वाच्च स्वरूपमात्रपरत्वोपायस्येति ज्ञेयम् । अनेन चन्द्रादिस्वरूपमात्रं लक्षणवाक्यार्थो भवितुमर्हति । चन्द्रादिस्वरूपमात्र प्रतिपत्यर्थं लक्षणवाक्यस्य प्रयुज्यमानत्वादिति व्यधिकरणस्यादोषत्वेन प्रयोगः सिद्ध्यति । सामानाधिकरण्यस्यावश्यकत्ववादिनं प्रति स्वमात्रप्रतिपत्यर्थं प्रयुज्यमानतद्वाक्यत्वादिति प्रयोगो ज्ञेयः । अत्र व्युत्पादितत्वेनेति मिथ्यात्वखण्डनटीकादौ व्युत्पादितत्वेनेत्यर्थः । देवदत्तादिस्वरूपमात्रस्य सिद्धत्वान्न स्वरूपमात्रे प्रश्न इति तत्वोद्योतवाक्यव्याख्यानानुसारेण शङ्कामुत्थाप्य तन्निरासादिकं करोति । ननु ब्रह्मस्वरूपमिति ॥ .....सारेणाह । यद्यप्यत्र व्यावृत्तेरिति । पदार्थस्यापि संसर्गस्येति । अन्विताभिधानवादसत्वेन संसर्गस्य पदार्थत्वादिति भावः । तदुपपत्तिशङ्केति । तदुपपत्तिरिति या शङ्का तन्निरासाय तदसक्तय इत्यर्थः । न तु प्राप्तशङ्कानिरासोऽनभिधानेनेति भ्रमितव्यम् । पूर्वं सत्यादिपदेषु लक्षणाविचारः । यदि सत्ये विशेषो नेत्यादिना तुशब्दमात्रप्रवृत्यभावप्रतिपादनमित्याशयेन न केवलं ब्रह्मण इत्यादि मूलं प्रवृत्तमित्याशयेन तत्परतया योजयति । ब्रह्मणि वचनवृत्तिमिति । अनेन मूलस्थं प्रवृत्तिपदं वचनवृत्तिपरमित्युक्तं भवति । लक्षणापक्षनिराकरणं लक्ष्यते चेत्युत्तरेण भवतीति वचनवृत्तिनिरास एव यदीति पूर्वभाष्यार्थ इत्यपि प्रतिपादितमनेनेति ज्ञेयम् । एतच्च वचनवृत्तिश्च द्रव्यगुणक्रियाजातिनिमित्तेतीक्षत्यधिकरणीयमूलतट्टीकयोर् अन्यत्रापि तत्र तत्र स्पष्टम् । तत्वनिर्णयटीकायां तु चतुष्टयी हि वाचकानां शब्दानां गतिः । जातिशब्दा गुणशब्दाः क्रियाशब्दा द्रव्यशब्दाश्चेति । तत्र जातिनिमित्ताः शब्दाः । यथा ब्राह्मण इति । गुणनिमित्ता यथा शुक्लो दण्डीति । क्रियानिमित्ता यथापाचक इति । द्रव्यशब्दा यदृछानिमित्ता यथा डित्था इति । तत्र तावदाद्यप्रकारत्रयं ब्रह्मणि सम्भवति । क्रियारहितत्वाङ्गीकारात् । वैदिकशब्दानामसांकेतिकत्वान्न चतुर्थोऽपि प्रकार इत्युक्तं तदनुसारेणाह । न च डित्थादीति ।

