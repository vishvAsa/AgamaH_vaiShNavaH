+++
title = "०४ न विशेषः प्रत्यक्षागमप्रामाण्ययोः"

+++


## अद्वैतहानिसामान्यात्

**न विशेषः प्रत्यक्षागमप्रामाण्ययोः**

**अद्वैतहानिसामान्यात्**

### **सुधा**

नन्वद्वैतब्रह्मावस्थानं मोक्षः । स च प्रत्यक्षप्रामाण्यस्याबाध्यत्वे व्याहन्येत । प्रपञ्चसत्यत्वेन सद्द्वैततापत्तेः । अतः साक्षिवेद्यत्वाविशेषेऽप्यनेन विशेषेण प्रत्यक्षप्रामाण्यं साक्षिणा तात्कालिकमेव गृह्यत इति कल्प्यत इत्यत आह औतेति ।

## **अनुव्याख्यानम्**

**अद्वैतहानिसामान्यात् ..........**

एवं तर्ह्यैक्यवाक्यप्रामाण्यमपि तथाविधमेव (मन्तव्यम्) । तदबाध्यत्वेऽप्यद्वैतहानिसामान्येनोक्तलक्षणमोक्षासिद्धेः । न हि वाक्यं वा तत्प्रामाण्यं वा तदर्थो भेदाभावो वा ब्रह्मेति ।प्रत्यक्षप्रामाण्यस्याबाध्यत्वे बहुप्रपञ्चापत्तिः । आगमप्रामाण्याबाध्यतायां तु नैवमिति चेन्न । अस्य विस्य व्यर्थत्वादित्याशयवानाह नेति ।

**अनुव्याख्यानम्**

***.......... न विश्च कश्चन ।***

### **वाक्यार्थचन्द्रिका**

तथाविधमेवेति । तात्कालिकमेवेत्यर्थः ॥ तदबाध्यत्व इति । ऐकवाक्य प्रामाण्यस्याबाध्यत्व इत्यर्थः ॥ औतहानीति । ऐक्यवाक्यतत्प्रामाण्यतदर्थभूतभेदाभावानां सत्त्वापातेन सद्द्वैततापत्तिसाम्येनेत्यर्थः । ननु च वाक्यतत्प्रामाण्यतदर्थभेदाभावानां ब्रह्मस्वरूपत्वान्न सत्त्वेऽपि तेषां सद्द्वैतताप्रसङ्ग इत्यतः सोपाधिकनिरुपाधिकयोरैक्यायोगान्न ब्रह्मस्वरूपत्वं तेषामित्याह न हीति ।

### **परिमल**

तात्कालिकमेव गृह्यत इति । मिथ्याभूतमेवेत्यर्थः । तात्कालिकशब्दस्य मिथ्यात्वार्थ कत्वेन व्याख्यानात् । नन्वद्वैतवाक्यप्रामाण्यस्याबाध्यत्वे कथमद्वैतहानिरिति चेत् । तद्वाक्यतत्प्रामाण्यतदर्थानां सत्यत्वप्राप्तेरिति भावेनाह न हि वाक्यं वेति । येनाद्वैतहानिर् न स्यादिति च वाक्यशेषः ।

### **श्रीनिवासतीर्थीया**

नन्वैक्यवाक्यादेर्ब्रह्माभेदाङ्गीकारान्नाद्वैतहानिरित्यत आह न हीति । सोपाधिकनिरुपाधिकयोरैक्यायोगादिति भावः ॥ नैवमिति । ऐक्यागमरूपैक एव प्रपञ्चः प्राप्त इत्यर्थः ।

