+++
title = "०८ त्रिकालग्राही साक्षी"

+++


## तच्चेन्नोत्तरगोचरम्

**त्रिकालग्राही साक्षी**

**तच्चेन्नोत्तरगोचरम्**

### **सुधा**

तदेवं प्रत्यक्षस्य वर्तमानमात्रग्राहित्वेऽप्यागमादेस्तद्विरोधो दुष्परिहर एव । तथाऽपि प्रसक्तौ वस्तुस्थितिर्वक्तव्येत्याशयवान्प्रत्यक्षस्य वर्तमानमात्रग्राहितानियममपाकर्तुमुत्तरं प्रकरणमारभमाणः साक्षिप्रत्यक्षस्य तावत्तन्नियममपाकरोति तच्चेदिति ।

## **अनुव्याख्यानम्**

***....... ..... तच्चेन्नोत्तरगोचरम् ।***

***कथमेवोत्तरः कालस्तद्गो मोक्षश्च गम्यते ॥***

गम्यत इति वक्ष्यमाणेन सम्बन्धः । तदिति प्रत्यक्षविसाक्षिणमेवाधिकुरुते भगवान् भाष्यकारः । चेच्छब्दश्रवणात्तर्हीत्यध्याहार्यम् ॥ नोत्तरगोचरमिति । वर्तमानमात्रगोचरमित्यर्थः । प्रमाणान्तराणां प्रागेव दूषितत्वादित्येवार्थः । उत्तर इत्यतीतस्याप्युपलक्षणम् । येषां चाखण्ड एव कालस्तैरप्युपाधिभेदोऽङ्गीकर्तव्य एव । अन्यथा सर्वाख्यातप्रत्ययानामैकार्थ्यप्रसङ्गात् । अतः स्वाभाविको वौपाधिको वाऽस्त्युत्तरः कालः । माऽवगाम्युत्तरः काल इदानीम् । किन्नश्छिन्नमित्यत आह तद्ग इति । कथमेवेत्यनुवर्तते । उत्तरकालानवगताविति चार्थः । गम्यते अवगम्यते । अत्रातीतस्य कण्ठतोऽसङ्कीर्तनं कैश्चिदतीतमोक्षस्यानङ्गीकृतत्वात् । उत्तरकालानवगतौ तत्सम्बन्धितया मोक्षोऽपि नावगम्यत एव । विणानवगमे विशिष्टानवगमस्य प्रसिद्धत्वात् । भविष्यति मोक्ष इत्यवगमाभावे च तदर्थः प्रयत्नो न स्यात् । मोक्षे सर्वस्य बाधो भविष्यतीत्येतदपि न स्यादिति ।

### **वाक्यार्थचन्द्रिका**

तदिति तच्छब्दस्य प्रत्यक्षसिद्धमिति पूर्वत्र प्रकृतप्रत्यक्षमात्रपरत्वेन तन्मात्रस्यैव वर्तमानमात्रग्राहकतानिरासकतया प्रतीयमानस्यास्य ग्रन्थस्य कथं साक्षिणस्तन्निरासकतया प्रवृत्तिर्व्याख्यायत इत्यत आह प्रत्यक्षविमिति । सामान्यपरस्यास्य भाष्यस्य करिष्यमाणोपपादनानुरोधेन विपरत्वमेवावसीयत इति भावः । ‘अतो न वर्तमानैकनियमः स्याद् ग्रहेऽक्षजे’ इत्युपसंहारानुसारेण ‘नोत्तरगोचरमि’त्येतद्व्याचष्टे वर्तमानेति ॥ प्रमाणान्तराणामिति । बाह्यप्रत्यक्षादीनामित्यर्थः ॥ प्रागेवेति । ‘कालो हि साक्षिप्रत्यक्ष’ इत्यादिनाऽऽनुमानिकपाद इति शेषः । उत्तरशब्दस्यानागतकालमात्रपरत्वेऽतीतकालग्राहकत्वासिद्धिप्रसङ्गात्तत्सिद्ध्यर्थमतीतानागतपरतया तं व्याचष्टे उत्तर इतीति । न केवलं मुख्यया वृत्त्योत्तरपदमनागतपरं किन्तु लक्षणयाऽतीतकालपरं चेत्यर्थः। युगपद्वृत्तिद्वयविरोधस्तु गङ्गायां मत्स्यो घोषश्चेत्यादौ तद्दर्शनात्पङ्कजशब्देन रूढ्या पद्मत्वजातेर्योगेन पङ्कजननस्य च प्रतीतिदर्शनाच्च न दूषणम् । न्यायरीत्या तद्दूषणत्वपक्षे चोत्तरपदमेवोभयलक्षकमिति द्रष्टव्यम् । नन्वखण्डदण्डायमानः काल एक एवेति पूर्वोत्तरकालावेव न स्तः । तत्कथमुत्तरकालानवगतिरापाद्यत इत्यत आह येषां चेति ॥ सर्वाख्यातेति । लडादिवर्तमानार्थकसर्वाख्यातेत्यर्थः ॥ औपाधिको वेति । ततश्च वर्तमानानद्यतनाद्यनेककालवाचित्वाल्लडादीनां भिन्नार्थत्वमिति भावः । अनागतस्येवातीतस्यापि स्ववाचकशब्देन ग्रहणे कर्तव्ये उपलक्षणया तद्ग्रहणे निमित्तमाह अत्रातीतस्येति ॥ नावगम्यते इति । नावगम्येतेत्यर्थः ॥ विशेषेणेति । एतच्च विणज्ञानस्य विशिष्टज्ञानकारणतामतमाश्रित्योक्तमित्यविरोधः । ननु माऽस्तु भविष्यति मोक्ष इत्युत्तरकालसम्बन्धितया मोक्षावगमोऽपीत्यत आह भविष्यतीति । अनिष्टान्तरमप्याह मोक्ष इति ।

### **परिमल**

उत्तरः काल इत्यस्य क्रियापेक्षायामाह गम्यत इति वक्ष्यमाणेन सम्बन्ध इति । भूतकालागोचरत्वलाभायाह वर्तमानमात्रगोचरमित्यर्थ इति ॥ प्रागेवेति । ‘अतीतानागतौ कालावपिर् न साक्षिगोचरौ । पक्षीकर्तुमशक्यत्वान्नानुमा तत्र वर्तत’ इत्यादिनानुमानिकपादे दूषितत्वादित्यर्थः । स्यादेतत् । यद्युत्तरः कालो भवेत् । न च सोस्ति तस्याखण्डत्वाद् इत्यत आह येषां चेति । मत इति शेषः ॥ सर्वाख्यातेति । भूतवर्तमानभविष्यदर्थकलकारादेशरूपतिङ्प्रत्ययानामित्यर्थः ।

### **यादुपत्यम्**

प्रागेवेति । प्रथमाध्याय एवेत्यर्थः ।

### **श्रीनिवासतीर्थीया**

तन्नियमं वर्तमानमात्रग्राहित्वनियमम् । ननूत्तरकालग्रहणमनुमानादिप्रमाणान्तरैर्भविष्यतीत्यत आह प्रमाणान्तराणामिति । ‘अतीतानागतौ कालावपिर् न साक्षिगोचरावि’त्यादिनेत्यर्थः । ननु कालस्याखण्डत्वात्कथमुत्तरत्वादिवचनमत आह येषां चेति । अन्यथा उपाधिभेदानङ्गीकारे ॥ सर्वाख्यातेति । वर्तमानाद्यर्थकलडशद्याख्यातरूणां प्रत्ययानाम् ॥ ऐकार्थ्येति । अखण्डकालस्यैकस्यैव तद्वाच्यत्वादिति भावः ।

### **वाक्यार्थरत्नमाला**

मूले गम्यत इतीति । अभ्युपगम्य इत्यर्थकेत्यर्थः । तदितीति । तच्चेन्नोत्तरगोचरमित्यत्रत्यतच्छब्देनेत्यर्थः । उत्तरः कालः कथं गम्यत इत्येतावतैव पूर्तेरेवकारवैय्यर्थ्यमित्यतः साक्षित्वाभावेन उत्तरकालावगतिः कथमपि न स्यादित्यभिप्रेते आक्षेपे प्रमाणान्तरासम्भवस्योपपादनं यदपेक्षितं तत्सूचकत्वादेवकारस्य न वैयर्थ्यमित्याशयेनोक्तं मूले प्रमाणान्तराणामिति । अनेन मोक्षो गम्यत इत्यत्रावगम्यत इति व्याख्यानानुसारेण कालोऽवगम्यत इति योजनापि सूचितेत्येवं मनसि निधाय प्रमाणान्तराणामित्यादि व्याचष्टे । बाह्येत्यादिना । विपरत्वमेवेति । एतच्च लक्षणया संकोचेनोपपन्नमिति भावः । काकेभ्य इत्यादाविवोभयलक्षकत्वभ्रान्तिनिवारणाय सिद्धान्तरीत्यापि शब्दोपपत्तिमाह । नकेवलमिति । न्यायरीत्येति । तन्मते वृत्तिद्वयविरोधस्यदूषणतया मुख्यामुख्यार्थयोरुभयोरपि लक्षणैवेति व भावः । सिद्धान्ते निर्विकल्पकदूषणेन विणज्ञानस्य विशिष्ठज्ञानस्य हेतुताया निरासात्तर्कताण्डवे तथात्वस्य स्पष्टत्वाच्च तस्य तद्धेतुत्वकथनं मतान्तररीत्येत्याह । एतच्चेति । अविरोध इति विणज्ञानस्य हेतुत्वनिरासकद्रव्यादिविकल्पानां प्रथममेवोत्पत्तौ बाधकाभावेन निर्विकल्पकानुपपत्तेरिति पद्धतिग्रन्थेन विरोधो नास्तीत्यर्थः ।

