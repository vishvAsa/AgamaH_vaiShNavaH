+++
title = "०१ मुक्तानां स्वरूपभूतकामावस्थितिरस्ति"

+++


## कामा येऽस्य हृदि श्रिताः

**मुक्तानां स्वरूपभूतकामावस्थितिरस्ति**

**कामा येऽस्य हृदि श्रिताः**

### **सुधा**

ननु मुक्तानां कामाभावेऽपि ‘यदा सर्वे प्रमुच्यन्ते कामा येऽस्य हृदि श्रिताः । अथ मर्त्येऽमृतो भवत्यत्र ब्रह्म समश्नुते’ इत्याद्या श्रुतिरस्ति । तत्कथं कामवत्त्वनिश्चय इत्यत आह कामा येऽस्येति ।

## **अनुव्याख्यानम्**

***..... ..... कामा येऽस्य हृदि श्रिताः ॥***

***इत्यन्तःकरणस्थानां कामानां मोक्षमेव हि ॥***

***आह श्रुतिः ...... .... ..... .....***

इति श्रुतिरित्यन्वयः । अन्तःकरणस्थानामेवेति च । न तु सर्वथाऽपीत्येवार्थः । हिशब्दो यस्मादित्यर्थे । तस्मादकामः स्यात्कथं मुक्त इति सम्बन्धः ।

कुतः श्रुतेरर्थसङ्कोचः क्रियत इत्यत आह हृदीत्येवेति ।

**अनुव्याख्यानम्**

***.... ..... हृदीत्येव न चेद्व्यर्थं विणम् ॥***

न चेदेषा श्रुतिरुक्तरीत्या व्याख्यायेत । सर्वथाऽपि कामाभावपरेति व्याख्यायेतेति यावत् । तदा हृदि श्रिता इति कामानां विणं व्यर्थमेव स्यात् । व्यावर्त्याभावात् । अतो विणं प्रयुञ्जाना श्रुतिरन्तःकरणपरिणतीनां कामानामेव मुक्तावभावोऽन्तःकरणस्यैवाभावान्न तु सर्वेषां स्वरूपभूतानां कामानामवस्थानादित्येतमर्थं गमयतीति ।

### **वाक्यार्थचन्द्रिका**

इति श्रुतिरित्यन्वय इति । इत्यन्तःकरणस्थानामित्यत्रत्यस्येतिशब्दस्य व्यवहितेन श्रुतिरित्यनेनान्वय इत्यर्थः ॥ अन्तकरणस्थानामेव चेति । अन्वय इति वर्तते । अन्तःकरणस्थानामित्यस्य व्यवहितेन मोक्षमेवेत्यत्रत्यैवकारेणान्वय इति भावः ॥ व्यावर्त्याभावादिति । सम्भवे व्यभिचारे च विणस्यार्थवत्त्वादिति भावः ।

### **परिमल **

व्यवधानादाह इति श्रुतिरित्यन्वय इति । एवशब्दस्यान्वयप्रदर्शनपूर्वं व्यावर्त्यमाह अन्तःकरणेति । मूलोक्तव्यतिरेकस्य व्यर्थतारूपायाऽऽद्येन व्याप्तेरस्फुटत्वादन्वयरूपमापादकमाह इति व्याख्यायेतेति ॥ यावदिति ॥ प्रयुंजाना श्रुतिरित्यस्य गमयतीत्यन्वयः ।

### **श्रीनिवासतीर्थीया**

उक्तरीत्येति । अन्तःकरणस्थानां कामानामित्युक्तरीत्येत्यर्थः । ननु कथं सावकाशत्वं विणस्य स्वरूपकथनपरत्वादिति चेत्तत्राह विणेति । विणस्येत्यर्थः । स्वरूपकथनपरत्वस्याद्याप्यनिश्चितत्वेन निरवकाशत्वनिश्चय इति भावः ।

