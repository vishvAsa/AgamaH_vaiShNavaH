+++
title = "०२ न सर्वकामानां मनःपरिणामरूपत्वम्"

+++


## हृद्येव तेषां श्रयणमिति पक्षो न भासते

**न सर्वकामानां मनःपरिणामरूपत्वम्**

**हृद्येव तेषां श्रयणमिति पक्षो न भासते**

### **सुधा**

भवेदेतद् यदीदं विणं स्यात् । न चैवम् । व्यावर्त्याभावात् । एतत्सर्वं मन एवेति श्रुत्या सर्वेषामपि कामानां मनःपरिणाम(वत्)त्वमेव न त्वात्मधर्मः कामोऽस्तीत्यवगमात् । अतो हृदि श्रिता इत्येतत्स्वरूपकथनमात्रमित्याशयेनाशङ्क्य निषेधति हृद्येवेति ।

## **अनुव्याख्यानम्**

***हृद्येव तेषां श्रयणमिति पक्षो न भासते ॥***

अन्तःकरण एव । तेषां कामानाम् । भासते शोभते । कुतो न भासत इत्यत आह मुक्तानामिति ।

**अनुव्याख्यानम्**

***मुक्तानां कामितामाह पृथक् शाखासु यच्छतिः ॥***

अन्तःकरणविधुराणामपीत्यर्थः । यद्यस्मात्तस्मान्न शोभत इति सम्बन्धः । श्रुतिः पूर्वोदाहृता । नन्वेतदयुक्तम् । प्रागुदाहृतश्रुतेः प्रतिपक्षतयोद्भाविताया अस्याः श्रुतेस्तयैव बाधस्योच्यमानत्वात् । मैवम् । प्रागुदाहृतश्रुतेः प्रबलत्वेन बाधकत्वोपपत्तेः । तथा हि । कामश्रुतिस्तावन्निरवकाशा । तदभावश्रुतिस्तूक्तरीत्या सावकाशा । विणस्वरूपकथनत्वसन्देहेऽपि न निरवकाशत्वम् । एतत्सर्वं मन एवेत्यपि सावकाशश्रुतिरिति साङ्ख्याधिकरणेऽभिहितम् । किञ्च कामश्रुतिः सर्वास्वपि शाखास्वस्ति । तथैवोदाहृतत्वात् । तदभावश्रुतिस्तु क्वचिदेवेति कथं न बाध्यबाधकभावः । तदिदमुक्तं पृथक्शाखास्विति ।

### **वाक्यार्थचन्द्रिका**

पूर्वोदाहृतेति । सोऽश्नुते सर्वान्कामानित्यादिकेत्यर्थः ॥ उक्तरीत्येति । हृदि श्रिता इति विणं प्रयुञ्जाना श्रुतिरन्तःकरणतत्परिणतानामेवाभावं वदति । अन्यथा विणवैयर्थ्यप्रसङ्गादित्युक्तरीत्येत्यर्थः । ननु तदभावश्रुतेः कथं सावकाशत्वं हृदीत्यस्य विणतयाऽद्याप्यनिश्चयादित्यत आह विणस्वरूपकथनत्वेति । विणत्वस्वरूपकथनत्वेत्यर्थः । न निरवकाशत्वं न निरवकाशत्वनिश्चयः । तथा च निश्चितनिरवकाशतया श्रुत्या तदभावश्रुतेर्बाधोपपत्तिरिति भावः । नन्वेतत्सर्वं मन एवेति श्रुतिबलात्स्वरूपकथनपरतानिश्चयो भविष्यतीत्यत आह एतत्सर्वं मन एवेत्यपीति । द्विविधि हि कामः । एक आत्मधर्मोऽपरोऽन्तःकरणधर्मः । तत्रान्तःकरणधर्मं काममभिप्रेत्यैतत्सर्वं मन एवेति श्रुतिः प्रवृत्ता नात्मनः कामवत्तां बाधते । अन्यथा देवदत्तो गोमानित्यनेनापि यज्ञदत्तस्य गोसम्बन्धबाधापातात् । विषम उपन्यासः । यावता देवदत्तस्येव यज्ञदत्तस्यापि गोस्वामितायाः प्रमाणेन सिद्धेर्न प्रमिततन्निषेधकत्वं वाक्यस्य कल्पयितुं शक्यमित्यतो वाक्यस्य तत्र देवदत्तस्य गोसम्बन्धप्रतिपादनमात्रे तात्पर्यं कल्प्यते । न चैवम् । कामद्वैविध्ये प्रमाणमस्ति । ये न मनोधर्मकाममभिप्रेत्य श्रुतिः सावकाशा भवेदित्यतः श्रुत्यनुभवबलात्तद्द्वैविद्यसिद्धेर्युक्तमत्रापि सावकाशत्ववर्णनमिति साङ्ख्याधिकरणे उभयात्मकता यत इत्यादिनाऽभिहितमित्यर्थः ।

### **परिमल **

एतत्सर्वमिति । कामः सङ्कल्पो विचिकित्सा ह्रीर्धीर्भीरिति पूर्वभागोक्तधर्मपरामर्शः हृच्छब्दस्य गोलकार्थकत्वभ्रमनिरासायोक्तमन्तःकरण एवेति । प्रकृतोपयोगाय अपिशब्दाध्याहारेण मुक्तशब्दार्थमाह अन्तःकरणविधुराणामपीति ॥ पूर्वोदाहृतेति । कामस्य यत्राप्ताः कामाः सर्वकामानवाप्नोतीत्याद्येऽर्थः । ननु हृदि(श्रिता) इत्यस्य स्वरूपोक्तिमात्रपरत्वसन्देहान्न सावकाशतेत्यत आह विणेति । प्रत्येकं त्वप्रत्ययान्वयः । नन्वेतत्सर्वं मन एवेति श्रुतिबलाद्धृदीति स्वरूपोक्तिरिति आह एतत्सर्वमिति । ‘उभयात्मकता यतः’ । ‘कामस्य तु मनः कामः प्रियाप्रियविभेदतः । द्वैविध्यं दृश्यत सत्येतद्व्याख्यावसरे निरीश्वरसाङ्कयनयेऽभिहितमित्यर्थः ।

### **यादुपत्यं**

ननु कामाभावश्रुतिः कथं सावकाशा हृदीत्यस्य विशेणताया अद्याप्यनिश्चयादित्यत आह विणस्वरूपकथनत्वेति । न निरवकाशत्वं न निरवकाशत्वनिश्चयः । तथा च निश्चितनिरवकाशत्वं कामश्रुत्या तदभावश्रुतेर्बाधोपपत्तिरिति भावः । नन्वेतत्सर्वं मन एवेति श्रुतिबलात्स्वरूपकथनपरतानिश्चयोऽस्त्वित्यत आह एतत्सर्वमिति । ‘उभयात्मकतया यतः । कामस्य तु मनः कामः प्रियाप्रियविभेदतः । द्वैविध्यं दृश्यते चास्ये’त्यत्रेति शेषः ।

### **श्रीनिवासतीर्थीया**

ननु कामः सङ्कल्प इत्याद्युक्त्वैतत्सर्वं मन एवेति श्रुतेर्नात्मधर्मः कामोऽस्ति । अतो व्यावर्त्याभावान्न विणं हृदीत्येतत्किन्तु स्वरूपकथनपरमेवैतदिति न तदभावश्रुतिः सावकाशा । अपि तु निरवकाशैवेत्यत आह एतत्सर्वं मन एवेत्यपीति ।

### **वाक्यार्थरत्नमाला**

मूले विणं च स्वरूपकथनं चेति द्वन्द्वात्परो भावशब्दः प्रत्येकमभिसम्बध्यते इति भावेनाह । विणत्वेति । सन्देहस्य निश्चयप्रतिबन्धकत्वाभिप्रायेणाह । निरवकाशत्वनिश्चय इति । श्रुत्येति । कामश्रुत्येत्यर्थः ।

