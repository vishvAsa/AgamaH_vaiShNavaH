+++
title = "०५ उक्तार्थोपसंहारः"

+++


## अतः सर्वगुणैर्युक्तं ब्रह्माङ्गीकार्यमेव हि

**उक्तार्थोपसंहारः**

**अतः सर्वगुणैर्युक्तं ब्रह्माङ्गीकार्यमेव हि**

### **सुधा**

सर्वं तदुपजीव्यैवेत्यादिनोक्तमर्थमुपसंहरति अत इति ।

## **अनुव्याख्यानम्**

***अतः सर्वगुणैर्युक्तं ब्रह्माङ्गीकार्यमेव हि ॥***

अङ्गीकार्यं धर्मितयेति शेषः । तथा चोपजीव्यविरोधस्तत्त्वमस्यादिवाक्यस्य दुर्वार इति हेरर्थः ।

### **वाक्यार्थचन्द्रिका**

नन्वत्र सर्वगुणैर्युक्तं ब्रह्माङ्गीकार्यमित्येतावदेवोच्यते न तु सर्वगुणैर्युक्तस्य धर्मितया अङ्गीकर्तव्यत्वं तत्कथमस्य ग्रन्थस्य सर्वं तदुपजीव्यैवेत्याद्युक्तोपसंहारत्वमित्यतोऽपेक्षितपूरणेन तदुपपादयति धर्मितयेति शेष इति ।

