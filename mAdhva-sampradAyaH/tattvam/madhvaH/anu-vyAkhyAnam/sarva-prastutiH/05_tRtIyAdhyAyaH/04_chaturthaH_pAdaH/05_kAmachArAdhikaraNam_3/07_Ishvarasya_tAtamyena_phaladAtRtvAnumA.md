+++
title = "०७ ईश्वरस्य तातम्येन फलदातृत्वानुमानस्यादुष्टत्वसमर्थनम्"

+++


## अपेक्ष्योपायवैषम्यमुपेयस्य तथा स्थितिः

**ईश्वरस्य तातम्येन फलदातृत्वानुमानस्यादुष्टत्वसमर्थनम्**

**अपेक्ष्योपायवैषम्यमुपेयस्य तथा स्थितिः**

### **सुधा**

एवमनुमानस्यान्यथासिद्धिं निरस्य बाधकप्रतिरोधौ निराकरोति अपेक्ष्येति ।

## **अनुव्याख्यानम्**

***अपेक्ष्योपायवैषम्यमुपेयस्य तथा स्थितिः ॥***

***मया कया विरुद्धा स्यात् ...... ......***

तथास्थितिर्विषमतेश्वरेण क्रियत इति साध्यमानेति शेषः । मया प्रमाणेन । कया न कयापि । परमं साम्यमित्यादेरन्यथाव्याख्यातत्वादिति भावः । अनुमानादेर्व्याप्तिप्रतिपत्तये दृष्टान्तमाह राजादाविति ।

**अनुव्याख्यानम्**

***...... ....... राजादावपि दृश्यते ॥***

प्रेक्षावति राजादौ सेवानुरूपफलदानं वैपरीत्यकर्तर्यप्रेक्षावति वैषम्यादिकं च दृश्यत इत्यर्थः । साध्यसाधनवैरूप्यकल्पने बाधकान्तरमाह त्याग इति ॥

**अनुव्याख्यानम्**

***त्यागो दृष्टस्य चादृष्टकल्पनेति सुदुष्करौ ॥***

***मायिभ्योऽन्येन केनापि ....... .......***

सर्वत्र साध्यसाधनैकरूप्यस्य दृष्टत्वात्तद्वैरूप्यस्य क्वाप्यदृष्टत्वात्तत्प्रकृतवैरूप्यं शङ्कमानस्य दृष्टत्यागोऽदृष्टकल्पना चेति दोषौ प्रसज्येते । न च स्यातां ताविति शक्यते वक्तुम् । प्रेक्षावता केनाप्यनङ्गीकृतत्वादित्याह सुदुष्कराविति । मायावादिनो दृष्टं प्रपञ्चस्य सत्यत्वादिकं त्यजन्ति । अदृष्टमनिर्वाच्यादिकं कल्पयन्ति । अतो मायिभ्योऽन्येनेत्युक्तम् । अस्य चोत्तरत्रोपयोगः । अन्यैरकृतमपि दृष्टत्यागादिकं कुर्वतां को दोष इत्यत आह तत्किमिति ।

**अनुव्याख्यानम्**

***....... ...... तत्किमन्यैश्च वादिभिः ॥***

***मायिनोऽत्रानुगम्यन्ते ...... .......***

तत् तर्हि । किमिति गूढाभिप्रायः प्रश्नः । अत्र दृष्टत्यागाद्यनुष्ठानविषये । अनुगम्यन्ते अनुस्त्रियन्ते । एतदुक्तं भवति । दृष्टत्यागादिप्रसङ्गेन मायावादिनो दूषयतां पुनरत्र दृष्टत्यागादिंक स्वयं कुर्वतां व्याहतिः स्यादिति ।

### **वाक्यार्थचन्द्रिका**

अन्यथेति । दुःखाद्यभावसाम्यं चेत्यादिनेति शेषः । अनुमानादेरित्यादिपदेनोक्तविपक्षबाधकतर्कपरिग्रहः । ईश्वरो मुमुक्षुभ्यो विचित्रं फलं प्रयच्छति विचित्रसाधनाराधितत्वादित्यनुमानमूलभूतव्याप्तौ दृष्टान्तमाह प्रेक्षावतीति । इदं च विणं दृष्टान्ते साध्यवैकल्यपरिहाराय । यत्र विचित्रसाधनाराधितत्वं तत्र विचित्रफलदातृत्वमिति सामान्यव्याप्तौ समफलदातरि राजादौ व्यभिचारपरिहाराय प्रेक्षावत्त्वस्य व्याप्तिशरीरप्रवेशेऽपि हेतुशरीरे न तत्प्रवेशो निर्दिष्टहेतावव्यभिचारादिति द्रष्टव्यम् । योऽनुष्ठिताल्पसाधनायानुष्ठितमहासाधनसमानफलदाता स विषम इत्याद्युक्ततर्कमूलभूतव्याप्तौ दृष्टान्तमाह वैपरीत्येति । साधनवैचित्र्येऽप्यविचित्रफलदातरीत्यर्थः ॥ साध्यसाधनवैरूप्यकल्पन इति । साध्यमविचित्रं साधनं तु विचित्रमिति साध्यसाधनवैरूप्यकल्पन इत्यर्थः ॥ ऐकरूप्यस्येति । साध्यस्य विचित्रत्वे साधनस्यापि विचित्रत्वमिति तदैकरूप्यस्येत्यर्थः ॥ अस्य चेति । मायिभ्योऽन्येत्यनेनार्थतो लभ्यस्य मायिनो दृष्टादृष्टत्यागस्वीकाररूपप्रमेयस्येत्यर्थः ॥ उत्तरत्रेति । ‘तत्किमन्यैश्च वादिभिर्मायिनोऽत्रानुगम्यन्त’ इत्युत्तरत्रेत्यर्थः । उत्तरवाक्यार्थ एवोपयोगोऽस्य न पूर्ववाक्यार्थ इत्याशयः । गूढाभिप्रायमेव व्यनक्ति एतदुक्तं भवतीति ॥ दूषयतामिति । तारतम्याभाववादिनां रामानुजीयानामित्यर्थः ।

### **परिमल **

एवमनुमानस्येति । वैषम्यमित्येतदवतारिकायामुक्तस्येत्यर्थः ॥ अन्यथाव्याख्यातत्वादिति । ‘दुःखाद्यभावसाम्यं च साम्यवाक्यार्थ ईयत’ इत्यत्र पूर्वमेवात्रैव पाद इत्यर्थः । तथा च न तद्विरोधः शङ्क्य इति भावः ॥ अनुमानादेरिति । आदिपदेन वैषम्यं चेत्यत्रोक्ततर्कग्रहः । प्रेक्षावत्यप्रेक्षावतीत्युक्त्या साधनानुरूपफलदानव्यभिचारोऽप्रेक्षावत्त्वनिमित्त इति चेत् प्रेक्षावत्त्वे सतीत्यभिमतविणविशिष्टहेतोस्तत्राभावान्न दोषायेति सूचितम् । मायिभ्योऽन्येनेति किमर्थमुक्तम् । केनापि सुदुष्करावित्येतावता पूर्तेरित्यत आह अस्य चेति । तत्किमन्यैश्च वादिभिरित्याद्युत्तरवाक्ये व्याहत्युपपादनोपयोग इत्यर्थः ॥

### **यादुपत्यम्**

अन्यथाव्याख्यातत्वादिति । ‘दुःखाद्यभावसाम्यं च साम्यवाक्यार्थ ईयत’ इत्यत्रेति शेषः । अस्य चोत्तरत्रेति । दृष्टहानादृष्टकल्पने मायिभिः क्रियेते इत्यर्थाल्लब्धस्यास्य प्रमेयस्यात्तरत्र ‘तत्किमन्यैश्च वादिभिः । मायिनोऽत्रानुगम्यन्त’ इत्युत्तरवाक्यार्थ एवोपयोगो न प्रकृतवाक्यार्थ इत्यर्थः । अत्र तदप्रदर्शने मायिनोऽत्रानुगम्यन्त इति वक्तुमशक्यत्वादिति भावः ॥ दूषयतामिति । रामानुजीयानामिति शेषः । तेशामेव तारतम्याभाववादित्वेनात्र पूर्ववादित्वेनाभिप्रेतत्वात् ।

### **श्रीनिवासतीर्थीया**

गूढाभिप्रायं व्यनक्ति अत्र दृष्टत्यागादिकमिति ।

### **वाक्यार्थरत्नमाला**

परमं साम्यमित्यादेरिति मूले आदिपदेन सोऽश्नुते सर्वानिति श्रुतिपरिग्रहः। अप्रेक्षावत्प्रेक्षावद्राजादौ क्रमेणानुमानतर्कयव्यापकवैकल्पप्रसङ्गेन भाष्योक्तराजादिमात्रस्यानुमानतर्कयोर्दृष्टान्तत्वानुपपत्या तद्विस्यैव दृष्टान्तत्वाभिप्रायो भाष्ये इति न व्यापकवैकल्पावकाश इत्याशयेन प्रेक्षावति राजादावित्यादि मूलं प्रवृत्तम् । तत्रानुमानतर्कव्याप्तिदृष्टान्ते राजादौ विण पक्षे व्यवस्थया दर्शयितुमनुमानप्रदर्शनपूर्वकस्याद्यदृष्टान्तविशेषं तत्र योजयति । ईश्वरो मुमुक्षुभ्य इति ॥ दृष्टान्तमाहेति ॥ दृष्टान्तं विणप्रक्षेपेण घटयतीत्यर्थः । नन्वेवं विचित्रसाधनबाधितत्वस्यापे्रक्षावद्राजादौ व्यभिचारपरिहाराय हेतौ प्रेक्षावत्वे सतीति विणप्रक्षेपस्यावश्यकतया तदभावान्न्यूनत्वं हेतूकृतम् । अन्यथा मुमुक्षुभ्य इति साध्ये विणानुपपत्तेः । साधनसामान्यघटितस्य हेतोर्व्यभिचारापातात् । तथा च यत्र विचित्रमोक्षसाधनाराधित्वं तत्र मुमुक्षुभ्यो विचित्रफलादातृतत्वमिति व्याप्तिर्वाच्या । न चास्यां विव्यात्पौ दृष्टान्तोऽस्ति । ततः यो विचित्रसाधनाराधितः स विचित्रफलदातेति सामान्यव्याप्तिर्वाच्या । तस्यां चाप्रेक्षावद्राजादौ व्यभिचारे प्राप्ते तन्निरासाय प्रेक्षावत्वेन विणस्यावश्यकत्वेऽपि हेतौ विणप्रक्षेप आपद्यते । हेतोर्मोक्षसाधनरूपसाधनघटिततया तस्मिन्वितो निर्दिष्टव्यभिचाराभावादिति । दृष्टान्ततमाहेति ॥ तर्कमूलभूतव्याप्तौ दृष्टान्तीकृतं राजादिकं विणपक्षेण घटयतीत्यर्थः । साध्यसाधनत्वाभ्यां वैरूप्यस्यापरिहार्यत्वान्न वैरूप्यपदेन वैरूप्यमात्रग्रहणमित्याशयेन व्याख्याति ॥ साध्यमविचित्रमिति ॥ एवमन्यत्रापि व्याख्याने निमित्तमनुसन्धेयम् । तत्प्रकृत इति मूलम् । तदित्यव्ययं तयोरित्यर्थे । तथा च प्रकृते तयोर्वैरूप्यमिति सम्बन्धलाभान्न कश्चिद्दोषः । उक्तवैरूप्यस्य प्रकृतत्वादे वैकरूप्यपदस्य साध्यत्वेन साधनत्वेन वा यदेकरूपत्वं तत्परत्वानुपपत्तेर्व्याख्याति ॥ साध्यस्येति ॥ साध्यसाधनपदन्यासो वैचित्र्यमात्रभारेणेति न दोषः ।

