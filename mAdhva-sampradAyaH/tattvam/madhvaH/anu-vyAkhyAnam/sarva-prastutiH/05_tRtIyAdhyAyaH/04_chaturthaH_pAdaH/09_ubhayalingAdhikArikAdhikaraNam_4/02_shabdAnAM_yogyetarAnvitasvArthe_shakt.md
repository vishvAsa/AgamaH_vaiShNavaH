+++
title = "०२ शब्दानां योग्येतरान्वितस्वार्थे शक्तिः"

+++


## विशेषसामान्यतया स्वरूपमखिलं भवेत्

**शब्दानां योग्येतरान्वितस्वार्थे शक्तिः**

**विशेषसामान्यतया स्वरूपमखिलं भवेत्**

**सुधा**

किञ्चास्मिन्नपि पक्षे ब्रह्मणो बुद्धावनारोहस्तदवस्थ एव । यतस्तदादिशब्दाः सामान्यत एव योग्यान्वितं ब्रुवते । सर्वमादिशब्दा एव वितः । तथाऽनुभवात् । न च सामान्यतोऽन्विताभिधायिना व्यावृत्तप्रतीतिरित्याशयवानाह विशेषेति ।

## **अनुव्याख्यानम्**

***वि**शेष**सामान्यतया स्वरूपमखिलं भवेत् ॥***

अखिलं योग्यान्वितं स्वरूपं विसामान्यतया शब्दबोध्यं भवेत् ।

### **वाक्यार्थचन्द्रिका**

ननु विसामान्यतयेत्युत्तरवाक्यमनर्थकम् । न च सर्वपदार्थानां सामान्यवितया शब्दबोध्यत्वव्युत्पादनार्थत्वान्न तदिति वाच्यम् । तद्व्युत्पादनस्याप्यनर्थकत्वात् । न च तदादिशब्दानां सामान्यतोऽन्विताभिधायित्वेन सर्वज्ञत्वादिव्यावृत्तवस्तुव्यवस्थापकत्वाभावात्तदनुपस्थितेर्बोध्यस्य ब्रह्माहमस्मीति बोधानुपपत्तिसमर्थनार्थत्वान्न तदिति वाच्यम् । अत्र पक्षे तद्बोधनानुपपत्तेरनुद्भावितत्वेन तत्समर्थनार्थत्वायोगादित्यतोऽस्मिन्नपि पक्षे तदनुपपत्तेरभिप्रेतत्वान्न तत्समर्थनपरोत्तरग्रन्थवैयर्थ्यमित्यभिप्रेत्यात्र पक्षे तदनुपपत्तिदूषणान्तरमुद्भाव्य तदुपपादकतयोत्तरग्रन्थं सङ्गमयति किञ्चेति ॥ सामान्यत एवेति । यद्यपि तदादिशब्दानां सार्वज्ञादिपदसमभिव्याहृतानां वित एव योग्यान्विताभिधायकत्वं तथाऽपि पदान्तरासमभिव्याहृतानां न तदिति भावेनेयमुक्तिरिति भावः ॥ वित इति । यद्यपि सर्वज्ञादिपदानामपि पदान्तरासमभिव्याहृतानां न वितोऽन्विताभिधायकत्वमस्ति तथाऽपि पदान्तरसमभिव्याहृतानां तदस्तीत्याशयेनेयमुक्तिरिति भावः । उभयत्रापि नियामकमाह तथेति । असमभिव्याहृतानां सामान्यत; समभिव्याहृतानां च वितो योग्यान्विताभिधायकत्वस्यानुभवादित्यर्थः । अस्त्वेवं ततः किमित्यत आह न चेति । तत्कथं बोध्यस्य ब्रह्माहमस्मीति बुद्धिः स्यादिति शेषः । नन्वत्र सर्वस्य विसामान्याक्रान्तत्वमुच्यते न तु सामान्यवितया शब्दबोद्यत्वं तत्प्रत्यायकाभावात् । तत्कथमनेनोक्तार्थसिद्धिरित्यतोऽपेक्षितं पूरयन्नेव सम्बन्धमाह अखिलमिति ॥ विसामान्यतयेति । तदादिशब्दैः सामान्यतः सर्वज्ञादिशब्दैर्वितश्चेत्यर्थः ।

### **परिमल **

शब्दबोध्यमिति । शेषोक्तिरियम् ।

### **यादुपत्यं**

तदादिशब्दा इति । सर्वज्ञादिपद(दा)समभिव्याहृता इति शेषः ॥ सर्वज्ञादिशब्दा एवेति । तदादिशब्दसमभिव्याहृता इति शेषः ।

### **वाक्यार्थरत्नमाला**

वित एव योग्यान्वितेति । प्राक्सहकारि लाभाभावेन सामान्यतो योग्येतरान्विताभिधायकत्वेऽपि सहकारिलाभे विशेषितान्विताभिधानशक्त्याविर्भावेन तदभिधायकत्वस्य सज्ञमर्थनात्सर्वज्ञादिपदसमभिव्याहृतानामित्यादिकमुपपन्नमिति ज्ञेयम् । तदस्तीत्याशयेनेति । न च तदादिशब्देऽप्येवं वक्तुं शक्यमिति न वि इति वाच्यम् । अस्या अनुपपत्तेः समुदायार्थकथनेन निराकरिष्यमाणत्वादित्याशयात् ।

------------------------------------------------------------------------

विशेषसामान्यतया स्वरूपमखिलं भवेत्

**विशेषसामान्यतया स्वरूपमखिलं भवेत्**

### **सुधा**

अन्विताभिधानमात्रमङ्गीक्रियत एव । तच्चैकस्य पदस्य सामान्यत एव न वित इति न बुद्धौ ब्रह्मारोहः । यदि च वितस्तदा धर्मिग्राहिविरोधस्तदवस्थ एवेति समुदायार्थः ।

केचिन्मायावादिनोऽन्विताभिधानमङ्गीकुर्वते विज्ञानघनादय इति नाप्राप्तशङ्केयम् ।

### **वाक्यार्थचन्द्रिका**

‘नन्वस्तु नो नैव हानिः स्यादि’ति तत्पदस्य सार्वज्ञादिव्यावृत्तब्रह्मोपस्थापकत्वस्य स्वसम्प्रतिपन्नत्वमुक्तं तदयुक्तम् । पदानां सामान्यतोऽन्विताभिधायित्वेऽपि वितस्तदभावेन तत्पदस्य सार्वज्ञादिव्यावृत्तब्रह्मोपस्थापकतायाः स्वमतेऽभावात् । यच्च सामान्यवितयेति तदादिपदानां सामान्यतोऽन्विताभिधायकत्वमेव । सर्वमादिशब्दानामेव वितोऽन्विताभिधायकत्वमिति वैषम्यमुपवर्णितम् । तदप्ययुक्तम् । पदमात्रस्य सामान्यतोऽन्विताभिधायकत्वस्य सिद्धान्तत्वेन सर्वज्ञादिशब्दानां विशेषान्विताभिदायकत्वकथनस्य तद्विरुद्धत्वात् । न च समभिव्याहृतानां तेषां वितोऽन्विताभिधायित्वाभिप्रायेणेयमुक्तिरिति न सिद्धान्तविरोध इति वाच्यम् । तथा सति तादृशानां तदादिपदानामपि तदभिधायकत्वेन तेषां सामान्यान्विताभिधायकत्वोक्तेरश्लिष्टत्वप्रसङ्गात् । न चासमभिव्याहृततदादिशब्दाभिप्रायेणेति वाच्यम् । तथा सति असमभिव्याहृतसर्वज्ञादिपदानामपि सामान्यतोऽन्विताभिधायकत्वप्रसङ्गेनोक्तवैषम्यानुपपत्त्यपरिहारात् । न हि तदादिपदसमभिव्याहृतमेव, सर्वज्ञादिपदं च समभिव्याहृतमेवेति नियन्तुं शक्यते । येन तत्सामान्यान्विताभिधाय्येवेदं च विशेषान्विताभिधायीति सिद्ध्येत् । कथं चात्र पक्षे ब्रह्माहमस्मीति बुद्ध्यभावप्रसञ्जनम् । सार्वज्ञादिव्यावृत्तब्रह्मस्वरूपस्य तदादिपदेनानुपस्थितौ प्रागुक्तधर्मिग्राहकविरोधानुपपत्तिप्रसङ्गात् । तदनुरोधेन तदादिपदानां विशेषोपस्थापकतया तद्बुद्धिसम्भवादित्यतोऽस्त्वित्यादिग्रन्थस्यान्विताभिधायित्वमात्रस्य स्वयं सम्प्रतिपन्नताकथनपरत्वेन विशेषान्विताभिधानस्य तत्परत्वासम्भवात् । विसामान्यतयेत्यादिवैषम्योपदर्शनपरग्रन्थस्य चैकं पदं सामान्यतोऽन्वितमेवाभिधत्ते न वित इत्येतत्परत्वेन पदमात्रस्याप्यसहायस्य सामान्यतोऽन्विताभिधायकत्वसिद्ध्या सिद्धान्तविरोधाभावात्सामान्यतोऽन्विताभिधायिना तत्पदेन सार्वज्ञादिव्यावृत्तब्रह्मस्वरूपानुपस्थित्याऽत्र पक्षे ब्रह्माहमस्मीति बुद्ध्यभावप्रसङ्गस्यापि श्लिष्टत्वात् । वस्तुतः सामान्यान्विताभिधायित्वेऽपि तत्पदस्य परोक्तविशेषान्विताभिधानवादाङ्गीकारवादेन धर्मग्राहिविरोधकथनस्याप्युपपन्नत्वान्न कश्चिद्दोष इत्याशयवान् ‘अस्तु नो नैव हानिः स्यादि’त्यादिग्रन्थसमुदायार्थमाह अन्विताभिधानमात्रमङ्गीक्रियत एवेत्यादिना ।

व्यवहारे भट्टनय इति वदतो मायावादिनोऽभिहितान्वयवादित्वेनान्विताभिधानवादित्वाभावादेतच्छङ्काग्रन्थस्यासदनुवादतामाशङ्क्य परिहरति केचिदिति ।

### **परिमल **

व्यवहारे भट्टनय इत्यभ्युपगमाद् विशेषान्विताभिधानमपि मयोपेयत इति वादिनं प्रति सर्वलक्षणेत्यादिश्लोकद्वयस्य निष्कृष्टार्थमाह अन्विताभिधानेति । अखण्डवादिमते अन्विताभिधानाभावात्कथमेवं सर्वेत्यादिशङ्केत्यत आह केचिदिति । विज्ञानघन इति कस्यचिन्नाम ।

### **वाक्यार्थरत्नमाला**

प्रागुक्तेति । प्रागुक्तो यो धर्मिग्रहविरोधस्तदनुपपत्तिप्रसङ्गादित्यर्थः । तद्बुद्धीति । बोध्यस्याह ब्रह्मास्मीति बुद्धीत्यर्थः । अभिहितान्वयेति ॥ पदैरनन्विता एव पदार्थाः प्रतिपाद्यन्ते । तैश्चान्वयबोध इति वादिनेत्यर्थः ।

