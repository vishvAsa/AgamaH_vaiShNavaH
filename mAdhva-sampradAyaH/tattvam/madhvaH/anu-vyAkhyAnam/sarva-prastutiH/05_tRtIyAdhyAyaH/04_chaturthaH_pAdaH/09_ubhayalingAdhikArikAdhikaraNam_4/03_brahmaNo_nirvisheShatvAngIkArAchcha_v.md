+++
title = "०३ ब्रह्मणो निर्विशेषत्वाङ्गीकाराच्च व्यावृत्यसम्भवः"

+++


## ब्रह्मणो निर्विशेषत्वाद्व्यावर्तयति किं पुनः

**ब्रह्मणो निर्विशेषत्वाङ्गीकाराच्च व्यावृत्यसम्भवः**

**ब्रह्मणो निर्विशेषत्वाद्व्यावर्तयति किं पुनः**

### **सुधा**

दोषान्तरं चाह ब्रह्मण इति ।

## **अनुव्याख्यानम्**

***ब्रह्मणो निर्वित्वाद्व्यावर्तयति किं पुनः ॥***

ब्रह्मणः पुनरिति सम्बन्धः । किं कर्तृ, ब्रह्म व्यावर्तयति, न किमपि ।

तत्त्वादीनामङ्गीकारेऽपि दोषमाह यस्मादिति ।

**अनुव्याख्यानम्**

***यस्मात्कस्माच्चिदप्यर्थात्तावच्चेत्सिद्धसाधनम् ॥***

तत्त्वादि विणेन यस्मात्कस्माच्चिदप्यर्थात्तत्त्वादिरहितात् । तावद्व्यावृत्तं चेदुपजीव्य । त्वमसीति बोध्यते । तदेदं वाक्यं सिद्धसाधनं ज्ञातस्यैव ज्ञापकं स्यात् । बोध्येनास्यार्थस्य प्रागेव विदितत्वात् । तथा चाशास्त्रं स्यात् ।

### **वाक्यार्थचन्द्रिका**

मूले किंशब्दः कर्तृवाची ब्रह्मेति कर्मवाचकं पदमध्याहार्यमिति भावेन किंशब्दमनूद्य व्याकुर्वन्नेवान्वयमाह किं कर्त्रित्यादि । व्वावर्तकधर्माभावेन व्यावृत्तत्वानुपपत्तेरात्यन्तिकव्यावृत्तत्वाभाववद्यत्किञ्चिद्व्यावृत्तत्वस्याप्यभावान्न तदाश्रयणेनाप्युपजीव्यत्वसमर्थनमिति भावः । ननु ब्रह्मणो निर्वित्वेन तत्र तत्त्वादिधर्माणामप्यभावान्न तैरपि व्यावृत्तत्वस्योपजीव्यत्वमित्युक्तम् । तत्कथं तत्त्वादिना व्यावृत्तमुपजीव्य त्वमसीति बोधने वाक्यस्य ज्ञातज्ञापकत्वकथनमुत्तरत्रेत्यतोऽव्यावृत्तत्वकथनस्य वस्तुगतिमनुरुध्य प्रवृत्तत्वाद्व्यावृत्तमुपजीव्य त्वमसीति बोधने सिद्धसाधनकथनस्य तत्त्वादिधर्माङ्गीकारवादेन प्रवृत्तत्वान्न पूर्वोत्तरविरोध इति भावेनाङ्गीकारवादेनोत्तरग्रन्थ योजयति तत्त्वादीनामिति । साकाङ्क्षत्वाद्वक्ष्यमाणज्ञातज्ञापकत्वोपयोग्यर्थजातं पूरयन्वाक्यं व्याचष्टे तत्त्वादिविणेनेति । सिद्धसाधनत्वस्याप्यनुमानदूषणत्वेन वाक्यदोषत्वाभावात्कथं तदुक्तिरित्यत आह ज्ञातस्यैवेति । तदेवोपपादयति बोध्येनेति । अस्तु वाक्यस्य ज्ञातार्थज्ञापकत्वं को दोषः । न चाप्रमाण्यम् । याथार्थ्यमेव प्रामाण्यमित्यङ्गीकारेण तदप्रसङ्गादित्यत आह तथा चेति । वक्तृश्रोत्रोरभिमतमनन्यसाध्यं फलमधिकृत्य तद्धेतुभूतं प्रमाणान्तराप्राप्तमर्थं प्रतिपादयतां वाक्यानां समूहस्यैव शास्त्रत्वेन ज्ञातज्ञापकस्य तदयोगादिति भावः ।

### **यादुपत्यं**

किं कर्त्रिति । किंशब्दः कर्तृवाचीत्यर्थः । ब्रह्मेति कर्मवाचकं पदमध्याहृत्यान्वयं दर्शयति ब्रह्म व्यावर्तयतीति । उक्तश्चेत्यनन्तरमभेदेऽपि विबलेनेति शेषः ।

### **श्रीनिवासतीर्थीया**

बोध्येनेति । उपदेश्येन श्वेतकेतुनेत्यर्थः ॥ अशास्त्रं स्यादिति । अपूर्वताविरहादिति भावः ।

### **वाक्यार्थरत्नमाला**

साकाङ्क्षत्वाद्वक्ष्यमाणेति वाक्ये तत्वादिविणेनैत्येतस्मिन्व्याख्याने तत्वादिविणेनोपजीव्यत्वमस्तीत्यादेरनेकस्य पूरणाभिप्रायेणार्थजातमित्युक्तम् । तत्वनिर्णयटीकायामपौरुषेयवादे उक्तं शास्त्रलक्षणमाह ॥ वक्तृश्रोत्रोरिति ॥

