+++
title = "०३ देवान् पापं गच्छतीति श्रुतिकथनम्"

+++


## पुण्यमेवामुमाप्नोति न देवान्पापमाप्नुयात्

**देवान् पापं गच्छतीति श्रुतिकथनम्**

**पुण्यमेवामुमाप्नोति न देवान्पापमाप्नुयात्**

### ***सुधा***

यदुक्तमविशेषादिति तदसिद्धम् । व्यवस्थापकश्रुतिसद्भावादित्याह पुण्यमेवेति ।

## **अनुव्याख्यानम्**

***पुण्यमेवामुमाप्नोति न देवान्पापमाप्नुयात् ॥***

***इत्यादिश्रुतयो मानमुक्तेऽर्थे ...... .......***

अनेन ‘पुण्यमेवामुं गच्छति न ह वै देवान्पापं गच्छती’ति श्रुतिमुपादत्ते । अमुं सप्तान्नविद्योपासनेन प्रेरकतया परपुरप्रवेशिनं परकृतं पुण्यमेवाप्नोति न पापम् । कुतः । देवो ह्यसौ जातो । न हि देवान्प्राप्नोतीत्यर्थः । उक्तेऽर्थे शुभमेव भवति नाशुभमित्यर्थे ।

### ***परिमल ***

इति श्रुतिमिति । वाजसनेये तृतीयेऽध्याये सप्तान्नविद्यागतां श्रुतिमित्यर्थः ।

### ***वाक्यार्थरत्नमाला***

सप्तान्नविद्योपासनेनेति मूलम् । पुण्यमेवामुं गच्छति न ह वै देवा न्यायमित्येतद्बृहदारण्यकव्याख्यावसरे समस्तमनुष्याणामन्यं प्रसिद्धमेकम् । देवेभ्यो दीयमाने वैश्वदेवबलिहरणे द्वेऽन्ये । पशुभ्यो दीयमानं पयोलक्षणमेकम् । मनोवाक्कायकर्मणि प्रीण्यन्नानि परमात्मन इत्येवं सप्तान्नानां परमात्मा जनक इति प्रतिपादनेनोक्तसप्तान्नविद्योपासनेनेत्यर्थः ।

