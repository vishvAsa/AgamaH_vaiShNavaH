+++
title = "०२ देवतानाम् अशुभप्रेरकत्वं नाशुभफलभागिनः"

+++


## अशुभं त्वशुभेऽप्येषां स्वातन्त्र्यात्प्रीतितो हरेः

**देवतानाम् अशुभप्रेरकत्वं नाशुभफलभागिनः**

**अशुभं त्वशुभेऽप्येषां स्वातन्त्र्यात्प्रीतितो हरेः**

### ***सुधा***

यदि स्वातन्त्र्याद्देवदत्तानुष्ठितज्ञानादिफलं देवानां स्यात्तर्हि तदनुष्ठितमिथ्याज्ञानदिफलमपि प्रसज्येताविशेषादित्यत आह अशुभं त्विति ।

## **अनुव्याख्यानम्**

***अशुभं त्वशुभेऽप्येषां स्वातन्त्र्यात्प्रीतितो हरेः ॥***

***आज्ञया चान्यगं नैव भोगाय भवति क्वचित् ॥***

अन्यगमशुभं त्वेषां देवानां क्वचिदपि भोगाय न भवति । कुतः । हरेः प्रीतितोऽशुभेऽप्येषां स्वातन्त्र्याद्भगवत्प्रसादेन मैतदस्मान्प्रापदिति निवारणे तेषां सामर्थ्यसद्भावात् । मैतदेतान्प्रापदिति हरेरेवाज्ञया च । अन्यगमिति वदता स्वगतं तु भवतीति सूचितम् । अनेनासति निवारणकारण इति स्वामित्वहेतुर्विशेषितो भवति ।

### ***वाक्यार्थचन्द्रिका***

यत्र देवदत्तानुष्ठितसम्यग्ज्ञानादिफलं तत्र तन्मिथ्याज्ञानादिफलमपीति तर्कमूलविव्याप्तौ दृष्टान्ताभावेन मूलशैथिल्यान्नैतदापादनं युक्तमित्यतो विव्याप्तिवदविलक्षणसामान्यव्याप्तेरपि तन्मूलत्वाद्विव्याप्त्यभावेऽपि सामान्यव्याप्त्याश्रयणेन युक्तः प्रसङ्ग इत्याह अविशेषादिति । नन्वेवमशुभफले सत्यपि स्वामित्वे तत्फलभाक्त्वाभावेन न स्वामित्वहेतोस्तत्र व्यभिचारपरिहार इत्यत आह अनेनेति । ‘अशुभेऽप्येषां स्वातन्त्र्यात्प्रीतितो हरेः । आज्ञया चे’त्यशुभफलनिवारणसामर्थ्यप्रतिपादकभाष्येणेत्यर्थः ।

### ***श्रीनिवासतीर्थीया***

प्रसज्येतेति । स्वामित्वाविशेषादित्यर्थः ।

### ***वाक्यार्थरत्नमाला***

ॐ स्वामिनः फलश्रुतेरित्यात्रेयः ॐ ॥ अविलक्षणेति । सामान्यव्याप्तिरपि द्विविधा । यदिन्द्रियं रूपादिष्वदिरूपाऽविलक्षणा च तत विशेषेणेति योज्यम् ॥

