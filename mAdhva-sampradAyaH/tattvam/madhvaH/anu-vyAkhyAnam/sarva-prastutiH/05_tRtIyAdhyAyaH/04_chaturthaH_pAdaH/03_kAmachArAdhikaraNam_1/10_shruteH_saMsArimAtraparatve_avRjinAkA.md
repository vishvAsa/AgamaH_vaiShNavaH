+++
title = "१० श्रुतेः संसारिमात्रपरत्वे अवृजिनाकामहतशब्दयोरनुपपत्तिः"

+++


## संसार एव चेदेतत्तारतम्यं न मुख्यतः

**श्रुतेः संसारिमात्रपरत्वे अवृजिनाकामहतशब्दयोरनुपपत्तिः**

**संसार एव चेदेतत्तारतम्यं न मुख्यतः**

### **सुधा**

श्रुतिद्वयोक्तमानन्दतारतम्यं संसारविषयमेव न मुक्तिविषयमित्याशङ्क्य परिहरति संसार एवेति ।

## **अनुव्याख्यानम्**

***संसार एव चेदेतत्तारतम्यं न मुख्यतः ॥***

***अकामहतशब्दार्थोऽवृजिनत्वं च नो भवेत् ॥***

एतच्छत्युक्तं तारतम्यं संसार इत्येवोक्ते सिद्धान्तिनो नानिष्टम् । मुक्तामुक्तविषयताया वक्ष्यमाणत्वात् । अत एवेत्युक्तम् । तस्यैव विवरणं न मुख्यत इति । सप्तम्यर्थे तसिः । एतत्तारतम्यं संसार एव न तु मुख्ये पुरुषार्थे मोक्षे इति चेदित्यर्थः । तर्ह्यकामहतशब्दार्थोऽकामहतत्वमवृजिनत्वं च नो भवेत् । युक्तमिति शेषस् तथा हि । यश्च श्रोत्रियोऽवृजिनोऽकामहत इति श्रोत्रियस्य चाकामहतस्येति चोक्ताकामहतत्वादिकं किं प्रकृतानां संसारिणामेव विणमुत संसार्यन्तरसमुच्चयार्थम् । नाद्यः । यतः सम्भवे व्यभिचारे च विणमर्थवत् । न च ब्रह्मादयः केचिदश्रोत्रियत्वादिगुणाः सन्ति । येन व्यभिचारनिवारणार्थमेतत्स्यात् । नापि संसारिष्वकामहतत्वादिकं सम्भवति । अत एव द्वितीयोऽपि परास्तः ।

### **वाक्यार्थचन्द्रिका**

वक्ष्यमाणत्वादिति । ‘स एक इति संसारगतमुक्त्वा सुखं पुनः । श्रोत्रियस्येति वदति मुक्ताच्छातगुणात्मतामि’त्यादिनेति शेषः ॥ सप्तम्यर्थे तसिरिति । आद्यादिभ्य उपसङ्ख्यानादिति भावः ॥ सम्भवे व्यभिचारे चेति । यद्विणं लक्ष्यमात्रे सम्भवति यदनुपादाने व्यभिचारश्च भवति तदेव विणमर्थः । तत्र यद्विणं लक्ष्यमात्रे सम्भवतीत्यसम्भवाव्याप्तिवारकत्वसूचनं यदनुपादाने व्यभिचार इत्यतिव्याप्तिवारकत्वसूचनमित्यवधेयम् । अस्त्वेवंविधं विणं श्रोत्रियत्वादिकमपि चैवंविधमेवेति भवेदेव प्रकृतसंसारिविणमित्यतः श्रोत्रियत्वादेरनेवंविधतां दर्शयति न च ब्रह्मदय इत्यादिना ॥ नापीति । संसारिष्विति हेतुगर्भं विणं संसारित्वादित्यर्थः ॥ अत एवेति । संसारिष्वकामहतत्वाद्यसम्भवादेवेत्यर्थः ।

### **यादुपत्यं**

सम्भवे व्यभिचार इति । यस्य विणस्य विशेष्ये सम्भवः । विशेष्यतावच्छेदकधर्मेण तत्सजातीये व्यभिचारो व्यतिरेकश्च तदेव विणं सजातीयव्यावर्तकतया सार्थकमित्यर्थः । यथा नीलोत्पलमित्यादौ नैल्यादि ।

### **श्रीनिवासतीर्थीया**

सम्भवे व्यभिचारे चेति । यस्य विणस्य विशेष्ये सम्भवो यत्परित्यागे च व्यभिचारोऽतिव्याप्तिस्तदेव विणमर्थवत्प्रयोजनवदित्यर्थः । सम्भवव्यभिचारयोः प्रकृतेऽभावं व्युत्क्रमेणोपपादयति न च ब्रह्मादय इति । श्रोत्रियत्वादीनां संसारिष्वसम्भवादेव संसारिपक्षोऽपि निरस्त इत्याह अत एवेति ।

### **वाक्यार्थरत्नमाला**

उपसङ्ख्यानादिति । तस्यादित इति सूत्रीयादावित्यादित इति सप्तम्यर्थ्ये तसिप्रयोगज्ञापितोप सङ्ख्यानादित्यर्थः । आदिमध्यपृष्टपार्श्वादिभ्य उपसङ्ख्यानमित्यस्यायमर्थानुवादः । टीकाकृतापि गीताभाष्यटीकास्थाद्यादिभ्य उपसङ्ख्यानमित्येतद्व्याख्यानावसरे उक्तसङ्ग्रह इत्युक्तत्वादिति ज्ञेयम् । तृजकाभ्यामित्येतत्सूत्रीयकाशिकायां सामर्थ्यादेकस्य विणार्थमित्युक्तं तद्य्वाख्यानरूपसम्भवे व्यभिचारे चेत्यतन्मञ्जरीव्याख्यानकुसुमविकासानुसारेणाह । यद्विणमिति । नापि संसारिष्वकामहतत्वादिकमित्येतन्मूलव्याख्यानावसरे मूलकोशे चर्चाभिधानानन्तरं सर्वे विमोहितधियस्तवेति प्रमाणं चोक्तम् । स ग्रन्थोऽत्र न लिखितः । ततस्तत्परामर्शेनावश्यकत्वं निर्णेयमस्ति ।

