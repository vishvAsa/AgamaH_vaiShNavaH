+++
title = "१३ मुग्धसुप्तयोरपि कामवत्वसमर्थनम्"

+++


## अव्यक्तिरेव कामानां न नाशो मोहसुप्तयोः

**मुग्धसुप्तयोरपि कामवत्वसमर्थनम्**

**अव्यक्तिरेव कामानां न नाशो मोहसुप्तयोः**

### **सुधा**

व्यक्तकामाभिप्रायेण प्राग्विणमुपात्तमित्याशयवानाह अव्यक्तिरेवेति ।

## **अनुव्याख्यानम्**

***अव्यक्तिरेव कामानां न नाशो मोहसुप्तयोः ।***

नाशोऽभावः । सुप्तं सुप्तिः । नपुंसके भावे क्तः ।

### **वाक्यार्थचन्द्रिका**

तर्हि सुप्त्यादावप्यात्मनः कामसद्भावात्कामरहितत्वाभावरूपसाध्यस्यापि सत्त्वेनाव्यभिचाराद् असुप्तस्येत्यादिविणोपादानमनर्थकमित्यत आह व्यक्तेति । अवस्थावाचकमोहशब्दसमभिव्याहारात्कुतः सुप्तावकामतेत्युत्तरग्रन्थानुसाराच्च सुप्तशब्दोऽप्यवस्थावाचक एवेत्याशयेनाह सुप्तं सुप्तिरिति ।

### **परिमल **

कर्त्रर्थत्वेनान्वयादाह सुप्तं सुप्तिरिति ।

### **श्रीनिवासतीर्थीया**

ननु सुप्तौ मोहे च कामसद्भावे चेतनत्वहेतोर्व्यभिचाराभावेनासुप्तामूढेति विणोपादानं व्यर्थमित्यत आह व्यक्तेति । तथा च ब्रह्मादयो नाभिव्यक्तकामरहिता इति साध्यं विवक्षितम् । तस्य च सुप्त्यादावभावेन चेतनत्वहेतोर्व्यभिचारप्राप्तेऽसुप्त्यादिविणमुपात्तम् । इदानीं तु कामराहित्यं नास्तीति सामान्येनोच्यते । सुप्त्यादौ त्वनभिव्यक्तकामसद्भावेन साध्याभावाभावान्न व्यभिचार इति विणमनुपादेयमेवेति भावः । ध्वंसस्य परेणानाशङ्कितत्वादाह नाशोऽभाव इति ।

### **वाक्यार्थरत्नमाला**

विणोपादानमिति । पूर्वत्राविणोपादानमित्यर्थ इत्याशयेनाह । सुप्तं सुप्तिरितीति । भावेक्तमाश्रित्याहेत्यर्थः ।

