+++
title = "१२ पुरुषसूक्तस्य विष्णुपरत्वप्रतिपादनोपसंहारः"

+++


## अतो विष्णुपरिज्ञानादेव मुक्तिर्न चान्यतः

**पुरुषसूक्तस्य विष्णुपरत्वप्रतिपादनोपसंहारः**

**अतो विष्णुपरिज्ञानादेव मुक्तिर्न चान्यतः**

### **सुधा**

उपसंहरति अत इति ।

## **अनुव्याख्यानम्**

***अतो विष्णुपरिज्ञानादेव मुक्तिर्न चान्यतः ॥***

परिज्ञानात्परिज्ञानोदितात्प्रसादात् । अन्यतः शिवादीनामनुग्रहात् ।

### **वाक्यार्थचन्द्रिका**

ननु ‘न च पाशुपताद्युक्तेरि’त्यादिप्रक्रमानुरोधेन भगवदनुग्रहस्यैव मोक्षसाधनत्वमुपसंहर्तुमुचितम् । तत्कथं ज्ञानस्य तत्साधनत्वोपसंहार इत्यतोऽत्र परिज्ञानपदस्य लक्षणया तज्जन्यप्रसादपरत्वेन ज्ञानपरत्वाभावान्नानुपपत्तिरित्याशयेन व्याचष्टे परिज्ञानोदितात्प्रसादादिति ।

