+++
title = "०५ परमोत्साहवर्जनस्य न ऋजुत्वविरोधः"

+++


## स गुणाल्पत्वमात्रत्वान्नर्जुत्वेन विरुध्यते

**परमोत्साहवर्जनस्य न ऋजुत्वविरोधः**

**स गुणाल्पत्वमात्रत्वान्नर्जुत्वेन विरुध्यते**

### **सुधा**

प्रकारान्तरेण विरोधं परिहरति स इति ।

## **अनुव्याख्यानम्**

***स गुणाल्पत्वमात्रत्वान्नर्जुत्वेन विरुध्यते ॥***

स परमोत्साहवर्जनं नाम दोषः । यद्यपि महोद्यमाभावो दोष एव हेयत्वात् । तथापि न रागादिरिव भावरूपः । नापि गुणाभावरूपः । किन्नामोत्साहलक्षणगुणाल्पतामात्रमित्यदोषोऽप्युच्यत इति नर्जुत्वेन विरुध्यते ।

### **वाक्यार्थचन्द्रिका**

ननु स इति पुल्लिङ्गेन परमोत्साहवर्जनस्य कथं परामर्श इत्यतः परमोत्साहवर्जननामकदोषस्यायं परामर्श इत्याह स इति ॥ गुणाल्पतामात्रमिति । परमत्वविशिष्टोत्साहनिषेधस्य लाघवमूलकसविणे हीति न्यायेनोत्साहे परमत्वरूपविणमात्रविषयकत्वात्तदल्पतालाभ इति भावः । महोद्यमाभावो गुणसामान्याभावरूपो न भवति । महोद्यमो नास्तीत्युक्ते अल्पोद्यमरूपगुणस्यैव प्राप्तेरतो महोद्यमाभावो नामोद्योगस्याल्पत्वरूप एवेति ।

### **परिमल **

उत्साहलक्षणगुणाल्पतामात्रमिति । विनिषेधो विविधिं गमयतीति न्यायेन परमोत्साहवर्जनमित्युक्त्या उत्साहमात्रमस्तीति लाभादिति भावः ॥

### **यादुपत्यं**

गुणाल्पतामात्रमिति । सविणे हीति न्यायेन परमत्वरूपविणनिषेध उत्साहलक्षणगुणेऽल्पता लभ्यत इति भावः ।

### **श्रीनिवासतीर्थीया**

रागादिवदिति । दोषा रागदयश्च त इति वचनाद्रागादिदोषवदित्यर्थः ॥ गुणाभावरूप इति । महोद्यमाभावो गुणसामान्याभावरूपा न भवति । महोद्यमो नास्तीत्युक्तेऽल्पोद्यमरूपगुणस्यैव प्राप्तेरतो महोद्यमाभावो नामोद्योगस्याल्पत्वरूप एवेत्यर्थः ।

### **वाक्यार्थरत्नमाला**

दोषस्यायमिति । वर्जनादिगतदोषत्वेन रूपेणाकारेण तत्परामर्श इति भावः । लाघवमूलकेति । ‘‘न जीर्णमलवद्वासा स्नातकः स्यादि’’त्यादौ तथात्वदर्शनादिति भावः । लाघवमूलकत्वं च जिज्ञासाधिकरणीयमूलटीकाप्रपञ्चे व्युत्पादितरीत्या ज्ञेयम् ।

