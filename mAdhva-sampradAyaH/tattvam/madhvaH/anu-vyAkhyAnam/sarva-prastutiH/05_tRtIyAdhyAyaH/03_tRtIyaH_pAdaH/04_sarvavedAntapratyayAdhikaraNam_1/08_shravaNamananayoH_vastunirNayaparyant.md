+++
title = "०८ श्रवणमननयोर् वस्तुनिर्णयपर्यन्तत्वम्"

+++


## तथाऽप्यावस्तुनिर्णयात्

**श्रवणमननयोर् वस्तुनिर्णयपर्यन्तत्वम्**

**तथाऽप्यावस्तुनिर्णयात्**

### **सुधा**

यदि ब्रह्मसाक्षात्कारवन्तोऽपि देवाद्याः श्रवणाद्यनुतिष्ठन्ति तर्हि तस्य निरवधिकत्वं प्रसक्तमित्यत आह तथाऽपीति ।

## **अनुव्याख्यानम्**

***....... ... ....... तथाऽप्यावस्तुनिर्णयात् ॥***

***श्रवणं मननं चैव कर्तव्यं सर्वदैव हि ॥***

यद्यपि सूत्रकारेण देवाद्याचारः प्रमाणीकृतस्तथाऽपि, वस्तु परब्रह्मादिकम् । निर्णयो यथार्थः परोक्षो निश्चयः । प्रथमस्यैवशब्दस्यावस्तुनिर्णयादेवेति सम्बन्धः । वस्तुनिर्णयहेतुत्वाच्छ्रवणादेरिति हिशब्दार्थः ।

### **वाक्यार्थचन्द्रिका**

अवधारयितुमिति । अयमेव वस्तुनिर्णयो नातःपरं संशयो भविष्यतीत्येवं चरमावघित्वेनावधारयितुमशक्यत्वादित्यर्थः ।

