+++
title = "०२ अखिलवेदस्य ज्ञानं यथाशक्तयेव"

+++


## तत्राखिलस्य विज्ञप्तिः सम्यग्ब्रह्मण एव हि

**अखिलवेदस्य ज्ञानं यथाशक्तयेव**

**तत्राखिलस्य विज्ञप्तिः सम्यग्ब्रह्मण एव हि**

### **सुधा**

यथाश्रुत एवार्थोऽस्तु किं विणेनेत्यत आह तत्रेति ।

## **अनुव्याख्यानम्**

***तत्राखिलस्य विज्ञप्तिः सम्यग्ब्रह्मण एव हि ॥***

***तदन्येषां यथायोगमखिलज्ञप्तिरिष्यते ।***

तत्रोपासकेषु यस्मात्सम्यगखिलस्य वेदस्य विज्ञप्तिर्ब्रह्मण एव युक्ता भवेन्नान्येषां तस्मादन्येषां यथायोगं यथाशक्त्येवाखिलज्ञप्तिरेष्टव्या । एतदुक्तं भवति । सर्वाधिकारिसाधारणं तावदिदं सूत्रम् । चोदनाद्यविशेषादियुक्तिभिस्तदवगमात् । संशयपूर्वपक्षासङ्गतत्वप्रसङ्गाच्च । न च सर्वेषां सर्ववेदविज्ञानं सम्भवति । वेदानामनन्तत्वात् । अल्पप्रज्ञादिमत्त्वाच्च पुंसाम् । ततो युक्तमुक्तमिति । यद्वा प्रथमवाक्य एव भवेदित्यनेनैवैषोऽथोऽभिहितः । यस्मादेवमेवोपपन्नं भवेदिति । ततः कस्य कीदृशी शक्तिरिति जिज्ञासायामिदं वाक्यम् । हिशब्दः प्रसिद्धौ । योगो योग्यता । ज्ञप्तिर्ज्ञप्तिशक्तिः ।

### **वाक्यार्थचन्द्रिका**

विणेनेति । यथाशक्तीति विणेनेत्यर्थः । नन्वस्य सूत्रस्य ब्रह्ममात्राधिकारिकत्वेन सर्वाधिकारिसाधारण्यमेव तावदसिद्धम् । तत्त्वेऽपि वा ब्रह्मण इव तदन्येषामपि निखिलवेदज्ञप्तिरेव भविष्यतीति नोक्तशाङ्कापरिहारकत्वमस्येत्यतोऽभिप्रायमाह एतदुक्तं भवतीति । सर्वाधिकारिसाधारण्ये साधकमुक्त्वा तदनङ्गीकारे बाधकमप्याह संशयेति । अन्यथेति शेषः । सर्वाधिकारिसाधारणत्वाभावे ब्रह्ममात्राधिकारिकत्वे चोक्तसंशयपूर्वपक्षयोरसङ्गतत्वापातात् । उक्तसंशयपूर्वपक्षानुरोधेन सूत्रे सर्वेषामधिकारिणां सर्वशाखाध्ययनादेरेव वक्तव्यतयाऽधिकारिविस्य तदुक्तेरसङ्गतत्वादिति भावः । न च संशयपूर्वपक्षावपि व्यक्तिविनिष्ठावेव किं न स्यातामिति वाच्यम् । चोदनाद्यविशेषादियुक्तिभिः साधारण्येनैव तयोः कर्तव्यत्वावगमात् । एतदभिप्रायेणैव चोदनाद्यविशेषादित्युक्तिभिरेव साधारण्यमुपपादितमिति ज्ञेयम् ॥ युक्तमिति । यथाशक्त्यखिलान्वेदान्विजानीयादित्युक्तं युक्तमित्यर्थः । तत्तदधिकारिशक्तिप्रदर्शनपरस्य तत्राखिलस्य विज्ञप्तिरित्यादिमूलग्रन्थस्य कस्य कीदृशी शक्तिरिति जिज्ञासापूरकतया प्रवृत्तिवर्णनमेव स्वरसम् । न तु यथाश्रुत एव सूत्रार्थोऽस्तु किं यथाशक्तिविणेनेत्याक्षेपनिवर्तकतयाऽपीत्यपरितोषात्प्रकारान्तरेण योजयति यद्वेति ॥ एषोऽर्थ इति । यथाश्रुत एव सूत्रार्थोऽस्तु किं विणेनेत्येतच्छङ्कापरिहारायोक्तोऽर्थ इत्यर्थः । अनेन ननु यथाश्रुत एव सूत्रार्थोऽस्तु किं विणेनेत्यत आह भवेदितीति वाक्ययोजना सूचिता भवति । कथं भवेदित्यनेनैषोऽर्थोऽभिहित इत्यतोऽध्याहारेण तद्वाक्यं योजयति यस्मादिति । यस्माद्यथाशक्त्यखिलवेदज्ञानपूर्वकमुपासनं कर्तव्यमित्येवोपासनं भवेत्तस्माद्यथाशक्तीति विणमावश्यकमित्यर्थः । कीदृशी शक्तिरिति प्रश्नस्य ज्ञप्तिरिति कथमुत्तरमित्यतस्तद्व्याष्टे ज्ञप्तिरिति ।

### **परिमल **

यथाश्रुत इति । सर्ववेदान्तप्रत्ययमिति सूत्र योज्यम् । विणेनेति । यथाशक्तीतिविणेनेत्यर्थः । यथायोगमित्यस्य व्याख्या यताशक्त्येवेति ॥ चोदनाद्यविशेषादियुक्तिभिरिति । आत्मेत्येवोपासीतेत्यादिविधीनां सर्वाधिकारिसाधारण्यादित्युक्तयुक्तया ज्ञानविध्यर्थं तत्र तत्रोक्तार्थवादादि रूपयुक्तिभिश्चेत्यर्थः । संशयेति । अस्य सूत्रस्योत्तराधिकरणस्येव ब्रह्मासाधारण्यपक्षे प्रागुक्तसंशयपूर्वपक्षयोरसङ्गतत्वापातादित्यर्थः ॥ सिद्धान्तार्थश्चासङ्गतश्च प्राप्नोतीत्यत आह न च सर्वेषामिति । चोद्योत्तरत्वेन व्याख्यातमेव वाक्यं पूर्वोक्तार्थविवृतिपरत्वेन व्याचष्टे यद्वेति ॥ एषोऽर्थ इति । यथाश्रुत इत्यादिना कृतचोद्यनिवर्तकत्वेन यस्मात्सम्यगित्यादिनोक्तार्थः । तदेव सङ्ग्रहेण व्यनक्ति यस्मादेवमिति ॥ इदमिति । ‘तत्राखिलस्य विज्ञप्तिरि’त्यादिवाक्यमित्यर्थः ।

### **यादुपत्यं**

साधकमुक्त्वा विपक्षे बाधकमप्याह संशयपूर्वपक्षेति । अन्यथेति शेषः । सर्वाधिकारिसाधारणत्वाभावे ब्रह्मादिमात्राधिकारिकत्वे चोक्तसंशयपूर्वपक्षयोरसङ्गतत्वापातादित्यर्थः । यथायोग्यमित्यस्य यथाशक्त्यैवेति व्याख्यानं न स्वरसमित्यरुच्याऽऽह यद्वा प्रथमवाक्य एवेति । एषोऽर्थ इति । यथाश्रुत एवार्थोऽस्तु किं विणेनेत्येतच्छङ्कापरिहारायोक्तोऽर्थ इत्यर्थः । कथमभिहित इत्यतस्तद्दर्शयति यस्मादेवमिति । एवमेव यथाशक्तीति विणदान एवोपपन्नं भवेदेतत्सूत्रोक्तं प्रमेयमुक्तरीत्येति शेषः । तस्मात् ‘यथाशक्त्यखिलान्वेदान्विज्ञायोपासनं कुर्वीतेति पूर्वेण सम्बन्धः । अनेन भवेदित्यस्य न पूर्वेणान्वयो नाप्युत्तरवाक्येन किन्तूक्तरीत्याऽध्याहारसाहित्येन पृथग्वाक्यत्वमित्युक्तं भवति ज्ञप्तिर्ज्ञप्तिशक्तिरिति । अत्रेदं न स्वरसमतः पूर्वव्याख्यानमित्यवगन्तव्यम् ।

### **श्रीनिवासतीर्थीया**

यथाश्रुत एवेति । सर्ववेदान्तेत्युक्तत्वात्तदनुसारेणाखिलान्वेदान्विज्ञायेत्येवोच्यताम् । तथा च निरुपचरितसर्ववेदज्ञानरूपार्थ एवास्त्वित्यर्थः । किं विणेनेति । यथा शक्तीति विणेन किमित्यर्थः ॥ संशयेति । ब्रह्ममात्राधिकारिकत्वे ध्यानोपासनार्थिभिः स्वस्वशाखा एव श्रवणमननैर्ज्ञातव्याः । किं वा सर्वे वेदा इति संशयोऽसङ्गतः । स्वस्वशाखा एव सर्वैर्ज्ञातव्या इति पूर्वपक्षश्चासङ्गत इत्यर्थः ॥ युक्तमुक्तमिति । उक्तं यथाशक्तीति विणं युक्तमित्यर्थः ।

### **वाक्यार्थरत्नमाला**

मूले तस्मादन्येषां यथायोगमिति । अनुव्याख्यानस्थयथायोगमित्यनूद्य यथाशक्तीति व्याख्यानम् । तत्र च योगपदस्य शक्तिपरत्वमाश्रितमिति स्पष्टमेव । अत एवोत्तरयोजनायां यथाशक्तीत्यर्थसमर्पणस्यानावश्यकत्वादेवोत्तरमूले यथायोग्यमित्यर्थलाभाय योगपदं योग्यतार्थतया व्याख्यास्यते । एतत्पक्षे विज्ञानं यथाशक्तीति विज्ञाने शक्त्यनुसारेण कर्त्तव्यत्वमुक्तम् । उत्तरपक्षे तु विज्ञानस्य यथाशक्तयनुष्ठेयत्वोपपादकतया ज्ञप्तिशक्तेर्यथायोगमित्यनेन यथायोग्यत्वमुच्यत इति भेदोऽपि स्पष्ट एवेति ध्येयम् । ज्ञप्तिरिति कथमिति । स्थलद्वयगतज्ञप्तिरित्येतदर्थ इत्यर्थः । स्थलद्वयगतस्यैव मूले व्याख्यानात् श्रुतिर्यथाशक्तीत्येवेति मूलम् । ततश्च बाधकाभावात् तत्र गतसर्वपदमपि यथाशक्तीति संपूर्य व्याख्येयमिति भावः ।

