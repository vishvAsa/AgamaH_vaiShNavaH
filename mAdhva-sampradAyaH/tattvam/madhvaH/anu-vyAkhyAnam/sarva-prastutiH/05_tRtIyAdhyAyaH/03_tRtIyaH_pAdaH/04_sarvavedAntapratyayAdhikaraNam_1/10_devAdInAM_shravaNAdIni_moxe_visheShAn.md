+++
title = "१० देवादीनां श्रवणादीनि मोक्षे विशेषानन्दार्थानि"

+++


## श्रवणं दृष्टतत्त्वस्य मननं ध्यानमेव च

**देवादीनां श्रवणादीनि मोक्षे विशेषानन्दार्थानि**

**श्रवणं दृष्टतत्त्वस्य मननं ध्यानमेव च**

### **सुधा**

देवाद्याः श्रवणादिकमद्यापि कुर्वन्तीति न युक्तम् । स्याद्धि दर्शनमिति श्रवणादेस्तत्त्वदर्शनसाधनत्वस्योक्तत्वात् । देवादीनां च तत्त्वदर्शनस्यौत्पत्तिकत्वात् । यथोक्तम् ‘नैव देवपदं प्राप्ता ब्रह्मदर्शनवर्जिताः’ इत्यादि । न च प्राप्तसाध्यः साधनमनुतिष्ठतीत्यत आह श्रवणमिति ।

## **अनुव्याख्यानम्**

***श्रवणं दृष्टतत्त्वस्य मननं ध्यानमेव च ॥***

***विशेषानन्दसम्प्राप्त्या(=प्त्यै) ...... ......***

दृष्टतत्त्वस्यापि पुंसः श्रवणं मननं ध्यानं च विशेषानन्दसम्प्राप्त्यै युज्यत एवेति योजना । एवं तर्हि श्रवणादेर्दर्शनसाधनत्वोक्तिर्व्याहन्यत इत्यत आह अन्यस्येति ।

