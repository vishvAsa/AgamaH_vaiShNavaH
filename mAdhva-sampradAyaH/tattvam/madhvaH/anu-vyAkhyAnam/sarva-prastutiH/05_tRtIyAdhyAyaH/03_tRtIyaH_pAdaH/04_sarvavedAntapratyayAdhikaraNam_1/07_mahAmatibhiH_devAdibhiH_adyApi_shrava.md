+++
title = "०७ महामतिभिर् देवादिभिर् अद्यापि श्रवणाद्यनुष्ठानम्"

+++


## ॐ समाचारेऽधिकाराच्च ॐ

**महामतिभिर् देवादिभिर् अद्यापि श्रवणाद्यनुष्ठानम्**

**ॐ समाचारेऽधिकाराच्च ॐ**

### **सुधा**

समाचारेधिकाराच्च इत्येतद्व्याचष्टे अद्यापीति ।

## **अनुव्याख्यानम्**

***ॐ समाचारेऽधिकाराच्च ॐ ॥***

***अद्यापि तेन देवाद्याः **शृ**ण्वते मन्वते सदा ॥***

***ध्यायन्ति च यथायोगं ...... .......***

यतः सर्वविज्ञानमावश्यकम् । तेनैव हि कारणेन देवाद्या अद्यापि श्रवणमनने कुर्वन्ति सदा ध्यायन्ति च । अन्यथा महामतीनां तेषामेकैकशाखाश्रवणादेरल्पीयसैव कालेन कर्तुं शक्यत्वेनाद्यापि तत्करणं न स्यादिति । यथायोगं यथाशक्तीति प्रत्येकं विणम् । ृण्वत इत्यात्मनेपद उक्तम् । समाचाराच्चेत्येवोक्ते देवादीनां वेदाधिकारित्वाभावात्कथमेतदित्यतो देवताधिकरणन्यायं मा विस्मार्षीरिति सूचयितुं सूत्रकृता समाचारेऽधिकाराच्चेत्युक्तम् ।

### **वाक्यार्थचन्द्रिका**

ॐ समाचारेऽधिकाराच्च ॐ ॥ प्रत्येकं विणमिति । यथायोगं ृण्वते यथायोगं मन्वत इति प्रत्येकमित्यर्थः । ननु ृण्वतेः परस्मैपदित्वात् समो गम्यृच्छिप्रच्छिस्वरत्यतिंश्रुविदिभ्यः’ इति समित्युपसर्गपूर्वकादेव तस्मादात्मनेपदविधानात्प्रकृते तदभावात् ृण्वतीत्येव भवितव्यं ृण्वत इत्यात्मनेपदं तु कथमित्यतः साङ्ख्याधिकरणे स्वनाशार्थं को यतेदिति परस्मैपदविषये सत्समाधानमुक्तं बहुलमेतन्निदर्शनमिति स्मरणाद्यतेदिति परस्मैपदं साधु । तथा चाह । चन्द्रादयस्तु मन्यन्ते सर्वस्मादुभयं पदमिति । तदेव ृण्वत इत्यात्मनेपदविषयेऽपि द्रष्टव्यमित्याह ृण्वत इत्यात्मनेपद उक्तमिति । क्वचिदात्मनेपदमुक्तमिति पाठः । तत्रात्मनेपदमुक्तसमाधानकमित्यर्थः ॥ न्यायमिति । ‘भावं तु बादरायणोऽस्ति ही’ति सूत्रोक्तं न्यायमित्यर्थः ॥ वेदाद्यधिकारित्वाभावादिति । पदप्राप्तेः पूर्वं पश्चाच्च देवाभावेन तदुद्देशेन द्रव्यत्यागात्मकयागादिरूपकर्मविरोधस्य वाच्यहीनाया वाचः प्रामाण्यायोगेन शब्दविरोधस्य च प्रसक्त्या तत्तत्पदादिविशिष्टदेवतानामुत्पत्तिविनाशवत्त्वासम्भवेन तत्तत्पदादिविशिष्टदेवानामनादिनित्यत्वस्यावश्यं वक्तव्यत्वात्स्वपदेभ्यो मोक्षस्यातिशयितत्वेऽपि स्वपदानां नित्यत्वेन स्वेषां मोक्षाभावनिश्चयेन तत्रार्थित्वाभावादिति भावो ऽधिकरणन्यायमिति । विशिष्टबुद्ध्यादिमत्त्वेन तिर्यगादिवदसामार्थ्याभावाच्छूद्रादेरिव प्रतिषेधाभावात्प्रवाहतोऽनादिनित्यत्वेन तुल्यरूपादिमत्त्वेन च कर्मादिविरोधादेरभावादधिकारस्य श्रुतिसिद्धत्वाच्चेति तदधिकरणन्यायमित्यर्थः ।

### **परिमल **

तच्छब्दपरामृष्टमाह यत इति । सर्वज्ञानहेतुरिति कुत इत्यत आह अन्यथेति । यथायोगमित्यस्यार्थो यथाशक्तीति ॥ प्रत्येकमिति । क्रियापदत्रयेणापीत्यर्थः । ननु शृणेतेः परस्मैपदत्वात् शृण्वन्तीति वाच्ये कथं शृण्वत इत्युक्तिः । न च समो गम्यृच्छिप्रच्छिस्वरत्यर्तिश्रुविदिभ्य इत्यात्मनेपदमपि विहितमस्तीति वाच्यम् । समित्युपसर्गपरस्यैव तन् न केवलस्य अत आह आत्मनेपद इति । आत्मनेपदविषये समाधानमुक्तम् । समयपादीयाद्याधिकरणान्त्यभागे स्वनाशार्थं च को यतेदित्येतद्व्याख्यावसरे ‘चन्द्रादयस्तु मन्यन्ते सर्वस्मादुभयं पद’मित्येवं रूपेणेत्यर्थः ।

### **यादुपत्यं**

ननु समो गम्यृच्छिप्रच्छिस्वरत्यर्तिश्रुविदिभ्य इति समित्युपसर्गपूर्वकादेव ृणोतेरात्मनेपदविधानात्प्रकृते च तदभावात्कथमात्मनेपदमित्यत आह ृण्वत इत्यात्मनेपद इति । ृण्वत इत्यस्यात्मनेपदत्वविषये समाधानं पूर्वमुक्तमित्यर्थः । ‘स्वनाशार्थं च को यतेदि’त्यनुव्याख्याव्याख्यावसरे ‘चन्द्रादयस्तु मन्यन्ते सर्वस्मादुभयं पदमि’त्युक्तत्वादिति भावः । आत्मनेपदमुक्तमिति पाठे तु चन्द्रादिभिरिति शेषः । सर्वस्मादिति सामान्येन उक्तत्वादिति भावः ।

### **श्रीनिवासतीर्थीया**

देवाद्याः ृण्वन्तीत्यनेन समाचारे देवानां सम्यक् श्रवणादीनामाचरणेऽधिकारादित्यर्थ उक्तो द्रष्टव्यः ॥ अर्थित्वाभावादिति । अर्थो समर्थो विद्वानधिक्रियते । देवानां प्राप्तफलत्वेनार्थित्वाभावान्नाधिकार इत्यर्थः ॥ न्यायमिति । ‘भावं तु बादरायणोऽस्ति ही’ति सूत्रोक्तं न्यायमित्यर्थः ।

### **वाक्यार्थरत्नमाला**

समोगम्यृच्छीति । यद्यपि समोगम्यृच्छिभ्यामित्येव पाणिनिसूत्रं तथापि ऋच्छिस्वरत्यादीनां वृत्तिकृदुक्तानां मेलनेन सूत्रस्य भाष्यादावुदाहरणं मनसि निधाय तथैवोदाहृतं ग्रन्थकृतेति ध्येयम् । तदभावात् । समित्युपसर्गाभावादित्यर्थः । विषयेऽपि द्रष्टव्यमित्याहेति । अनेनात्मनेपद इति विषयसप्तमी । तद्विषये समाधानमुक्तम् उक्तप्रायमिति व्याख्या सूचिता भवति ।

