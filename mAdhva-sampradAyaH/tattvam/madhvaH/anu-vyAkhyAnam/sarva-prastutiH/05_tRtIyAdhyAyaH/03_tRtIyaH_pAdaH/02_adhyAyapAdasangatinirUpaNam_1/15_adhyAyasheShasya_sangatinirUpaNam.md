+++
title = "१५ अध्यायशेषस्य सङ्गतिनिरूपणम्"

+++


## अतो निखिलवेदानां सिद्ध एव समन्वयः

**अध्यायशेषस्य सङ्गतिनिरूपणम्**

**अतो निखिलवेदानां सिद्ध एव समन्वयः**

### ***सुधा***

नन्वनया पञ्चाधिकरण्या वक्तव्यस्योक्तत्वात्किमध्यायशेषेणेत्यतः प्रपञ्च्यप्रपञ्चनरूपां सङ्गतिं दर्शयन्नाह अत इति ।

## **अनुव्याख्यानम्**

***अतो निखिलवेदानां सिद्ध एव समन्वयः ॥***

***इति सुज्ञापितार्थोऽपि पृथक् चाह समन्वयम् ॥***

अतीतप्रबन्धेनेत्यर्थः । पृथग् विस्तरेणाध्यायशेषेणेति शेषः ।

### ***वाक्यार्थचन्द्रिका***

प्रपञ्च्यप्रपञ्चकभावस्य मूलारूढत्वसिद्ध्यर्थं पृथक्पदं तत्परतयाऽनूद्य व्याचष्टे पृथग्विस्तरेणेति । मूलेऽध्यायस्य प्रपञ्चकताया अनुक्तेस्तल्लाभायापेक्षितमाह अध्यायेति ।

