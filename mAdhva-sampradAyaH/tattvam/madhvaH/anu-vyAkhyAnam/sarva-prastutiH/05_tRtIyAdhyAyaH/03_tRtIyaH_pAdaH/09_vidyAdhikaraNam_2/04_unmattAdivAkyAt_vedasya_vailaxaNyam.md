+++
title = "०४ उन्मत्तादिवाक्याद् वेदस्य वैलक्षण्यम्"

+++


## लोकवाक्याद्विशेषश्चाव्यभिचारेण सिध्यति

**उन्मत्तादिवाक्याद् वेदस्य वैलक्षण्यम्**

**लोकवाक्याद्विशेषश्चाव्यभिचारेण सिध्यति**

### **सुधा**

तृतीयं निराकरोति लोकेति ।

## **अनुव्याख्यानम्**

***लोकवाक्याद्वि*शेष*श्चाव्यभिचारेण सिध्यति ॥***

उन्मत्तादिवाक्यात् । विशेषो वेदस्य । अव्यभिचारेण बाधराहित्येन । न हि वैदिकोऽर्थः प्रत्यक्षसिद्धो येन तत्तत्र बाधकतयाऽवकाशं लभेत ।एतेन चतुर्थोऽपि निरस्तः ।

### **वाक्यार्थचन्द्रिका**

एतेनेति वैदिकार्थस्याप्रत्यक्षत्वेन तत्र प्रत्यक्षस्य बाधकत्वासम्भवप्रतिपादनेन बाधकसद्भावादिति चतुर्थोऽपि निरस्त इत्यर्थः ।

### **परिमल** 

एतेनेति । फलसंवादकथनेनेत्यर्थः ।

### **वाक्यार्थरत्नमाला**

बाधकसद्भावादितीति । बाधितत्वादिति मूलस्यार्थानुवादोयमित्यदोषः ।

