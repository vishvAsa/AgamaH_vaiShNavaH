+++
title = "०२ परगुरोर् उत्तमत्वे स स्वीकार्यः"

+++


## विपर्ययस्तु कर्तव्यः सर्वथा शुभमिच्छता

**परगुरोर् उत्तमत्वे स स्वीकार्यः**

**विपर्ययस्तु कर्तव्यः सर्वथा शुभमिच्छता**

### ***सुधा***

एवं तर्हि सौत्रो विकल्पोऽधिकगुरुप्राप्तिविषयः किमिति नेत्याह विपर्ययस्त्विति ।

## **अनुव्याख्यानम्**

***विपर्ययस्तु कर्तव्यः सर्वथा शुभमिच्छता ॥***

अधमगुरुपरित्यागेनोत्तमगुरुस्वीकार इत्यर्थः । अन्यथा दैवादादावल्पं गुरुं प्राप्तस्य शिष्यस्य प्रज्ञोत्कर्षवतो जातयोः संशयविपर्यासयोरज्ञानस्य च निवृत्तिर्न स्यात् । तदिदमुक्तं शुभमिच्छतेति ।

### ***वाक्यार्थचन्द्रिका***

एवं तर्हीति । दोषस्मरणस्य हीनविषयत्वेन सौत्रवकल्पस्य तद्विषयत्वानुपपत्तेरिति भावः ।

### ***परिमल ***

एवं तर्हीति । पूर्वप्राप्तगुरुणा संशयविपर्ययाद्यनिवृत्तौ परित्यागस्यावश्यकत्वे सतीत्यर्थः ।

