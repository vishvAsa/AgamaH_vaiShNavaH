+++
title = "०५ स्वोत्तमा गुरवः स्मृताः"

+++


## स्वोत्तमास्तु क्रमेणैव सर्वेषां गुरवः स्मृताः

**स्वोत्तमा गुरवः स्मृताः**

**स्वोत्तमास्तु क्रमेणैव सर्वेषां गुरवः स्मृताः**

### ***सुधा***

साधारणगुरुमुक्त्वाऽसाधारणानाह स्वोत्तमास्त्विति ।

## **अनुव्याख्यानम्**

***स्वोत्तमास्तु क्रमेणैव सर्वेषां गुरवः स्मृताः ॥***

क्रमेणैवेति साक्षादुत्तमो गुरुस्ततोप्युत्तमो गुरुतर इत्यादि । एवं विद्याविशेषे तद्देवताविशेषोऽपि ज्ञातव्यः ।

### ***वाक्यार्थचन्द्रिका***

असाधारणगुरुवदसाधारणविद्यादेवतयोरप्यवश्यवक्तव्यत्वात्तदनुक्तिरत्रायुक्ता भाष्यकाराणामित्यत ऋग्भाष्ये तयोरुक्तत्वात्तदनुसारेण शिष्यैरेव ज्ञातुं शक्यत्वात्तदनुक्तिर्न दोषमावहतीत्यभिप्रेत्य ‘ऋते तत्र प्रसिद्धाश्च देवता श्रीस्तथात्र च । ऋते प्रसिद्धा ब्रह्मैव ततस्तेन क्रमेण च । पूर्वप्रसिद्धवर्जं तु शक्रान्ता देवता मताः । इन्द्रावरा विशेषेण लिङ्गेनैव पृथक् पृथक् । देवतास्तत्र तत्र स्युरेष एव परो विधिरि’ति विद्यादेवताविप्रतिपादकमृग्भाष्यं मनसि निधायासाधारणे विद्यादेवते आह एवमिति । विद्याविसहितस्तद्देवतावि इति मध्यमपदलोपी समासः । अम्भ्रणीसूक्तादिरूपविद्याविशेषो लक्ष्म्यादिरूपदेवताविशेषोऽपि ग्रन्थान्तरानुसारेण ज्ञातव्य इत्यर्थः ।

### ***परिमल ***

एवं विद्याविशेषे तत्तद्दवेताविशेषोऽपीति । गुरुवि इवाग्निमी इत्यादिविद्याविशेषे अग्न्यादिर्विष्णुभिन्नदेवताविशेषोऽपि ज्ञायत इत्यर्थः । ऋग्भाष्योक्तदिशा गायत्र्यादिछन्दस्कविद्यानां गरुडादेरप्यभिमान्यादिदेवतात्वादिति ज्ञेयम् ।

### ***यादुपत्यम्***

असाधारणान्गुरूनुक्त्वाऽसाधारणे विद्यादेवते अप्याह एवं विद्यावि इति । उमाद्यभिमन्यमानविद्याविशेषे विष्ण्वन्यप्रतिपाद्यविशेषोऽपि ज्ञातव्य इत्यर्थः ।

### ***श्रीनिवासतीर्थीया***

गुरुतरः परमगुरुः ॥ ३३२८ ॥

