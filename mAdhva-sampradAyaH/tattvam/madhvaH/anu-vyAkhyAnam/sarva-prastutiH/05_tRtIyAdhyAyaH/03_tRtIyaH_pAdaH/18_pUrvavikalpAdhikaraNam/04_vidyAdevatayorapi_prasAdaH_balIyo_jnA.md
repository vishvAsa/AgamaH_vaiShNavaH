+++
title = "०४ विद्यादेवतयोरपि प्रसादः बलीयो ज्ञानसाधनम्"

+++


## तदुत्तमगुरुप्राप्त्यै पूर्वानुज्ञा न मृग्यते

**विद्यादेवतयोरपि प्रसादः बलीयो ज्ञानसाधनम्**

**तदुत्तमगुरुप्राप्त्यै पूर्वानुज्ञा न मृग्यते**

### ***सुधा***

पूर्वानुज्ञा चेत्येतद्गुर्वन्तरप्राप्तिमात्रविषयमिति मन्दप्रतीतिनिरासायाह तदुत्तमेति ।

## **अनुव्याख्यानम्**

***तदुत्तमगुरुप्राप्त्यै पूर्वानुज्ञा न मृग्यते ॥***

तदिति पूर्वप्राप्तस्य परामर्शः । तस्मादुत्तमस्य गुरोः प्राप्त्यै पूर्वस्यानुज्ञा न मार्गणीया ।

### ***वाक्यार्थचन्द्रिका***

‘विपर्ययस्तु कर्तव्यः सर्वथा शुभमिच्छते’ति पूर्वं सर्वथा तस्य स्वीकर्तव्यतासमर्थनेन पूर्वानुज्ञासापेक्षत्वे तदनुपपत्त्या पूर्वानुज्ञाया न गुर्वन्तरप्राप्तिमात्रविषयत्वप्रतीतेरवसर इत्यत उक्तं मन्देति ।

### ***श्रीनिवासतीर्थीया***

समे विकल्प एव स्यात्पूर्वानुज्ञेति समगुरुस्वीकार एव पूर्वानुज्ञायाः स्पष्टं प्रतीयमानत्वान्मन्देत्युक्तम् ।

