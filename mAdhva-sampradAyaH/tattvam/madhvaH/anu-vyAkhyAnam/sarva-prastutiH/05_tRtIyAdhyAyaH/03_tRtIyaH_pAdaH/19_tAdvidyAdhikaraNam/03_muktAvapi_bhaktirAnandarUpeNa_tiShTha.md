+++
title = "०३ मुक्तावपि भक्तिरानन्दरूपेण तिष्ठति"

+++


## अनुवर्तते च सा भक्तिर्मुक्तावानन्दरूपिणी

**मुक्तावपि भक्तिरानन्दरूपेण तिष्ठति**

**अनुवर्तते च सा भक्तिर्मुक्तावानन्दरूपिणी**

### **सुधा**

भक्तिः साधनं चेन्मुक्तिप्राप्त्यनन्तरं नास्तीति प्रतीतिः स्यात् । फलप्राप्तौ साधननिवृत्तिदर्शनात् । तन्निवृत्त्यर्थमाह अनुवर्तते चेति ।

## **अनुव्याख्यानम्**

***अनुवर्तते च सा भक्तिर्मुक्तावानन्दरूपिणी ।***

प्रेमविशेषो हि भक्तिर्नाम । उपकारकत्वज्ञानाज्जाता हि प्रेमा कृतमहोपकारे नितरां वर्धत इत्येव खलु युक्तं न तु हीयत इति । तदेतद् अस्तीत्यनुक्त्वाऽनुवर्तत इति वदता सूचितम् । तर्हि तस्याः फलमपि किञ्चित्स्यादित्यत आह आनन्दरूपिणीति । प्राक्कर्तव्यतया प्रकृता । अतः साधनरूपा । मुक्तौ तु स्वभावभूताऽऽविर्भूता फलरूपैव ।

### **श्रीनिवासतीर्थीया**

कर्तव्यतयेति । विहितत्वेनेत्यर्थः ।

