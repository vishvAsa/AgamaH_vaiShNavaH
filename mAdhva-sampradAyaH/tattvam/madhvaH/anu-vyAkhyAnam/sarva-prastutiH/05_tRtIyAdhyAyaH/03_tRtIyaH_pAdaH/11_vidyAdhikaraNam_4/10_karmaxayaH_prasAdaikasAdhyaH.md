+++
title = "१० कर्मक्षयः प्रसादैकसाध्यः"

+++


## कुतश्चैतत्प्रसन्ने जगदीश्वरे

**कर्मक्षयः प्रसादैकसाध्यः**

**कुतश्चैतत्प्रसन्ने जगदीश्वरे**

### **सुधा**

तथाब्रुवाणा अपि कथमनुपपन्नभाषिण इत्यतोऽस्यार्थस्याप्रामाणिकत्वादित्याह कुतश्चेति ।

## **अनुव्याख्यानम्**

***...... ....... कुतश्चैतत्प्रसन्ने जगदीश्वरे ॥***

ज्ञानिनोऽपि कर्मणां फलभोगेनैव क्षय इत्येतत्कुत एव प्रमाणात्प्रतिपत्तव्यम् । न कुतश्चित् । अक्षीणकर्मणां मोक्षानुपपत्तेस्तत्क्षयहेतोश्चान्यस्याभावादत्यन्तसुखदुःखसंज्ञानमेव तत्क्षयकारणमिति कल्प्यत इत्यत आह प्रसन्न इति । कुत एतदिति वर्तते । ज्ञानेन प्रसन्नो भगवानेवाभुक्तफलान्येव कर्माणि विनाशयतीत्यन्यथैवोपपत्तेः कुत एतत्कल्प्यत इत्याशयः । भगवानपि कथमदत्तफलकर्मक्षयस्येष्ट इति न शङ्कनीयम् । तदैश्वर्यस्य क्वाप्यप्रतिहतत्वादिति भावेनोक्तं जगदीश्वर इति ।

### **वाक्यार्थचन्द्रिका**

संज्ञानं कायव्यूहेन भोगः ।

### **परिमल** 

संज्ञानमिति । भोग इत्यर्थः ।

### **यादुपत्यं**

संज्ञानं भोगः ।

