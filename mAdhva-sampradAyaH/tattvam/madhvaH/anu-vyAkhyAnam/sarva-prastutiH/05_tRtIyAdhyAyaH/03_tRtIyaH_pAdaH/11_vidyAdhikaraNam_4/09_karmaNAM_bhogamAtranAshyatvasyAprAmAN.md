+++
title = "०९ कर्मणां भोगमात्रनाश्यत्वस्याप्रामाणिकत्वम्"

+++


## भोगादेव च कर्मणाम्

**कर्मणां भोगमात्रनाश्यत्वस्याप्रामाणिकत्वम्**

**भोगादेव च कर्मणाम्**

### **सुधा**

इतश्चानुपपन्नभाषिण इत्याह भोगादेव चेति ।

## **अनुव्याख्यानम्**

***...... ...... भोगादेव च कर्मणाम् ॥***

***क्षयं प्राहुः ........ ...... ......***

वैशेषिकादयस्तत्त्वविद इव ज्ञानात्पूर्वेषां कर्मणां ज्ञानादेव विनाशं न मन्यन्ते । किन्तु समाधिमहिम्नाऽपरिमितदेहव्यूहनिर्माणेनानन्तान्यपि विषमविपाकसमयान्यपि कर्माणि पिण्डीकृत्य तत्फलसुखदुःखभोगेनैव ज्ञानिनो विनाशयन्तीति प्राहुरतोऽप्यनुपपन्नभाषिण इत्यर्थः ।

नन्वेतदसङ्गतम् । मोक्षसाधनविचारस्य प्रस्तुतत्वादिति । मैवम् । अविद्याकामकर्मादिलक्षणो हि बन्धः । अतस्तन्निवृत्तिर्मोक्ष इति कथं कर्मक्षयो न मोक्षः । वक्ष्यति च । कर्मक्षयस्तथोत्क्रान्तिरित्यादि । अतो मोक्षसाधनविषयैवेयं चिन्तेति ।

### **वाक्यार्थचन्द्रिका**

विषमेति । कालभेदेन भोज्यानीत्यर्थः ॥ एतदिति । कर्मक्षयसाधनचिन्तनमित्यर्थः ॥ मोक्षेति । कर्मक्षयस्यामोक्षत्वेन तत्साधनविचारो मोक्षसाधनचिन्ताप्रक्रमविरुद्ध इति भावः ।

### **परिमल** 

विषमविपाकसमयानीति । विषमा विपाकसमयाः फलोन्मुखत्वकाला येषां तानीत्यर्थः । तत्फलेति भोगविणम् ॥ वक्ष्यतीति । चतुर्थे ॥ मोक्षसाधनविषयैवेति । साधननिरूपणे मोक्षैकदेशचिन्तापि परम्परया साधनचिन्तैवेति भावः ।

### **यादुपत्यं**

विपाकशब्देन फलमुच्यते ।कर्मक्षयः प्रसादैकसाध्यः

