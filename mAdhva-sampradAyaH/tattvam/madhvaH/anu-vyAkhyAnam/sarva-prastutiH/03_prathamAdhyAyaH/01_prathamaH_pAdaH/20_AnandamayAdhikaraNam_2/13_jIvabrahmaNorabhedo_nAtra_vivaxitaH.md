+++
title = "१३ जीवब्रह्मणोरभेदो नात्र विवक्षितः"

+++


## ॐ भेदव्यपदेशाच्च ॐ

**जीवब्रह्मणोरभेदो नात्र विवक्षितः**

**ॐ भेदव्यपदेशाच्च ॐ**

### **सुधा**

तत्र चशब्दः प्रतिज्ञासमुच्चयार्थ इति भावेन सूत्रं व्याचष्टे आदित्य इति ।

## **अनुव्याख्यानम्**

***॥ ॐ भेदव्यपदेशाच्च ॐ ॥***

***आदित्ये पुरुषे चायमिति भेदोपदेशतः ॥***

***नास्याभेदोऽस्ति जीवेन***

**सुधा**

स्यादेतदेवं कथञ्चित् । यद्यस्यामुपनिषदि जीवपरमात्मनोरभेदो विवक्षितः स्यात् । न चैवम् । ‘स यश्चायं पुरुषे यश्चासावादित्ये स एकः’ इति पुरुषादित्यशब्दोपलक्षितापकृष्टोत्कृष्ट-सकलजीवानां नियम्यतयाऽधिकरणत्वेन परमात्मनश्च नियामकतयाऽधिष्ठातृत्वेन भेदस्यैवात्रोप-देशात् । तथा ‘रसं ह्येवायं लब्ध्वाऽऽनन्दी भवति’ इति लब्धृलब्धव्यतया ‘यदा ह्येवैषः’ इत्युपासकोपास्यतया ‘उपसङ्क्रामति’ इति प्राप्तृप्राप्यतया ‘भीषाऽस्मात्’ इति नियम्यनियामकतया च भेदोपदेशा द्रष्टव्याः । यदुक्तं वाक्यशाबल्या(न्यथाऽ)नुपपत्तिरत्र प्रमाणमिति । तदयुक्तम् । केवलं ब्रह्मपरतयैव वाक्यानां समञ्जसीकृतत्वात् । ततो न जीवोऽन्नमयादिशब्दवाच्य इति ।

### **शेषवाक्यार्थचन्द्रिका**

नेदमानन्दमयब्रह्मणोरवयवावयविभावाभिधानमुखेन भेदाभिधानमङ्गी-कृर्तुं शक्यम् । उक्तवाक्यशाबल्यान्यथाऽनुपपत्तिबाधितत्वात् । किन्त्वानन्दमयस्य ब्रह्मस्वरूप-त्वाभिधानमेवेति परिहरति स यश्चेति ।

न चैवमिति । साधकप्रमाणाभावद्बाधकसद्भावाच्चेत्यर्थः । कथं तदुभयमित्यतो बाधक-सद्भावमुपपादयति स यश्चेति । अनुभाष्यमुपलक्षणमित्यभिप्रेत्य ‘स यश्चायं पुरुषे यश्चासावादित्य’ इत्यादिभेदव्यपदेशादित्येतत्सूत्रीयभाष्यस्थादिशब्दसङ्गृहीतभेदव्यपदेशान्तरमाह तथेत्यादि । एवं बाधक सद्भावमभिधायाधुनाऽभेदविवक्षासाधकत्वेन परेणोपन्यरतां वाक्यशाबल्यान्यथाऽनुपपत्तिमनूद्य दूषयति यदुक्तमित्यादिना ॥ ततो न जीव इति । साधकबाधकभावाभावाभ्यां जीवब्रह्मणोरभेदा-सिद्ध्याऽभेदविवक्षयाऽपि जीवे ब्रह्मशब्दादीनामनुपपत्तेर्न कोशपरित्यागेन जीवस्यान्नमयादित्वावधारणं युक्तमिति भावः ॥

### **परिमल**

प्रतिज्ञेति । नास्याभेदोस्ति जीवेनेति प्रतिज्ञेत्यर्थः । इतिशब्दमाद्यर्थं मत्वा मूलोक्त-मुपलक्षणं मत्वाऽऽह तथेति ॥ ननूक्तवाक्यशाबल्यान्यथानुपपत्तिपराहता भेदव्यपदेशा इत्याशङ्क्य निषेधति यदुक्तमित्यादिना ॥ ततो न जीव इति । जीवब्रह्मणोरत्यन्तभिन्नत्वेन ब्रह्मत्वसाधकानां ब्रह्मशब्दादीनां जीवे कथमप्यवृत्तेरिति भावः ॥

### **यादुपत्यम्**

॥ ॐ भेदव्यपदेशाच्च ॐ ॥ ननूक्तवाक्यशाबल्यान्यथाऽनुपपत्ति- पराहता भेद-व्यपदेशा इत्यशङ्क्य निराकरोति यदुक्तं वाक्येति ॥ ततो न जीव इति । जीवस्य ब्रह्मणोऽत्यन्त-भिन्नत्वेन ब्रह्मसाधकानां ब्रह्मशब्दादीनां जीवे कथमप्यवृत्तेरित्यर्थः ॥

### **श्रीनिवासतीर्थीया**

अपकृष्टोत्कृष्ट इति । जीवसामान्यवाचिना पुरुषपदेनापकृष्टजीवानां देवविशेषवाचिनाऽऽदित्यपदेनोत्कृष्टजीवानां च लक्षणेति ध्येयम् ॥

### **वाक्यार्थरत्नमाला**

मूले प्रतिज्ञासमुच्चयार्थ इति । नेतर इति प्रतिज्ञासमुच्चयार्थ इत्यर्थः । नेतर इत्यनुषज्यत इति तत्वप्रकाशिकोक्तेः । ततोऽन्नजीवोऽन्नमयादिशब्दावाच्य इत्युत्तरमूले समुच्चय-प्रदर्शनाश्चेति ज्ञेयम् । नचैवमित्यस्यैतदुपनिषदि जीवपरमात्मनोरभेदो विवक्षितो न भवतीत्यर्थस्य स्पष्टत्वात्तमनभिधाय तदर्थरूपे प्रतिज्ञातेऽर्थे साक्षादभिप्रेतहेतुमाह । साधकप्रामाणेत्यादि । सयश्चाय-मित्यादि । सयश्चायं पुरुष इत्यादीत्येव भाष्यपाठेति तत्रादिपदेन सन्द्येवायं लब्धेत्यादिवाक्यान्तर-स्यैवैतद् वाक्यशेषस्यापि ग्रहणमभिप्रेतमिति दर्शयितुं वाक्यशेषघटिततया भाष्यानुवाद इति न दोषः । आदिशब्दसङ्गृहीतेति उपलक्षणमेतत् । अदृश्येनात्मा निरुक्त इत्यादिना पूर्वभाष्ये उक्तभेदव्यपदेशा-च्चेत्यपि द्रष्टव्यम् । मूले उपासकोपास्यतयेति । ध्यानरूपां प्रतिष्टां विन्दतेऽथानन्तरं स उपासक इत्यादिरूपेण तत्वप्रकाशिकायामुक्तेरूपास्योपासकभावलाभसम्भवादिति भावः ।

