+++
title = "१२ ब्रह्मादीनां परिवारतया उपादेयत्वम्"

+++


## परिवारतयां ग्राह्या अपि ह्येयाः प्रधानतः

**ब्रह्मादीनां परिवारतया उपादेयत्वं**

**परिवारतयां ग्राह्या अपि ह्येयाः प्रधानतः**

### **सुधा**

ननु गौणानामपि ब्रह्मादिदेवतानामुपादेयत्वं वक्ष्यति अङ्गावबद्धास्त्वित्यादौ । अतोऽनैकान्तिकोऽयं हेतुरित्यत आह परिवारतयेति ।

## **अनुव्याख्यानम्**

***परिवारतयां ग्राह्या अपि ह्येयाः प्रधानतः ॥***

**सुधा**

सत्यं विष्णुपरिवारतया ग्राह्या ब्रह्मादयः । तथाऽपि प्रधानत्वेन हेया एव । प्राधान्येन चोपादेयत्वमत्र हेतुत्वेन विवतम् । अमृतस्यैष सेतुरिति वाक्यशेषात् । अतो न व्यभिचार इति ।

### **वाक्यार्थचन्द्रिका**

परिवारतयेत्युत्तरवाक्याभिप्रायत्वेन भाष्याभिमतं यत्प्रधान्येनोपादेयत्वस्य हेतुत्वं तत्र प्राधान्यरूपहेतुविशेषणप्रयोजनं दर्शयन्नुत्तरवाक्यमवतारयति नन्विति । एवं च माया-वाद्यभिमतस्या स्मदभिमतेश्वरजीवादिविलक्षणस्य शबलब्रह्मणः गौणस्येक्षणीयत्ववाच्यत्वयोः पराभि-मतत्वे तस्याधिकतात्पर्यकथनदशायामनुभाष्यकारीया वन्ध्यापुत्रोपमात्वाद्युक्तिः, जीवादिरूपगौणात्म-त्वाभिप्राये च हेयत्वाद्युक्तिरिति न पूर्वोत्तरविरोधः । भाष्ये तु गौणात्मनो वन्ध्यापुत्रोपमत्वाद्युक्तेर-भावात्तदनुसारेण तत्त्वप्रकाशिकायां गौणश्चेदित्येतव्द्यख्यावसरे जीवाख्य इति विशिष्यैवोक्तिरिति द्रष्टव्यम् ॥ प्रकृतोपयोगितयाऽन्वयं दर्शयति सत्यमिति ॥ प्राधान्यविवक्षाज्ञापकत्वेन श्रौतज्ञापकमाह अमृतस्येति ।

### **परिमल**

ओति । अङ्गावबद्धास्तु न शाखासु हि प्रतिवेदम्’ इत्युपासनापादीयाधिकरणे औरङ्गदेवैरवबद्धाः सम्बद्धा अङ्गदेवताभूतब्रह्म विस्य इति यावत् । उपासनाः परिचर्यादयः कार्या इति वक्ष्यमाणत्वादिति भावः ॥ अनैकान्तिकेति । निर्गुणव्यभिचातीत्यर्थः । प्रधानत इति भावप्रांधानं मत्वाऽऽह प्रधानत्वेनेति ।

### **यादुपत्यं**

ननु गौणानामपीति । ननु गौणशब्देन मायाशबलस्य पूर्वमुक्तत्वादत्र जीवानां ग्रहणं कथमिति चेत् । उच्यते यत्र दृश्यत्वादिकमुच्यते तत्र सर्वथा निर्गुणं न वाच्यम् । किन्तु मायाश-बलं वा गुणबद्धा जीवा वा वाच्या इत्यभिप्रायः पूर्वपक्षिणोऽतो न विरोध इति ज्ञातव्यम् । अनैकान्तिको हेतुरिति ॥ निर्गुणत्वव्यभिचारीत्यर्थः । अमृतस्यैष इति । एष परमात्माऽमृतस्य मोक्षस्यार्थे सेतुर्मुख्याश्रयः । अतः प्राधान्येन स एव ज्ञेय इति तद्वाक्याभिप्रायः । अतोऽस्य प्रकृतसङ्गतिरिति ध्येयम् ॥

### **वाक्यार्थरत्नमाला**

विशेषणप्रयोजनमिति । अनैकान्तिकत्वरूपं प्रयोजनम् । प्रयोजकम् । तद्दोषशङ्कायामेव तत्परिहाराय प्राधान्येनेति विशेषणप्रयोगस्यावसरात् । विशेषणव्यावर्त्यं दर्शयन्निति फलितोऽर्थः । ननु प्राक् सगुणस्य वन्ध्यापुत्रोपमत्वं गौणश्चेदित्यादिसूत्रीयाधिकतात्पर्यकथन-दशायामुक्तम् । इह च हेयत्वावचनसूचितान्यहेयत्ववचनं गौणात्मपरित्यागे हेतुत्वेन भाष्यकृतोक्तम् । तथा च पूर्वोत्तरविरोध इत्यतस्तस्माच्छास्त्रेण जिज्ञास्यमस्मदीयमित्युत्तरानुभाष्यमूलानुसारेण तं परिहरति एवं चेति । भाष्ये त्विति । सूत्रभाष्ये त्वित्यर्थः ।

