+++
title = "१३ पूर्णत्वस्वाप्यत्वकथनान् निर्गुणस्यैव वाच्यत्वम्"

+++


## ॐ स्वाप्ययात् ॐ

**पूर्णत्वस्वाप्यत्वकथनान् निर्गुणस्यैव वाच्यत्वम्**

**ॐ स्वाप्ययात् ॐ**

### **सुधा**

एवमात्मशब्दस्य निर्गुणविषयत्वमुपपाद्य निर्गुणस्यैव वाच्यत्वं समर्थितम् । हेत्वन्तरेणास्यैवार्थस्योपपादकम् ‘स्वाप्ययात्’ इति सूत्रं व्याचष्टे पूर्णस्येति ।

## **अनुव्याख्यानम्**

***॥ ॐ स्वाप्ययात् ॐ ॥***

***पूर्णस्य पूर्णमादाय पूर्णमेवावशिष्यते ।***

***इति स्वस्यैव पूर्णस्य पूर्णेऽप्यय उदाहृतः ॥***

**सुधा**

पूर्णस्येत्यस्यां श्रुतौ तावत्कस्यचिन्महाप्रलये स्वस्य स्वमिन्नेवाप्ययो नान्य त्रलीन-भाव उदाहृतः । स्वाप्ययशब्दश्च सौत्र उपलक्षणमात्रम् । पूर्णत्वमप्युदाहर्तव्यम् । ताभ्यामसौ निर्गुण इति ज्ञायते । श्रुत्युक्तत्वाच्च वाच्य इत्यतो निर्गुणस्य वाच्यत्वसिद्धिरिति ।

### **वाक्यार्थचन्द्रिका**

पूर्वसूत्रवदुत्तरसूत्रस्यापीक्षणीयस्य गौणत्वनिरासकत्वमेव न तु प्रधान-साध्यहेतुसमर्पकत्वमिति भ्रान्तिं निरसितुं पूर्वसूत्रचतुष्टयस्यैकहेतुसमर्थनपरत्वमुत्तरस्य तु वाच्यत्व-हेत्वन्तरसमर्पकत्वं च दर्शयन्नेव भाष्यमवतारयति एवमिति । अत्र, इति स्वस्यैव पूर्णस्य पूर्णेऽप्यय उदाहृत इत्यनुव्याख्यानानुसारेण पूर्णत्वविशिष्टस्य पूर्णत्वविशिष्टे लयस्य विशिष्टस्यैव निर्गुणत्व-साधकत्वं प्रतीयते । तच्च स्वस्य स्वस्मिन्नप्ययमात्रस्य तत्साधकत्वोपपादकभाष्येण पूर्णत्वमात्रस्य तत्साधकत्वोपपादकेन ‘कथं मायाव्यवच्छिन्न’ इत्युत्तरानुव्याख्यानेन विरुद्धमतोऽत्रापि स्वाप्यय-मात्रस्यैव हेतुत्वमभिमतं पूर्णस्य पूर्ण इत्युक्तिस्तु सौत्रहेतोरुपलक्षणत्वज्ञापनाय न तु विशिष्टहेत्वभि-प्रायेणेत्याशयेन भाष्यं व्याख्याति पूर्णस्येत्यादिना ॥ सौत्रोपपादनस्य साक्षात्साध्यं परमसाध्यं च दर्शयन्प्रकृतोपयोगं दर्शयति ताभ्यमित्यादिना ।

### **परिमल**

ननु सौत्रस्वाप्ययहेतोस् तदुपलक्षितपूर्णत्वहेतोश्च ‘पूर्णमदः पूर्णमिदं पूर्णात्पूर्ण-सुदच्यते । पूर्णस्य पूर्णमादाय पूर्णमेवावशिष्यते’ इति श्रुत्युक्तो निर्गुण इति साध्येनैवान्वयेन वाच्यत्व-रूपसाध्येनान्वयाभावात्कथमस्यैव वाच्यत्वस्यैवोपपादकं ‘स्वाप्ययात्’ इति सूत्रमिति पूर्वमवतारित-मित्यतः परंपराभिप्रायेणेति भावेन हेत्वन्तरमध्याहृत्याऽऽह श्रुत्युक्तत्वाच्चेति । एतेन हेत्वन्तरत्वे चशब्दः स्यादिति निरस्तम् । पूर्णमद इत्यादिश्रुत्युक्तत्वाच्चेति वाच्यत्वे हेतुत्वाशयेन हेत्वन्तरेणेति पूर्वेक्तिसंभवात् ॥ नन्वेवमीक्षणीयत्वादिति प्रधानहेतोर्हि श्रुत्यैकजन्यज्ञानविषयत्वादित्यर्थस्याभिमत-त्वात्तेनास्य हेतोरविशेषः । श्रुत्युक्तत्वादित्यस्यापि श्रुतिजन्यज्ञानविषयत्वादित्यर्थकत्वादिति चेन्न । तत्र तु श्रुतिसामान्यजन्यज्ञानविषयत्वादात्मा वाच्य इत्यर्थस्य अत्र स्वाप्ययपूर्णत्वरूपधर्मद्वयोपेतपूर्णमद इत्यादिश्रुतिविशेषजन्यज्ञानविषयत्वान्निर्गुण आत्मा वाच्य इत्यर्थस्याभिमतत्वेन सामान्यनिशेषरूपतया पौनरुक्त्याभाव इति तात्पर्यात् । एवं श्रुतत्वा च्चेत्यत्रापि ध्येयम् ।

### **यादुपत्यम्**

॥ ॐ स्वाप्ययात् ॐ ॥ उपपादकमिति । वक्ष्यमाणरीत्या परम्परयोपपादक-मित्यर्थः ॥ श्रुत्युक्तत्वाच्च इति । अत्र वाच्यतासाधनाय ‘श्रुत्युक्तत्वाच्च’ इति सूत्रमध्याहार्यम् । ‘पूर्णमदःपूर्णम्’ इति श्रुत्युक्तत्वाच्च वाच्यो निर्गुण इति तदर्थः । अस्या अपि श्रुतेः सगुणपरता किं न स्यादिति शङ्कानिरासाय स्वाप्ययाद् इति सूत्रम् । अत एव तत्र चशब्दाभाव इति सम्प्रदायः ॥

### **वाक्यार्थरत्नमाला**

प्रधानसाध्येति । वाच्यत्वरूपप्रधानेत्यर्थः । सूत्रचतुष्टयस्यैकेति । यद्यप्याद्यं सूत्रं वाच्यत्वहेतुभूतेक्षणीयत्वसमर्पकम् उत्तरसूत्रत्रयमेव च तद्धेतुसमर्थनरूपमिति चतुष्टयस्य तथा-त्वेनोक्तिरयुक्तेत्याभाति । तथापि प्रथमसूत्रेण हेतुसमर्पणाभावे तत्समर्थनानवकाशात्तत्समर्थनोप-योगितया तद्धेतुसमर्पकस्यापि परम्परया तत्समर्थनरूपत्वमित्याशयेन वा च्छत्रिन्यायेन हेतुसमर्पकत्वे अपि तत्समर्थनरूपत्वविवक्षया वा तथात्वोक्तिर्युक्तेति ज्ञातव्यम् । एकहेतुपरत्वं तत्समर्थनपरत्वं चेति योजनया प्रथमस्य हेतुपरत्वम् उत्तरत्र यस्य तत्समर्थनपरत्वमिति वा योज्यम् । भाष्येणेति । सूत्र-भाष्येणेत्यर्थः । अनुव्याख्यानेनेति । अत्र भाष्येणेत्यनेन समुच्चयार्थमनुव्याख्यानेन चेति चशब्दयोजनया व्याख्येयम् । सौत्रोपपादनस्येति । स्वाप्ययादिति सूत्रे कृतस्य निर्गुणविषयतोपपादनस्येत्यर्थः । साक्षात्साध्यमित्यादि । निर्गुण इति ज्ञायत इत्यनेन साक्षात्साध्यं दर्शितम् । श्रुत्युक्तत्वाच्च वाच्य इत्यनेन परमसाध्यं दर्शितम् । इत्यतो निर्गुणस्येत्यादिना वाच्यत्वसाधनस्य प्रकृतोपयोगो दर्शितो भवतीति क्रमेणैव योजना । अयं भावः । श्रुत्युक्तत्वाच्च निर्गुणो वाच्य इति बहिरेवोक्तेत्यादि ।

तत्रैवं शङ्कोदेति । कुतोऽयं श्रुत्युक्तो निर्गुण इति । तत्रेदमुपतिष्ठते । स्वाप्ययादिति । स्वाप्यय-पूर्णत्वाभ्यामयं निर्गुण इति ज्ञायते । तदेवं स्वाप्ययस्य निर्गुणं पूर्णमिति श्रुतिविषय इति साक्षात् साध्यम् । तत्सिद्धं चैतच्छत्युक्तत्वाच्च निर्गुणं वाच्यमिति बहिरुक्तं परमसाध्यं च दर्शितम् । ततश्च निर्गुणस्य वाच्यत्वमिति प्रकृतप्रमेयसिद्धेरस्य प्रकृतोपयोगोऽपि दर्शितो भवतीति । एतेनैतदप्यपास्तम् । श्रुतत्वाच्चेत्यत्रापि निर्गुणस्य श्रुत्युक्तत्वाद्वाच्यत्वमित्यर्थप्रतिपादनादत्र बहिर्वक्तव्येन तस्य गतार्थतेति । अत्र हि निर्गुणत्वज्ञापकस्वाप्ययपूर्णत्वाभ्यां पूर्णमद इत्यत्र निर्गुणस्यैव प्रतिपाद्यत्वमिति तच्छत्युक्त-त्वाद्वाच्यत्वमित्येवोच्यते । श्रुतत्वाच्चेत्यत्र तु निर्गुणपदेन निर्गुणस्य श्रुतत्वादित्यर्थः प्रतिपाद्यते । अत एव निर्गुणपदपुरस्कारेणैव तत्र भाष्यादीति ज्ञेयम् । परमसाध्यप्रदर्शकत्वोक्तयेदमपि सूचितम् । श्रुतत्वाच्च निर्गुणो वाच्य इति विशिष्टस्यैव बहिर्वक्तव्यतया तत्त्वप्रकाशिकायामुक्तेर्विशिष्टं वाक्य-मध्याहार्यम् । न तु अन्यथाख्यात्युक्तरीत्या श्रुत्युक्तत्वाच्चेत्येवंविधं सूत्रमध्याहार्यमिति व्याख्यान-मादरणीयम् । तत्त्वप्रकाशिकानुसारेण विशिष्टाध्याहारसिद्ध्या श्रुत्युक्तत्वाच्चेत्येतावन्मात्राध्याहारोक्तेर-योगात् । अध्याहृतस्य सूत्रैकवाक्यत्वेनैव सूत्रान्तर्गतावपि पृथक्सूत्रान्तरत्वाभावेन सूत्रमध्याहार्य-मित्यस्यायोगश्च । अन्यथा यतो नारायणप्रसादमृते न मोक्ष इत्यादेरपि पृथक्सूत्रस्याध्याहार इत्यापातादिति । एतच्च वाक्यार्थविनोदे गुरुचरणैरेवोक्तमिति ज्ञेयम् ।

स्वाप्ययानुपपत्तीति । सगुणविषयत्व इति शेषः । एवमुत्तरत्रापि । ओतुत्वादिति । निर्गुण-विषयत्वे हेतुत्वाभावादिति नेत्यर्थः । प्रतिपादनादित्यनन्तरं स्वाप्ययानुपपत्त्यव्युत्पादनमित्यनुवर्तते । तदनुपपत्तीति । सगुणस्य श्रुतिविषयत्वे तदनुपपत्तीत्यर्थः ।

