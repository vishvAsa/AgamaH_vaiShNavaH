+++
title = "०५ संशब्दप्रयोगाद्मुख्यवृत्तिरेव युक्ता न लक्षणाश्रयणम्"

+++


## कथं चासंभवस्तय मुख्यार्थस्य निराकृतौ

**संशब्दप्रयोगाद्मुख्यवृत्तिरेव युक्ता न लक्षणाश्रयणम्**

**कथं चासंभवस्तय मुख्यार्थस्य निराकृतौ**

### **सुधा**

द्वितीयं दूषयति कथं चेति ।

## **अनुव्याख्यानम्**

***कथं चासंभवस्तय मुख्यार्थस्य निराकृतौ ॥***

**सुधा**

तस्यानुक्रान्तायां त्रिसूत्र्यां प्रकृतस्य मुख्यार्थस्य वाच्यस्य समन्वयविषयतया त्यागेऽ-सम्भवः कथम्, न कथञ्चिदित्यर्थः । अतो निर्गुणसमन्वयस्याप्रतिज्ञातत्वान्न लक्षणाऽऽश्रयणमत्र युक्तम् । किन्तु प्रथमप्राप्तया मुख्यवृत्त्यैवेति । तदर्थ एव संशब्दोऽपीति ।

### **वाक्यार्थचन्द्रिका**

प्रकृतस्यापि सगुणस्य परित्याग इति द्वितीयपक्षस्य मूलारूढतायै तस्ये-त्यादिकं तदनुगुणतया व्याख्याति तस्येत्यादिना ।

### **परिमल**

द्वितीयमिति । सगुणस्य प्रकृतत्वेपि इत्यादिनोक्तपक्षमित्यर्थः ॥

### **श्रीनिवासतीर्थीया**

निराकृतावित्यस्य व्याख्यानं समन्वयविषयतया त्याग इति ।

### **वाक्यार्थरत्नमाला**

द्वितीयपक्षस्य मूलारूढताया इति । कथमित्यंशव्यतिरिक्तेनासम्भव इत्यादि पादेन मूले पराभिमतपक्षानुवादं कृत्वा कथं चेत्यनेन तद्दूषणं क्रियत इति हि स्थितिः । ततश्चासम्भव इत्यादि मूलारूढता चैतस्येत्यादिकमित्यर्थः । अत एवासम्भवपदस्यान्ते सम्बन्धमाश्रित्य तस्येत्यादिकमित्येवोक्तमिति ज्ञेयम् ।

