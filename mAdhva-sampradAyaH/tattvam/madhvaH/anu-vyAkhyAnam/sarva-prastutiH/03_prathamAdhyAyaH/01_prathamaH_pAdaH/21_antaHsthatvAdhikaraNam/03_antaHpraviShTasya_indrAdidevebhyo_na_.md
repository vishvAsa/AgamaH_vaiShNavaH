+++
title = "०३ अन्तःप्रविष्टस्य इन्द्रादिदेवेभ्यो न भेदः"

+++


## अभिदां तैश्च पुनरेव न्यवारयत्

**अन्तःप्रविष्टस्य इन्द्रादिदेवेभ्यो न भेदः**

**अभिदां तैश्च पुनरेव न्यवारयत्**

## **अनुव्याख्यानम्**

***अभिदां तैश्च पुनरेव न्यवारयत् ॥ ७ ॥***

### **सुधा**

ननूक्तरीत्या देवानां परमेश्वरात्मकत्वेन समुद्रान्तःस्थितत्वादिकं सम्भवतीत्येवं तैर्देवै- रेवेश्वरस्याभिदां च पुनराशङ्क्य भेदव्यपदेशाच्चान्य इति सूत्रेण, अन्यश्चासाविन्द्रादिदेवेभ्योऽन्तः-प्रविष्टः । इन्द्रस्यात्मेत्यादिविशेषविषयभेदव्यपदेशादभेदे प्रमाणाभावाच्च । न च वाक्यशाबल्यम् । सर्वस्येश्वरपरताया उक्तत्वात् । पुराणस्येश्वरसन्निधानातिशयविषयत्वादित्येवं न्यवारयदित्यर्थः । अत्र पुनरित्याशङ्काऽऽवृत्तिमात्रमाचष्टे । तैरेवेत्यवधारयता प्रकारान्तरेण भेदसूत्रस्य पुनरुक्तता निरस्ता भवति । यद्यप्ययं लिङ्गात्मकः शब्दस्तथापीन्द्रद्यानेकनामसमन्वयलाभादत्र निर्णीत इत्यदोषः ।

### **शेषवाक्यार्थचन्द्रिका**

तथाऽप्यभिदां तैश्चेत्युत्तरवाक्यमनर्थकम् । पूर्वभाष्येणैवाधिकाशङ्का-निरासेनान्तःस्थस्य विष्णुत्वसमर्थनादित्यत उत्तरसूत्रनिवर्त्यशङ्काप्रदर्शनपूर्वकं तत्तात्पर्यप्रदर्शनार्थ-त्वादस्य न वैयर्थ्यमिति भावेन तन्निवर्त्यामाशङ्कामुत्थापयति नन्विति । ननु चेन्द्रादीनां परमेश्वरात्मक-त्वमेव कुत इत्यतः प्रागुपपादितवाक्यशाबल्यान्यथाऽनुपपत्त्यादिकमेव तत्र मानमित्याह उक्तरीत्येति । प्रदर्शितामाशङ्कां मूलरूढां करोति एवमिति । पुनरेवेत्यत्रैवकारस्य यथास्थितान्वये प्रयोजनाभावा-त्तैरेवेत्यनेनान्वयमाह तैर्देवैरिति । अत्र चैवशब्दप्रयोजनमुत्तरत्राकर एव स्फुटमित्यवधेयम् । प्रति-सम्बन्धनुक्तावपीश्वरस्य योग्यतया प्रतिसम्बन्धितयाऽन्वय इति भावेनाह ईश्वरस्येति । पुनर्न्यवार-यदित्यन्वयोऽनुपपन्नः । इन्द्रादिभिरीश्वरस्य पूर्वमभेदानिकारकणादिति भावेनानुक्तेनाशङ्क्येत्यनेनान्वय-माह पुनराशङ्क्येति । न्यवारयदित्यत्र पूर्वोदाहृतसूत्रेणेत्यभिप्राये उत्तरसूत्रवैयर्थ्यप्रसङ्गादाह भेदेति । सूत्रे चशब्दोऽभेदे प्रमाणाभावरूपहेतुसमुच्चयार्थ इत्याह अभेद इति ॥ न चेति । वाक्यशाबल्य-मित्यतःपरमभेदे प्रमाणमिति शेषः ॥ सर्वस्येति । इन्द्रादिश्रुतिलिङ्गादेरित्यर्थः ॥ व्याख्यातत्वादिति । तच्छशब्दानां विष्णुरूढतां साधयित्वेत्येतव्द्याख्यानावसर इति शेषः । अस्तु तर्ह्यहं भवो भवन्त-श्चेत्यादिपुराणं स ब्रह्मा स शिवः स हरिरित्यादिश्रुतिश्च तत्र मानमित्यत आह पुराणस्येति । उपलक्षणं चैतत् । श्रुतेरित्यपि द्रष्टव्यम् । ननु परात्मनेन्द्रदीनामभेद इति पूर्वस्मिन्नाधिकरणेऽनाशङ्कितत्वात्कथं- मभिदां च तैः पुनराशङ्क्येत्युक्तमित्यत आह अत्र पुनरितीति । नात्राभेदाशङ्कापेक्षया पुनःशब्दः किन्तु शङ्काऽऽवृत्तिमात्रापेक्षयैव । शङ्काऽऽवृत्तिश्च तत्तत्सूत्रद्वयनिवर्त्यशङ्कासत्त्वाद्युक्तैवेत्यर्थः ॥ प्रकारान्त-रेणेति । वाक्यान्तरद्योतकत्वादिति प्रागुक्तप्रकारापेक्षया विशेषविषयकत्वरूपप्रकारान्तरेणेत्यर्थः । तैरेवेत्यनेन विशेषविषयकत्वस्य सूचनादिति भावः ॥ यद्यपीति । तथा च तत्समन्वयप्रतिपादनं न पादसङ्गतमिति भावः ॥ तथाऽपीति । तथा च फलतः पादसङ्गतिरिति भावः । नामसमन्वयेन लिङ्ग-समन्वयेऽप्यल्पाक्षरे सूत्रे एकलिङ्गसमन्वयोक्त्याऽनेकनामसमन्वयस्यार्थिकसिद्धेरेव सङ्गतत्वादनेक-नामसमन्वयोक्त्या त्वेकलिङ्गसमन्वयस्यार्थिकसिद्धेरसङ्गतत्वादेकनामसमन्वयोक्त्या चोदाहरणवाक्यस्थ सजातीयनामसमन्वयाक्षेपस्य विजातीयलिङ्गसमन्वयाक्षेपस्य गौरवापादकतया क्लिष्टत्वेनासङ्गतत्वात् सजातीयस्योपलक्षणत्वं विजातीयस्य त्वाक्षेप इत्यस्यपि वैरूप्येणासम्भवाल्लिङ्गग्रहणमिति चन्द्रिकोक्त-रीत्या समाधानमवधेयम् ।

### **परिमल**

तैरेवेत्यवधारयतेति । तच्छब्दस्यैवकारेणन्वयमुपेत्यायमनुवाद इति ज्ञेयम् ॥ प्रकारान्तरेणेति । वाक्यान्तरद्योतकत्वप्रकारापेक्षया जीवसामान्यजीवविशेषाभेदशङ्कानिरासकत्व-रूपप्रकारान्तरेणेत्यर्थः । अस्य नयस्य द्वितीयपादे निवेशमाशङ्क्य निराह यद्यपीति ।

### **यादुपत्यं**

ननु परमात्मनेन्द्रादीनामभेद इति पूर्वमनाशङ्कितत्वात्कथमभिदां च पुनरा-शङ्क्येत्युक्तमित्यत आह अत्र पुररित्याशङ्केति ॥ प्रकारान्तेणेति । पूर्वोक्तवाक्यान्तरद्योतकत्वापेक्षया प्रकारान्तरेण विशेषविषयकत्वरूपेणेत्यर्थः । तैरेवेत्यनेन विशेषविषयकत्वस्य सूचनादिति भावः ।

### **वाक्यार्थरत्नमाला**

विशेषविषयत्वरूपप्रकारान्तरेणेत्यर्थ इति । इन्द्रादिदेवैरेव ब्रह्मणोऽभेदे शङ्किते तैरेव तद्भेदो विशेषभेदः स चात्र प्रतिपाद्य इति शेषविषयकत्वं द्रष्टव्यम् । विशेषविषयकत्वस्य मूलकृतासूचनान्निरस्ताभवतीत्युक्तययोग इत्यत आह । तैरेवेति । तैश्चेत्यत्र यवशब्दस्यावधारणर्थत्व-मित्याशयेन तैर्देवैरिति मूले उक्तम् । तैरेवेत्युक्तौ तु जीवे त्वरूपसामान्यधर्ममपुरस्कृत्येन्द्रादित्वरूप-विशेषस्यैव च पुरस्कारेण भेदसाधनस्य विवक्षितताप्रतीत्या भेदव्यपदेशाश्चेति सूत्रस्येन्द्रादि धर्मिकभेद-रूपविशेषविषयकत्वलाभादिति भावः । लिङ्गसमन्वयाक्षेपस्य चेति चशब्दयुक्तः पाठः । चन्द्रिकानु-साराच् चशब्दराहित्ये वा तदर्थ एव वाक्यार्थो ज्ञेयः । इदमाम्नायते ।





