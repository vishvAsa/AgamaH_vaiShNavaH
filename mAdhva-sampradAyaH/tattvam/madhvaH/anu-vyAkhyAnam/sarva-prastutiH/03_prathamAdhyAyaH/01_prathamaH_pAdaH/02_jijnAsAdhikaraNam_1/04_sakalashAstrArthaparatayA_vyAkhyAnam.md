+++
title = "०४ सकलशास्त्रार्थपरतया व्याख्यानम्"

+++


## नारायणं निखिलपूर्णगुणैकदेहं..

**सकलशास्त्रार्थपरतया व्याख्यानम्**

***नारायणं निखिलपूर्णगुणैकदेहं***

### सुधा

अथवा श्रोतृबुध्द्यनुकूलनाय सकलशास्त्रार्थं सङ्क्षेपतोऽनेनाचष्टे । विदितसङ्क्षेपा हि प्रपञ्चं जिज्ञासवो भवन्ति । तत्र सदा वन्द्यमिति प्रथमसूत्रार्थोक्तिः । मनोवृत्तेस्तत्प्रवणता हि वन्दनम् । जिज्ञासाऽपि तद्विशेष एव । तस्य जीवादिव्यावृत्तये यद्ब्रह्मेत्युक्तं तस्यार्थो निखिलेति । तदुपपादनाय द्वितीयसूत्रे लक्षणमभिहितम् । तदाह ॥ अस्येति । तृतीयसूत्रेण तत्र शास्त्रं प्रमाण-मभिधाय तस्याध्यायशेषेण तद्विषयतोपपादिता । तत्कथनमाप्यतममिति । प्रथमाध्यायार्थे शङ्कित-दोषनिरासो द्वितीयेऽभिहितस्तमाह ॥ निर्दोषमिति । एवं ब्रह्मस्वरूपे सिद्धे अधिकारिणस्तत्प्रसाद-साधनोपायभूततत्साक्षात्कारजननाय वैराग्यभक्तिभ्यामखिलवेदार्थश्रवणादि तृतीये निरूपितम् । तस्यायं संग्रहोऽशेषविशेषतोऽपि प्रियतममाप्यतममिति । ल्यब्लोपनिमित्ता पञ्चमी । अशेषान्विषय-विशेषान्विहाय ज्ञातव्यतममिति । इयदामननादित्याद्यर्थसूचनं ममेति । प्रसन्नं च तद्यादृशं पुमर्थं प्रयच्छति तत्स्वरूपनिरूपणं चतुर्थेऽभिहितम् । तदभिधानमाप्यतममिति । आप्तिमात्रस्य नित्य-सिद्धत्वात्तमपा तां विशिनष्टीति ।

### वाक्यार्थचन्द्रिका

एवं शास्त्रार्थव्याख्यानहेतूक्तिपरतया श्लोको व्याख्यातः । इदानीं तु शास्त्रार्थमेवानेनाचष्ट इत्याह ॥ अथवेति । श्रोतृबुध्द्यनुकूलनायेत्येतद्विशदयति ॥ विदितेति ॥ मनोवृत्ते-रिति ॥ मनोवृत्तिप्रावण्यपूर्वकायिकादिव्यापार एव लोकेऽपि वन्दनव्यवहारात्प्राप्ताप्राप्तविवेकेन तस्यैव वन्दनत्वमिति भावः । पञ्चमीविधाने ‘ल्यब्लोपे कर्मण्यधिकरणे चोपसङ्ख्यानमि’त्यतो ल्यबन्तलोपेऽत्र कर्मणि पञ्चमीत्याह ॥ ल्यब्लोपेति ॥ (ल्यबन्तस्य गम्यमानार्थत्वादप्रयोगे इत्यर्थः । ‘ल्यब्लोपे कर्मण्यधिकरणे चे’ति वार्तिकस्यायमर्थः । ल्यबन्ताप्रयोगे तदर्थे गम्यमाने ल्यबन्तं प्रति कर्मकारकेऽधि-करणकारके च पञ्चमी वाच्येति । प्रासादात्प्रेक्षते । आसनात्प्रेक्षते । प्रासादमारुह्य आसने उपविश्य प्रेक्षत इत्यर्थः । श्वशुराज्जि•हेति श्वशुरं वीक्ष्येत्यर्थः । गम्यमानापि क्रिया कारकविभक्तीनां निमित्तम् । कस्मात्त्वम् । नद्याः ।) अत्र प्रथमे नतिस्तुतिरूपोभयविधस्यापि मङ्गलस्यानुष्ठानम् । द्वितीयादिचतुर्षु नतेरेवानुष्ठानं विशेषणानां च कण्ठोक्तनत्युपपादकत्वम् । तत्रापि प्रथमे विशेषणानां नतिप्रयोजक-धर्मकथनपरत्वम् । द्वितीये नतिप्रयोजकस्वरूपनिर्धारणार्थकलक्षणपरत्वम् । तृतीये स्वरूपनिर्धारक-लक्षणे साधककथनपरत्वम् । चतुर्थे तन्निर्धारके लक्षणे प्रमाणे वा बाधकपरिहारपरत्वम् । षष्ठे तूभयपरत्वेऽप्यस्य पद्यस्य विशेषणानां नारायणपदव्याख्यानद्वारैतत्पद्याभिप्रेतस्तुत्यर्थत्वम् । सप्तमे त्वेतत्पद्यतात्पर्यविषयीभूतनतिस्तुतिपरत्वाभावेऽप्येतत्पद्योक्तनतिविशेष्यनारायणविशेषणानां नतेर्यच्छास्त्रार्थव्याख्यानार्थत्वं तच्छास्त्रार्थसङ्क्षेपकथनपरत्वमिति पूर्वप्राबल्यक्रमः पक्षाणां द्रष्टव्यः । (प्रथमे द्वितीये तृतीये चतुर्थे इति । द्वितीये तृतीये चतुर्थे पञ्चमे इति क्रमेणार्थो ज्ञेयः पूर्वं द्वितीयादिषु चतुर्ष्विति द्वितीयस्य प्राथम्योक्तेः ।)

यद्वा । नतिविशेष्यनारायणविशेषणानां कण्ठोक्तनत्युपपादकतया सम्भवत्येकवाक्यत्वे न कण्ठतोऽनुक्तस्तुतिपरतया भिन्नवाक्यत्यं युक्तमिति प्रथमापेक्षया द्वितीयादीनां प्राबल्यम् । तत्रापि नतिविशेष्यनारायणधर्मनम्यत्वप्रयोजकपरत्वापेक्षया तत्स्वरूपनिर्धारकलक्षणपरत्वं ज्याय इति सर्वविशेषणानां लक्षणपरत्वपक्षस्य प्राबल्यम् । स्वरूपमात्रप्रदर्शकलक्षणमात्रपरत्वापेक्षया निखिले-त्यादिविशेषणचतुष्टयस्य लक्षणपरत्वम् । तल्लक्षणविशिष्टे आप्यतममस्योद्भवादिदमिति विशेषणद्वयस्य लक्षणविशिष्टे प्रमाणपरत्वमाद्यविशेषणद्वयस्य तत्र प्राप्तबाधकपरिहारपरत्वमित्यभिप्रेत्य प्रवृत्तस्य चतुर्थस्य पूर्वापेक्षयोपयुक्तबह्वर्थप्रतिपादकत्वात्ततोऽपि प्राबल्यम् । (पञ्चमस्येत्यर्थः पूर्ववत् ।) एवमपि स्तुतेरलाभान्नम्यत्वोपपादकस्वरूपनिर्धारकलक्षणप्रमाणतद्बाधकपरिहारकतत्तदर्थप्रतिपादकनारायणपद- व्याख्यानेन स्तुतेरपि लाभात्तत्प्रतिपादकषष्ठस्य पूर्वतोऽपि प्राबल्यम् । नमामीत्याद्युक्तयैव तदुपपादकानां सर्वेषामप्याक्षेपेण लाभसम्भवेन प्रपञ्च-जिज्ञासोपयुक्तसङ्क्षिप्तसकलशास्त्रार्थाकथनप्रयुक्तन्यूनतापरिहाराय विशेषणानां तत्कथनपरत्वं सर्वतोऽपि ज्याय इत्यभिप्रेत्य प्रवृत्तस्यान्तिमस्य सर्वतोऽपि प्राबल्यमिति पक्षाणामुत्तरोत्तरप्राबल्यक्रमो द्रष्टव्यः ।

### परिमल

ननु बुद्धिचातुर्येण नानाप्रकारेण नारायणपदस्य निर्वचनसम्भवेऽप्येवंरूपेणैव तत्राप्येतावद्भिरेव निर्वचनैर्नारायणस्तुतौ न प्रबलहेतुं पश्यामः । श्रोतृबुध्द्यानुकूल्यादिप्रयोजकस्यैवा-दाववश्यवक्तव्यादित्यतो वा ‘व्याख्यां करोमी’ति वक्ष्यमाणवर्तमाननिर्देशघटनाय वा योजनान्तरमाह ॥ अथवेति ॥ प्रपञ्चं जिज्ञासव इति ॥ ‘सनाशंसभिक्ष उरि’त्युप्रत्ययान्तजिज्ञासुपदप्रयोगे ‘न लोकाव्ययनिष्ठाखलर्थतृनामि’ति षष्ठीनिषेधाद्द्वितीयोक्ता । प्रपञ्चविषयकजिज्ञासावन्तो भवन्तीत्यर्थः । तत्र शास्त्रमिति ब्रह्मशब्दार्थरूपगुणपूर्णत्वे तदुपपादकजगज्जन्मादिहेतुत्वलक्षणे चेत्यर्थः । तेन भाष्ये आद्यद्वितीयसूत्रार्थयोर् मध्ये तृतीयसूत्रार्थोक्तिः । पूर्वोत्तरयोरन्वयेन द्वयोरपि शास्त्रप्रमाणकत्वसूचना-येत्युक्तं भवति । सन्न्यायरत्नावलीनयचन्द्रिकयोस्तु निखिलेत्यादिविशेषणचतुष्टयं क्रमादध्यायच-तुष्टयार्थोक्तिपरमित्युक्तम् ॥ निर्दोषमितीति ॥ एतदपि शास्त्रप्रमाणसिद्धमिति सूचनाय तृतीयसूत्रार्थोक्तेः पूर्वं निवेशितमिति भावः । प्रियतमस्यैवाप्यतमत्वात्प्रियतममित्यस्यैवाप्यतममित्यर्थमुपेत्य वा आप्यतममित्यत्राप्यनुवर्तत इति भावेन वा प्रियतममाप्यतममित्युक्तम् । अनुवृत्तिपक्षे प्रियत-मत्वाज्ज्ञातव्यमिति हेतुगर्भं बोध्यम् । मनसाऽऽप्यत्वस्य ज्ञातव्यत्वानतिरेकात् । ननु प्रियतममित्यनेन भक्तेर्लाभेऽप्यशेषेत्यनेन कथं वैराग्यलाभ इत्यत आह ॥ ल्यब्लोपेति ॥ पञ्चमीविधाने ‘ल्यब्लोपे कर्मण्युपसङ्ख्यानमि’ति वार्तिके ल्यबन्ताप्रयोगे तदर्थे गम्यमाने ल्यबन्तं प्रति कर्मकारके पञ्चमी वाच्येत्युक्तत्वादिति भावः । तर्हीश्वरज्ञानस्य सर्वसदधिकारित्वान्ममेति व्यर्थमित्यत आह ॥ इयदिति ॥ उपासनापादे ‘इयदामनना’दित्यधिकरणे उपासनाधिकारिणामियदेतावन्मुख्यप्राणावधित्वमेव । ‘प्राणो वाव सर्वेभ्यो भूयानि’त्यामननादिति प्राणस्य सर्वाधिकार्युत्तमत्वोक्तेर्ग्रन्थकृतश्च प्राणावतारत्वान्ममेति युक्तमित्यर्थः । आदिपदेन ‘त इन्द्रियाणि तद्य्वपदेशादन्यत्र श्रेष्ठा’दित्यादेः प्राणोत्तमत्वपरस्य परिग्रहः । प्रियतममित्यस्य प्रागाप्यतममिति प्रतिपदं दत्तम् । तदेवानुवदति ॥ आप्यतममितीति ॥ नित्य-सिद्धत्वादिति । ‘अन्तर्बहिश्च तत्सर्वं व्याप्य नारायणः स्थित’ इत्यादेरिति भावः ॥ तमपेति ॥ अतिशयार्थकतमप्प्रत्ययेन श्वेतद्वीपादिस्थरूपविशेषप्राप्तिरेवेहाप्तिशब्दार्थ इति भावेन तां प्राप्तिं विशेषणयुक्तां करोतीत्यर्थः । इतिशब्द आद्यपद्यव्याख्यासमाप्तौ ।

### यादुपत्यं

शास्त्रोत्पादकमङ्गलोपयुक्तार्थप्रतिपादनापेक्षया शास्त्रार्थकथनमतीवान्तरङ्गमित्या-शयेनाह ॥ अथवा श्रोतृबुद्धीति ॥ ननु करशिरःसंयोगादेरेव वन्दनत्वात्कथं वन्द्यमित्यनेन प्रथम-सूत्रार्थजिज्ञासोक्तिरित्यत आह ॥ मनोवृत्तेरिति ॥ तत्प्रवणतेति । मत्तस्त्वमुत्कृष्ट इति स्वावधि-कोत्कर्षविषयकतेत्यर्थः । ततश्च करशिरःसंयोगादावुक्तभगवद्विषयकमनोवृत्तिविशेष एव वन्दनम् । तच्च सदा क्रियमाणमुपासनारूपमेव पर्यवस्यति । अत एव सदेत्यस्यात्रोत्तरत्र चान्वय उक्त इति भावः । नन्वेवमपि वन्दनं न मननाख्यजिज्ञासेत्यत आह ॥ जिज्ञासाऽपीति ॥ तद्विशेष एव मनोवृत्तेस्तत्प्रवणता विशेष एव । भगवदुत्कर्षविषयकमननरूपमनोवृत्तिविशेष एवात्र विवक्षितजिज्ञासेति यावत् । ‘सोपासना च द्विविधे’त्यादिवचनादिति भावः । तथाच सामान्यवाचकेन वन्दनेन तद्विशेषरूपा जिज्ञासा लक्ष्यत इति भावः ॥ अखिलवेदार्थश्रवणादीति ॥ ‘सर्ववेदान्तप्रत्ययं चोदनाद्यविशेषादि’- त्यादिनोपासनापादे सर्ववेदार्थश्रवणमनननिदिध्यासनानि निरूपितानीत्यर्थः । नन्वशेषविशेषतोऽपि प्रियतममिति भक्तिरुक्ताऽस्तु । अशेषात्स्वात्मात्मीयसमस्तवस्तुनो विशेषेण प्रियतममिति वैराग्योक्तिस्तु कथमागतेत्यपेक्षायामाह ॥ ल्यब्लोपेत्यादिना ॥ ‘ल्यब्लोपे कर्मण्यधिकरणे च पञ्चमी वक्तव्ये’ति वार्तिकादिति भावः ॥ ममेतीति ॥ ‘इयदामननादि’त्यत्र प्राणस्याधिकार्युत्तमत्व-कथनाद्भाष्यकारस्य च तदवतारत्वादिति भावः ।

### श्रीनिवासतीर्थीया

श्रोतृबुध्द्यनुकूलनाय वक्ष्यमाणग्रन्थार्थविषयीकरणाय । प्रपञ्चो विस्तारः ॥ तस्य जीवादीति ॥ मनोवृत्तिप्रवणतालक्षणजिज्ञासारूपवन्दनस्य जीवादिविषयकत्वव्यावृत्तय इत्यर्थः । ननु कथमनेन वैराग्यस्य साक्षात्कारसाधनत्वं सङ्गृहीतमित्यतोऽशेषविशेषत आप्यतममित्येतद्य्वाचष्टे ॥ अशेषानिति ॥ आप्यतममित्यस्यार्थो ज्ञातव्यतममिति । आप्तिरवगतिः । गत्यर्थानां ज्ञानार्थत्वात् । साक्षात्कर्तव्यतममित्यर्थः । प्रियतममिति प्रीतिविषयत्वकथनेन भक्तिरुक्तेति द्रष्टव्यम् ॥ नित्य-सिद्धत्वादिति ॥ सुप्तावित्यर्थः । तामाप्तिम् । तमबर्थभूतोऽतिशयो लिङ्गशरीरभङ्गरूपो द्रष्टव्यः । तथा चापरोक्षज्ञानानन्तरमर्चिरादिमार्गेण कार्याकार्यब्रह्मसमीपं प्राप्तैः । कार्यात्यये तदध्यक्षेण सह लिङ्ग-शरीरभङ्गवद्भिः प्राप्यमित्यर्थः । तथाच नाप्तेः सुप्तिसाधारण्यमिति भावः । इतिशब्दः प्रथमश्लोक-व्याख्यानसमाप्तौ ॥

### वाक्यार्थरत्नमाला

शास्त्रार्थव्याख्यानहेतूक्तीति । परमाख्यविद्येति पदव्यावर्त्यशङ्काकथनावसरे अथातो ब्रह्मजिज्ञासेत्यादिकं ग्रन्थं व्याख्यातुमयं देवतादिप्रणाम इत्युत्तरमूलेऽभिधानात् शास्त्रार्थ-व्याख्यानहेतुभूतमङ्गलोक्तिपरतयेत्यर्थः । वक्ष्यति च नतेर्यच्छास्त्रार्थव्याख्यानार्थत्वमित्यनुपदमेव । मङ्गलोक्तित्वं च मङ्गलोपनिबन्धत्वोक्तावपि घटते । कायिकादिमङ्गलस्योपनिबन्धनार्हत्वेऽपि वाचनिके तस्मिन्नाचरणार्हत्वस्यापि सत्त्वेन नारायणमित्यादेर् वाचनिकमङ्गलाचारत्वेऽपि शाल्यर्थं प्रणीत-कुल्याभिः पान्थपिपासुभिः पानीयं पीयत इत्यादेर्दर्शनेन मङ्गलोपनिबन्धत्वस्याविरोधात् । उक्तं च मीनाति मिनोति दीङां ल्यपि चेति षष्ठाद्यसूत्रीयमहाभाष्ये अन्यार्थमपीत्यादि । अनेनानुषङ्गिक-शिष्यशिक्षायाः सिद्धमित्यभिप्रायेण शिष्यान् ग्राहयितुम् इत्यस्याप्युपपत्तिः । उपनिबन्धत्वरूपरूपान्तरा-श्रयणात् तेन वा तस्योपपत्तिरिति सूचितम् । अत एवोत्तरपद्यावतारमूले तदाचरणपुरःसरम् इत्युक्त्वापि शिष्यशिक्षायै चैतद्ग्रन्थे निवेशनमित्युक्तम् । तेन जानीमो न मूलकृत उपनिबन्धत्व एव भर इति । किन्तूक्तरीत्यादिना वाचनिकांशेति आचाररूपत्वेऽपि इति । अत एव मङ्गलाचरणस्यावश्यकत्वादि-त्यादिकं तत्त्वप्रकाशिकादावुक्तम् । अत्रापि अन्तिमश्लोकावतारावसरे आचरतीत्येव व्यवहरिष्यति । वक्ष्यति च टीकाकृन् मङ्गलस्यानुष्ठानं नतेरेवानुष्ठानम् इत्यादि । उपपादितं चैतत् प्राक् । यत्तु अन्यथाख्यातौ शेषपूरणादिनोपनिबध्नातीत्यस्य योजनं तदुपनिबन्धत्वमात्ररूपभ्रान्तिमूलमिति प्रागेवोक्तम् । श्लोकपदं विशेषणसमुदायपरमिति प्रागेवोक्तम् । शास्त्रार्थमिति मूलम् । तत्कथ-नस्यावश्यकतया तत्परतया योजनाया एव स्वारस्यादित्याशयः । प्रथमश्लोके सङ्क्षेपेण शास्त्रार्थकथनेऽपि प्रपञ्चार्थम् उत्तरग्रन्थस्यावश्यकत्वान् न वैयर्थ्यमित्याशयेन मूले सङ्क्षेपत इत्युक्तम् । श्रोतृबुध्द्यनुकूल-नायेत्येतदिति । तर्हि प्रपञ्चस्यादावस्तु किं सङ्क्षेपेणेत्यतः श्रोतृबुद्ध्यनुकूलनायेत्यनेन सूचितं सङ्क्षेपस्य प्रपञ्चार्थत्वं सहेतुकमुपपादयतीत्यर्थः । मनोवृत्तिप्रावण्येत्यादि । मनोवृत्तिप्रावण्यपूर्वकत्वमननुसन्धाय करशिरःसंयोगादिमात्रे वन्दनव्यवहाराभावात् तत्पूर्वककायिकादिव्यापार एव च तद्व्यवहाराद् विशिष्ट-स्यैव वन्दनत्वे वाच्ये प्राप्ताप्राप्तविवेकेन जिज्ञासासाधारणमनोवृत्तिप्रावण्यस्यैव वन्दनरूपत्वमिति भावः । वैराग्यभक्तिभ्यामिति मूलेऽल्पारशास्त्रानित्यत्वेन समाधानमवधातव्यम् ॥ वेदार्थश्रवणादीति ॥ आदिनाध्यानं गृह्यते । सोपासना च द्विविधेति वक्ष्यमाणरीत्या श्रवणध्यानरूपोपासनायां कर्तव्यत्वस्य प्रतिपादयिष्यमाणत्वादिति भावः । पञ्चमीविधान इति । ल्यब्लोपे कर्मणीत्युपसंख्यानस्य पञ्चमी-विषयत्वोपपादनाय पञ्चमीविधाने इत्युक्तम् । पञ्चमीविधानप्रकरण इत्यर्थः । ल्यबन्तलोपेऽत्रेति । ल्यबन्तस्य गम्यमानार्थतया प्रयोगाभाव एव ल्यबन्तलोपो विवक्षितः । तस्मिन् सति ल्यबन्तस्य कर्मणि अधिकरणे च पञ्चमीति वार्तिकार्थत्वात् प्रासादात् प्रेक्षते इत्यत्र प्रासादम् आरुह्य प्रेक्षत इति ल्यबन्तकर्मणि, आसनात् प्रेक्षते इत्यत्र चासने उपविश्य प्रेक्षत इति तदधिकरण इव च विहायेति ल्यबन्तस्य गम्यमानार्थतया प्रयोगाभावात्तल्लोपे ल्यबन्तकर्मणि विशेषे पञ्चमीत्यर्थः ।

इत्याहेति । अशेषात् स्वात्मात्मीयसमस्तवस्तुनो विशेषेण प्रियमित्येवमनेन भक्तिसङ्ग्रहवद् अशेषविशेषत इत्यंशेनैव व्यावृत्तेनाशेषान् विषय विशेषान् विहायेत्युक्तप्रकारेण वैराग्यमपि सङ्गृह्यते एवेति न तत्सङ्ग्रहानुपपत्तिरित्याहेत्यर्थः । श्रवणादिलाभाय प्रागाप्यतममित्यंशोऽपि योजितः । तत्र प्राप्तिर्नाम ग्रामादिप्राप्तिरेव इति प्रतीतिनिरासायाह ज्ञातव्यतममिति मूलम् । ममेतीति मूलम् । भाष्यकारस्य इयदित्युक्तं सर्वाधिकार्युत्तमप्राणावतारत्वादिति भावः । प्रकृतोपयोगितया आप्यत्वमेवेति विवक्षित्वात्तमपः कृत्यमाह आप्तिमात्रस्येति मूलम् । इतिशब्दस्य इति व्याचष्ट इति पूर्वेण संबन्धः । एकस्य वाक्यस्यानेकयोजनास्थले पूर्वपूर्वास्वरसोत्थापनेनोत्तरोत्तरयोजनाप्रवृत्तेष्टीकाकारैस् तत्र तत्र वर्णनादत्रापि उत्तरोत्तरस्य स्वारस्यं पूर्वपूर्वस्य त्वस्वारस्यं मूलेऽभिप्रेतमिति प्रतीतिनिरासाय पूर्वपूर्व-स्वारस्यं दर्शयन् पक्षाणां प्राबल्यक्रम इत्याह अत्र प्रथम इत्यादिना । मङ्गलस्यानुष्ठानमिति । सिध्द्यतीति शेषः । प्रयोजनं च स्तुतिपदानामित्युक्तत्वान् नतेरेवानुष्ठानमित्यनन्तरमपि स एव शेषः । तत्रापि प्रथम इति । द्वितीयादिचतुर्ष्वपि प्रथमे द्वितीये इति यावत् । एवं द्वितीयादिशब्दा अपि तृतीयादिपराः । एवं मिलित्वा पञ्चपक्षाणां पूर्वपूर्वप्राबल्यमभिधाय षष्ठस्य तदाह षष्ठे त्विति । उभयपरत्वेऽपि नतिस्तुत्युभयपरत्वेऽपि । एवमुपपादितप्रकारेण पूर्वपूर्वप्राबल्यक्रमे विद्यमाने तत्तदवतारावसरे पूर्वपूर्वापेक्षयोत्तरोत्तरस्वारस्यप्रदर्शनमयुक्तं भवतीत्यतः पूर्वोक्तमेवाभिप्रेतमिदं त्वभ्युच्चयेनोक्तमिति सूचयन् पूर्वपूर्वप्राबल्यक्रमनिराकरणपूर्वकमुत्तरोत्तरप्राबल्यक्रममुपपादयति यद्वेति । औत्प्रेक्षिकपक्षान्तरदूषणायानुवादपूर्वकपक्षान्तर(कथनव्याजेन तत्रारुचिसूचनं कृतम् । अत एव प्राचीनावतारकालीनाचारस्य एतत्स्वारस्यकथनमध्यस्थं) पक्षान्तरास्वरससूचनेन विशदतयाऽपाकृतं भवति । अधिकवक्तव्यसद्भावादवतारावसरेऽल्पमात्रम् उक्त्वा पृथगेव शिष्याणां बुद्धिशुद्धये सङ्गृह्य पक्षाणामुत्तरोत्तरस्वारस्य प्रदर्शनमेतदिति न दोषः । सूत्रव्याख्यानत्वभ्रान्तिमिति ॥ सूत्रव्याख्यानार्थं प्रवृत्तेऽत्र ग्रन्थे आवश्यकमगलाचरणस्य देवताप्रणामकरणार्थकप्रथमपद्येन सिद्धौ तद्व्याख्यानस्यैवा-नन्तरभावितया न्यायप्राप्तत्वादिति भावः । तत्प्रतिपाद्यं सहेतुकमिति । एतत्पद्येन हि गुरुप्रणामाचरणं प्रतिज्ञोपनिबन्धश्च क्रियते । प्रतिजानीते इत्यस्य प्रतिज्ञामुपनिबध्नातीत्यर्थात् । गीताभाष्यटीकायां प्रतिज्ञामुपनिबध्नाति, प्रतिज्ञा तु किमर्थं निवेशनीया इत्यादेरुक्तेः । तत्र गुरुप्रणामाचरणे देवता-प्रणामस्येवेत्यादिहेतुकथनम् । यस्य देवे परा भक्तिर् इत्यादिप्रमाणात् । शास्त्रप्रभवत्वादिविशेषणां तु गुरुत्वोपपादकानीति गुरुप्रणामाचरणशेषतया सार्थकानि । प्रतिज्ञोपनिबन्धस्य शिष्यसमाधानार्थतायाः सिद्धत्वेऽपि तदुपनिबन्धगतपरमाख्यविद्येत्यंशेन व्याख्यासमर्थनकरणाद् व्याख्यानं समर्थयमान इत्येतत्प्रतिज्ञोपनिबन्धे हेतुकथनम् । अवशिष्टं तु तदुपपादकतया तच्छेषभूतमिति भावः । व्याख्यान-समर्थनं तु स्यादेतदित्याद्यग्रिममूले व्यक्तम् । अत एव तदवतारावसरे व्याख्यानं समर्थयमान इत्युक्त-मित्यादि वक्ष्यति टीकाकृदिति ज्ञेयम् । प्रतिज्ञानेनासङ्गतीति । सूत्रव्याख्यानकरणस्य हि ब्रह्म-मीमांसाव्याख्यां करोमीत्येव प्रतिज्ञा करणीया । परमाख्यविद्येत्यादि प्रतिज्ञा तु व्याख्येयान्तरप्रतीति- जनकतया अभिप्रेताऽसङ्गता इत्यसङ्गतिशङ्कामित्यर्थः । उभयत्र सम्बन्धमित्यनेन सकृच्छतत्वेऽपि योग्यतया स्थलद्वयसम्बन्धः क्रियते इत्युक्तं भवति ।



**सकलशास्त्रार्थपरतया व्याख्यानम्**

***नारायणं निखिलपूर्णगुणैकदेहं***

### सुधा

अथवा श्रोतृबुध्द्यनुकूलनाय सकलशास्त्रार्थं सङ्क्षेपतोऽनेनाचष्टे । विदितसङ्क्षेपा हि प्रपञ्चं जिज्ञासवो भवन्ति । तत्र सदा वन्द्यमिति प्रथमसूत्रार्थोक्तिः । मनोवृत्तेस्तत्प्रवणता हि वन्दनम् । जिज्ञासाऽपि तद्विशेष एव । तस्य जीवादिव्यावृत्तये यद्ब्रह्मेत्युक्तं तस्यार्थो निखिलेति । तदुपपादनाय द्वितीयसूत्रे लक्षणमभिहितम् । तदाह ॥ अस्येति । तृतीयसूत्रेण तत्र शास्त्रं प्रमाण-मभिधाय तस्याध्यायशेषेण तद्विषयतोपपादिता । तत्कथनमाप्यतममिति । प्रथमाध्यायार्थे शङ्कित-दोषनिरासो द्वितीयेऽभिहितस्तमाह ॥ निर्दोषमिति । एवं ब्रह्मस्वरूपे सिद्धे अधिकारिणस्तत्प्रसाद-साधनोपायभूततत्साक्षात्कारजननाय वैराग्यभक्तिभ्यामखिलवेदार्थश्रवणादि तृतीये निरूपितम् । तस्यायं संग्रहोऽशेषविशेषतोऽपि प्रियतममाप्यतममिति । ल्यब्लोपनिमित्ता पञ्चमी । अशेषान्विषय-विशेषान्विहाय ज्ञातव्यतममिति । इयदामननादित्याद्यर्थसूचनं ममेति । प्रसन्नं च तद्यादृशं पुमर्थं प्रयच्छति तत्स्वरूपनिरूपणं चतुर्थेऽभिहितम् । तदभिधानमाप्यतममिति । आप्तिमात्रस्य नित्य-सिद्धत्वात्तमपा तां विशिनष्टीति ।

### वाक्यार्थचन्द्रिका

एवं शास्त्रार्थव्याख्यानहेतूक्तिपरतया श्लोको व्याख्यातः । इदानीं तु शास्त्रार्थमेवानेनाचष्ट इत्याह ॥ अथवेति । श्रोतृबुध्द्यनुकूलनायेत्येतद्विशदयति ॥ विदितेति ॥ मनोवृत्ते-रिति ॥ मनोवृत्तिप्रावण्यपूर्वकायिकादिव्यापार एव लोकेऽपि वन्दनव्यवहारात्प्राप्ताप्राप्तविवेकेन तस्यैव वन्दनत्वमिति भावः । पञ्चमीविधाने ‘ल्यब्लोपे कर्मण्यधिकरणे चोपसङ्ख्यानमि’त्यतो ल्यबन्तलोपेऽत्र कर्मणि पञ्चमीत्याह ॥ ल्यब्लोपेति ॥ (ल्यबन्तस्य गम्यमानार्थत्वादप्रयोगे इत्यर्थः । ‘ल्यब्लोपे कर्मण्यधिकरणे चे’ति वार्तिकस्यायमर्थः । ल्यबन्ताप्रयोगे तदर्थे गम्यमाने ल्यबन्तं प्रति कर्मकारकेऽधि-करणकारके च पञ्चमी वाच्येति । प्रासादात्प्रेक्षते । आसनात्प्रेक्षते । प्रासादमारुह्य आसने उपविश्य प्रेक्षत इत्यर्थः । श्वशुराज्जि•हेति श्वशुरं वीक्ष्येत्यर्थः । गम्यमानापि क्रिया कारकविभक्तीनां निमित्तम् । कस्मात्त्वम् । नद्याः ।) अत्र प्रथमे नतिस्तुतिरूपोभयविधस्यापि मङ्गलस्यानुष्ठानम् । द्वितीयादिचतुर्षु नतेरेवानुष्ठानं विशेषणानां च कण्ठोक्तनत्युपपादकत्वम् । तत्रापि प्रथमे विशेषणानां नतिप्रयोजक-धर्मकथनपरत्वम् । द्वितीये नतिप्रयोजकस्वरूपनिर्धारणार्थकलक्षणपरत्वम् । तृतीये स्वरूपनिर्धारक-लक्षणे साधककथनपरत्वम् । चतुर्थे तन्निर्धारके लक्षणे प्रमाणे वा बाधकपरिहारपरत्वम् । षष्ठे तूभयपरत्वेऽप्यस्य पद्यस्य विशेषणानां नारायणपदव्याख्यानद्वारैतत्पद्याभिप्रेतस्तुत्यर्थत्वम् । सप्तमे त्वेतत्पद्यतात्पर्यविषयीभूतनतिस्तुतिपरत्वाभावेऽप्येतत्पद्योक्तनतिविशेष्यनारायणविशेषणानां नतेर्यच्छास्त्रार्थव्याख्यानार्थत्वं तच्छास्त्रार्थसङ्क्षेपकथनपरत्वमिति पूर्वप्राबल्यक्रमः पक्षाणां द्रष्टव्यः । (प्रथमे द्वितीये तृतीये चतुर्थे इति । द्वितीये तृतीये चतुर्थे पञ्चमे इति क्रमेणार्थो ज्ञेयः पूर्वं द्वितीयादिषु चतुर्ष्विति द्वितीयस्य प्राथम्योक्तेः ।)

यद्वा । नतिविशेष्यनारायणविशेषणानां कण्ठोक्तनत्युपपादकतया सम्भवत्येकवाक्यत्वे न कण्ठतोऽनुक्तस्तुतिपरतया भिन्नवाक्यत्यं युक्तमिति प्रथमापेक्षया द्वितीयादीनां प्राबल्यम् । तत्रापि नतिविशेष्यनारायणधर्मनम्यत्वप्रयोजकपरत्वापेक्षया तत्स्वरूपनिर्धारकलक्षणपरत्वं ज्याय इति सर्वविशेषणानां लक्षणपरत्वपक्षस्य प्राबल्यम् । स्वरूपमात्रप्रदर्शकलक्षणमात्रपरत्वापेक्षया निखिले-त्यादिविशेषणचतुष्टयस्य लक्षणपरत्वम् । तल्लक्षणविशिष्टे आप्यतममस्योद्भवादिदमिति विशेषणद्वयस्य लक्षणविशिष्टे प्रमाणपरत्वमाद्यविशेषणद्वयस्य तत्र प्राप्तबाधकपरिहारपरत्वमित्यभिप्रेत्य प्रवृत्तस्य चतुर्थस्य पूर्वापेक्षयोपयुक्तबह्वर्थप्रतिपादकत्वात्ततोऽपि प्राबल्यम् । (पञ्चमस्येत्यर्थः पूर्ववत् ।) एवमपि स्तुतेरलाभान्नम्यत्वोपपादकस्वरूपनिर्धारकलक्षणप्रमाणतद्बाधकपरिहारकतत्तदर्थप्रतिपादकनारायणपद- व्याख्यानेन स्तुतेरपि लाभात्तत्प्रतिपादकषष्ठस्य पूर्वतोऽपि प्राबल्यम् । नमामीत्याद्युक्तयैव तदुपपादकानां सर्वेषामप्याक्षेपेण लाभसम्भवेन प्रपञ्च-जिज्ञासोपयुक्तसङ्क्षिप्तसकलशास्त्रार्थाकथनप्रयुक्तन्यूनतापरिहाराय विशेषणानां तत्कथनपरत्वं सर्वतोऽपि ज्याय इत्यभिप्रेत्य प्रवृत्तस्यान्तिमस्य सर्वतोऽपि प्राबल्यमिति पक्षाणामुत्तरोत्तरप्राबल्यक्रमो द्रष्टव्यः ।

### परिमल

ननु बुद्धिचातुर्येण नानाप्रकारेण नारायणपदस्य निर्वचनसम्भवेऽप्येवंरूपेणैव तत्राप्येतावद्भिरेव निर्वचनैर्नारायणस्तुतौ न प्रबलहेतुं पश्यामः । श्रोतृबुध्द्यानुकूल्यादिप्रयोजकस्यैवा-दाववश्यवक्तव्यादित्यतो वा ‘व्याख्यां करोमी’ति वक्ष्यमाणवर्तमाननिर्देशघटनाय वा योजनान्तरमाह ॥ अथवेति ॥ प्रपञ्चं जिज्ञासव इति ॥ ‘सनाशंसभिक्ष उरि’त्युप्रत्ययान्तजिज्ञासुपदप्रयोगे ‘न लोकाव्ययनिष्ठाखलर्थतृनामि’ति षष्ठीनिषेधाद्द्वितीयोक्ता । प्रपञ्चविषयकजिज्ञासावन्तो भवन्तीत्यर्थः । तत्र शास्त्रमिति ब्रह्मशब्दार्थरूपगुणपूर्णत्वे तदुपपादकजगज्जन्मादिहेतुत्वलक्षणे चेत्यर्थः । तेन भाष्ये आद्यद्वितीयसूत्रार्थयोर् मध्ये तृतीयसूत्रार्थोक्तिः । पूर्वोत्तरयोरन्वयेन द्वयोरपि शास्त्रप्रमाणकत्वसूचना-येत्युक्तं भवति । सन्न्यायरत्नावलीनयचन्द्रिकयोस्तु निखिलेत्यादिविशेषणचतुष्टयं क्रमादध्यायच-तुष्टयार्थोक्तिपरमित्युक्तम् ॥ निर्दोषमितीति ॥ एतदपि शास्त्रप्रमाणसिद्धमिति सूचनाय तृतीयसूत्रार्थोक्तेः पूर्वं निवेशितमिति भावः । प्रियतमस्यैवाप्यतमत्वात्प्रियतममित्यस्यैवाप्यतममित्यर्थमुपेत्य वा आप्यतममित्यत्राप्यनुवर्तत इति भावेन वा प्रियतममाप्यतममित्युक्तम् । अनुवृत्तिपक्षे प्रियत-मत्वाज्ज्ञातव्यमिति हेतुगर्भं बोध्यम् । मनसाऽऽप्यत्वस्य ज्ञातव्यत्वानतिरेकात् । ननु प्रियतममित्यनेन भक्तेर्लाभेऽप्यशेषेत्यनेन कथं वैराग्यलाभ इत्यत आह ॥ ल्यब्लोपेति ॥ पञ्चमीविधाने ‘ल्यब्लोपे कर्मण्युपसङ्ख्यानमि’ति वार्तिके ल्यबन्ताप्रयोगे तदर्थे गम्यमाने ल्यबन्तं प्रति कर्मकारके पञ्चमी वाच्येत्युक्तत्वादिति भावः । तर्हीश्वरज्ञानस्य सर्वसदधिकारित्वान्ममेति व्यर्थमित्यत आह ॥ इयदिति ॥ उपासनापादे ‘इयदामनना’दित्यधिकरणे उपासनाधिकारिणामियदेतावन्मुख्यप्राणावधित्वमेव । ‘प्राणो वाव सर्वेभ्यो भूयानि’त्यामननादिति प्राणस्य सर्वाधिकार्युत्तमत्वोक्तेर्ग्रन्थकृतश्च प्राणावतारत्वान्ममेति युक्तमित्यर्थः । आदिपदेन ‘त इन्द्रियाणि तद्य्वपदेशादन्यत्र श्रेष्ठा’दित्यादेः प्राणोत्तमत्वपरस्य परिग्रहः । प्रियतममित्यस्य प्रागाप्यतममिति प्रतिपदं दत्तम् । तदेवानुवदति ॥ आप्यतममितीति ॥ नित्य-सिद्धत्वादिति । ‘अन्तर्बहिश्च तत्सर्वं व्याप्य नारायणः स्थित’ इत्यादेरिति भावः ॥ तमपेति ॥ अतिशयार्थकतमप्प्रत्ययेन श्वेतद्वीपादिस्थरूपविशेषप्राप्तिरेवेहाप्तिशब्दार्थ इति भावेन तां प्राप्तिं विशेषणयुक्तां करोतीत्यर्थः । इतिशब्द आद्यपद्यव्याख्यासमाप्तौ ।

### यादुपत्यं

शास्त्रोत्पादकमङ्गलोपयुक्तार्थप्रतिपादनापेक्षया शास्त्रार्थकथनमतीवान्तरङ्गमित्या-शयेनाह ॥ अथवा श्रोतृबुद्धीति ॥ ननु करशिरःसंयोगादेरेव वन्दनत्वात्कथं वन्द्यमित्यनेन प्रथम-सूत्रार्थजिज्ञासोक्तिरित्यत आह ॥ मनोवृत्तेरिति ॥ तत्प्रवणतेति । मत्तस्त्वमुत्कृष्ट इति स्वावधि-कोत्कर्षविषयकतेत्यर्थः । ततश्च करशिरःसंयोगादावुक्तभगवद्विषयकमनोवृत्तिविशेष एव वन्दनम् । तच्च सदा क्रियमाणमुपासनारूपमेव पर्यवस्यति । अत एव सदेत्यस्यात्रोत्तरत्र चान्वय उक्त इति भावः । नन्वेवमपि वन्दनं न मननाख्यजिज्ञासेत्यत आह ॥ जिज्ञासाऽपीति ॥ तद्विशेष एव मनोवृत्तेस्तत्प्रवणता विशेष एव । भगवदुत्कर्षविषयकमननरूपमनोवृत्तिविशेष एवात्र विवक्षितजिज्ञासेति यावत् । ‘सोपासना च द्विविधे’त्यादिवचनादिति भावः । तथाच सामान्यवाचकेन वन्दनेन तद्विशेषरूपा जिज्ञासा लक्ष्यत इति भावः ॥ अखिलवेदार्थश्रवणादीति ॥ ‘सर्ववेदान्तप्रत्ययं चोदनाद्यविशेषादि’- त्यादिनोपासनापादे सर्ववेदार्थश्रवणमनननिदिध्यासनानि निरूपितानीत्यर्थः । नन्वशेषविशेषतोऽपि प्रियतममिति भक्तिरुक्ताऽस्तु । अशेषात्स्वात्मात्मीयसमस्तवस्तुनो विशेषेण प्रियतममिति वैराग्योक्तिस्तु कथमागतेत्यपेक्षायामाह ॥ ल्यब्लोपेत्यादिना ॥ ‘ल्यब्लोपे कर्मण्यधिकरणे च पञ्चमी वक्तव्ये’ति वार्तिकादिति भावः ॥ ममेतीति ॥ ‘इयदामननादि’त्यत्र प्राणस्याधिकार्युत्तमत्व-कथनाद्भाष्यकारस्य च तदवतारत्वादिति भावः ।

### श्रीनिवासतीर्थीया

श्रोतृबुध्द्यनुकूलनाय वक्ष्यमाणग्रन्थार्थविषयीकरणाय । प्रपञ्चो विस्तारः ॥ तस्य जीवादीति ॥ मनोवृत्तिप्रवणतालक्षणजिज्ञासारूपवन्दनस्य जीवादिविषयकत्वव्यावृत्तय इत्यर्थः । ननु कथमनेन वैराग्यस्य साक्षात्कारसाधनत्वं सङ्गृहीतमित्यतोऽशेषविशेषत आप्यतममित्येतद्य्वाचष्टे ॥ अशेषानिति ॥ आप्यतममित्यस्यार्थो ज्ञातव्यतममिति । आप्तिरवगतिः । गत्यर्थानां ज्ञानार्थत्वात् । साक्षात्कर्तव्यतममित्यर्थः । प्रियतममिति प्रीतिविषयत्वकथनेन भक्तिरुक्तेति द्रष्टव्यम् ॥ नित्य-सिद्धत्वादिति ॥ सुप्तावित्यर्थः । तामाप्तिम् । तमबर्थभूतोऽतिशयो लिङ्गशरीरभङ्गरूपो द्रष्टव्यः । तथा चापरोक्षज्ञानानन्तरमर्चिरादिमार्गेण कार्याकार्यब्रह्मसमीपं प्राप्तैः । कार्यात्यये तदध्यक्षेण सह लिङ्ग-शरीरभङ्गवद्भिः प्राप्यमित्यर्थः । तथाच नाप्तेः सुप्तिसाधारण्यमिति भावः । इतिशब्दः प्रथमश्लोक-व्याख्यानसमाप्तौ ॥

### वाक्यार्थरत्नमाला

शास्त्रार्थव्याख्यानहेतूक्तीति । परमाख्यविद्येति पदव्यावर्त्यशङ्काकथनावसरे अथातो ब्रह्मजिज्ञासेत्यादिकं ग्रन्थं व्याख्यातुमयं देवतादिप्रणाम इत्युत्तरमूलेऽभिधानात् शास्त्रार्थ-व्याख्यानहेतुभूतमङ्गलोक्तिपरतयेत्यर्थः । वक्ष्यति च नतेर्यच्छास्त्रार्थव्याख्यानार्थत्वमित्यनुपदमेव । मङ्गलोक्तित्वं च मङ्गलोपनिबन्धत्वोक्तावपि घटते । कायिकादिमङ्गलस्योपनिबन्धनार्हत्वेऽपि वाचनिके तस्मिन्नाचरणार्हत्वस्यापि सत्त्वेन नारायणमित्यादेर् वाचनिकमङ्गलाचारत्वेऽपि शाल्यर्थं प्रणीत-कुल्याभिः पान्थपिपासुभिः पानीयं पीयत इत्यादेर्दर्शनेन मङ्गलोपनिबन्धत्वस्याविरोधात् । उक्तं च मीनाति मिनोति दीङां ल्यपि चेति षष्ठाद्यसूत्रीयमहाभाष्ये अन्यार्थमपीत्यादि । अनेनानुषङ्गिक-शिष्यशिक्षायाः सिद्धमित्यभिप्रायेण शिष्यान् ग्राहयितुम् इत्यस्याप्युपपत्तिः । उपनिबन्धत्वरूपरूपान्तरा-श्रयणात् तेन वा तस्योपपत्तिरिति सूचितम् । अत एवोत्तरपद्यावतारमूले तदाचरणपुरःसरम् इत्युक्त्वापि शिष्यशिक्षायै चैतद्ग्रन्थे निवेशनमित्युक्तम् । तेन जानीमो न मूलकृत उपनिबन्धत्व एव भर इति । किन्तूक्तरीत्यादिना वाचनिकांशेति आचाररूपत्वेऽपि इति । अत एव मङ्गलाचरणस्यावश्यकत्वादि-त्यादिकं तत्त्वप्रकाशिकादावुक्तम् । अत्रापि अन्तिमश्लोकावतारावसरे आचरतीत्येव व्यवहरिष्यति । वक्ष्यति च टीकाकृन् मङ्गलस्यानुष्ठानं नतेरेवानुष्ठानम् इत्यादि । उपपादितं चैतत् प्राक् । यत्तु अन्यथाख्यातौ शेषपूरणादिनोपनिबध्नातीत्यस्य योजनं तदुपनिबन्धत्वमात्ररूपभ्रान्तिमूलमिति प्रागेवोक्तम् । श्लोकपदं विशेषणसमुदायपरमिति प्रागेवोक्तम् । शास्त्रार्थमिति मूलम् । तत्कथ-नस्यावश्यकतया तत्परतया योजनाया एव स्वारस्यादित्याशयः । प्रथमश्लोके सङ्क्षेपेण शास्त्रार्थकथनेऽपि प्रपञ्चार्थम् उत्तरग्रन्थस्यावश्यकत्वान् न वैयर्थ्यमित्याशयेन मूले सङ्क्षेपत इत्युक्तम् । श्रोतृबुध्द्यनुकूल-नायेत्येतदिति । तर्हि प्रपञ्चस्यादावस्तु किं सङ्क्षेपेणेत्यतः श्रोतृबुद्ध्यनुकूलनायेत्यनेन सूचितं सङ्क्षेपस्य प्रपञ्चार्थत्वं सहेतुकमुपपादयतीत्यर्थः । मनोवृत्तिप्रावण्येत्यादि । मनोवृत्तिप्रावण्यपूर्वकत्वमननुसन्धाय करशिरःसंयोगादिमात्रे वन्दनव्यवहाराभावात् तत्पूर्वककायिकादिव्यापार एव च तद्व्यवहाराद् विशिष्ट-स्यैव वन्दनत्वे वाच्ये प्राप्ताप्राप्तविवेकेन जिज्ञासासाधारणमनोवृत्तिप्रावण्यस्यैव वन्दनरूपत्वमिति भावः । वैराग्यभक्तिभ्यामिति मूलेऽल्पारशास्त्रानित्यत्वेन समाधानमवधातव्यम् ॥ वेदार्थश्रवणादीति ॥ आदिनाध्यानं गृह्यते । सोपासना च द्विविधेति वक्ष्यमाणरीत्या श्रवणध्यानरूपोपासनायां कर्तव्यत्वस्य प्रतिपादयिष्यमाणत्वादिति भावः । पञ्चमीविधान इति । ल्यब्लोपे कर्मणीत्युपसंख्यानस्य पञ्चमी-विषयत्वोपपादनाय पञ्चमीविधाने इत्युक्तम् । पञ्चमीविधानप्रकरण इत्यर्थः । ल्यबन्तलोपेऽत्रेति । ल्यबन्तस्य गम्यमानार्थतया प्रयोगाभाव एव ल्यबन्तलोपो विवक्षितः । तस्मिन् सति ल्यबन्तस्य कर्मणि अधिकरणे च पञ्चमीति वार्तिकार्थत्वात् प्रासादात् प्रेक्षते इत्यत्र प्रासादम् आरुह्य प्रेक्षत इति ल्यबन्तकर्मणि, आसनात् प्रेक्षते इत्यत्र चासने उपविश्य प्रेक्षत इति तदधिकरण इव च विहायेति ल्यबन्तस्य गम्यमानार्थतया प्रयोगाभावात्तल्लोपे ल्यबन्तकर्मणि विशेषे पञ्चमीत्यर्थः ।

इत्याहेति । अशेषात् स्वात्मात्मीयसमस्तवस्तुनो विशेषेण प्रियमित्येवमनेन भक्तिसङ्ग्रहवद् अशेषविशेषत इत्यंशेनैव व्यावृत्तेनाशेषान् विषय विशेषान् विहायेत्युक्तप्रकारेण वैराग्यमपि सङ्गृह्यते एवेति न तत्सङ्ग्रहानुपपत्तिरित्याहेत्यर्थः । श्रवणादिलाभाय प्रागाप्यतममित्यंशोऽपि योजितः । तत्र प्राप्तिर्नाम ग्रामादिप्राप्तिरेव इति प्रतीतिनिरासायाह ज्ञातव्यतममिति मूलम् । ममेतीति मूलम् । भाष्यकारस्य इयदित्युक्तं सर्वाधिकार्युत्तमप्राणावतारत्वादिति भावः । प्रकृतोपयोगितया आप्यत्वमेवेति विवक्षित्वात्तमपः कृत्यमाह आप्तिमात्रस्येति मूलम् । इतिशब्दस्य इति व्याचष्ट इति पूर्वेण संबन्धः । एकस्य वाक्यस्यानेकयोजनास्थले पूर्वपूर्वास्वरसोत्थापनेनोत्तरोत्तरयोजनाप्रवृत्तेष्टीकाकारैस् तत्र तत्र वर्णनादत्रापि उत्तरोत्तरस्य स्वारस्यं पूर्वपूर्वस्य त्वस्वारस्यं मूलेऽभिप्रेतमिति प्रतीतिनिरासाय पूर्वपूर्व-स्वारस्यं दर्शयन् पक्षाणां प्राबल्यक्रम इत्याह अत्र प्रथम इत्यादिना । मङ्गलस्यानुष्ठानमिति । सिध्द्यतीति शेषः । प्रयोजनं च स्तुतिपदानामित्युक्तत्वान् नतेरेवानुष्ठानमित्यनन्तरमपि स एव शेषः । तत्रापि प्रथम इति । द्वितीयादिचतुर्ष्वपि प्रथमे द्वितीये इति यावत् । एवं द्वितीयादिशब्दा अपि तृतीयादिपराः । एवं मिलित्वा पञ्चपक्षाणां पूर्वपूर्वप्राबल्यमभिधाय षष्ठस्य तदाह षष्ठे त्विति । उभयपरत्वेऽपि नतिस्तुत्युभयपरत्वेऽपि । एवमुपपादितप्रकारेण पूर्वपूर्वप्राबल्यक्रमे विद्यमाने तत्तदवतारावसरे पूर्वपूर्वापेक्षयोत्तरोत्तरस्वारस्यप्रदर्शनमयुक्तं भवतीत्यतः पूर्वोक्तमेवाभिप्रेतमिदं त्वभ्युच्चयेनोक्तमिति सूचयन् पूर्वपूर्वप्राबल्यक्रमनिराकरणपूर्वकमुत्तरोत्तरप्राबल्यक्रममुपपादयति यद्वेति । औत्प्रेक्षिकपक्षान्तरदूषणायानुवादपूर्वकपक्षान्तर(कथनव्याजेन तत्रारुचिसूचनं कृतम् । अत एव प्राचीनावतारकालीनाचारस्य एतत्स्वारस्यकथनमध्यस्थं) पक्षान्तरास्वरससूचनेन विशदतयाऽपाकृतं भवति । अधिकवक्तव्यसद्भावादवतारावसरेऽल्पमात्रम् उक्त्वा पृथगेव शिष्याणां बुद्धिशुद्धये सङ्गृह्य पक्षाणामुत्तरोत्तरस्वारस्य प्रदर्शनमेतदिति न दोषः । सूत्रव्याख्यानत्वभ्रान्तिमिति ॥ सूत्रव्याख्यानार्थं प्रवृत्तेऽत्र ग्रन्थे आवश्यकमगलाचरणस्य देवताप्रणामकरणार्थकप्रथमपद्येन सिद्धौ तद्व्याख्यानस्यैवा-नन्तरभावितया न्यायप्राप्तत्वादिति भावः । तत्प्रतिपाद्यं सहेतुकमिति । एतत्पद्येन हि गुरुप्रणामाचरणं प्रतिज्ञोपनिबन्धश्च क्रियते । प्रतिजानीते इत्यस्य प्रतिज्ञामुपनिबध्नातीत्यर्थात् । गीताभाष्यटीकायां प्रतिज्ञामुपनिबध्नाति, प्रतिज्ञा तु किमर्थं निवेशनीया इत्यादेरुक्तेः । तत्र गुरुप्रणामाचरणे देवता-प्रणामस्येवेत्यादिहेतुकथनम् । यस्य देवे परा भक्तिर् इत्यादिप्रमाणात् । शास्त्रप्रभवत्वादिविशेषणां तु गुरुत्वोपपादकानीति गुरुप्रणामाचरणशेषतया सार्थकानि । प्रतिज्ञोपनिबन्धस्य शिष्यसमाधानार्थतायाः सिद्धत्वेऽपि तदुपनिबन्धगतपरमाख्यविद्येत्यंशेन व्याख्यासमर्थनकरणाद् व्याख्यानं समर्थयमान इत्येतत्प्रतिज्ञोपनिबन्धे हेतुकथनम् । अवशिष्टं तु तदुपपादकतया तच्छेषभूतमिति भावः । व्याख्यान-समर्थनं तु स्यादेतदित्याद्यग्रिममूले व्यक्तम् । अत एव तदवतारावसरे व्याख्यानं समर्थयमान इत्युक्त-मित्यादि वक्ष्यति टीकाकृदिति ज्ञेयम् । प्रतिज्ञानेनासङ्गतीति । सूत्रव्याख्यानकरणस्य हि ब्रह्म-मीमांसाव्याख्यां करोमीत्येव प्रतिज्ञा करणीया । परमाख्यविद्येत्यादि प्रतिज्ञा तु व्याख्येयान्तरप्रतीति- जनकतया अभिप्रेताऽसङ्गता इत्यसङ्गतिशङ्कामित्यर्थः । उभयत्र सम्बन्धमित्यनेन सकृच्छतत्वेऽपि योग्यतया स्थलद्वयसम्बन्धः क्रियते इत्युक्तं भवति ।



