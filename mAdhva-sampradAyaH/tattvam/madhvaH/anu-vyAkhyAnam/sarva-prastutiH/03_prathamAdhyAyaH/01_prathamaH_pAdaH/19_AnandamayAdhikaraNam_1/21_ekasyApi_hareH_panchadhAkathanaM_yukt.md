+++
title = "२१ एकस्यापि हरेः पञ्चधाकथनं युक्तमित्युपसंहारः"

+++


## अत एकः स पञ्चधा

**एकस्यापि हरेः पञ्चधाकथनं युक्तमित्युपसंहारः**

**अत एकः स पञ्चधा**

### **सुधा**

यदुक्तं प्रागेकस्यापि विभागत उक्तिरिति न तत्रोपपत्तिरभिहिता । एतामेवोपपत्तिं प्रतिज्ञामात्रेणोक्ते तत्राप्यतिदिशति अत इति ।

## **अनुव्याख्यानम्**

***अत एकः स पञ्चधा ॥***

***उक्तोऽन्नमय इत्यादि***

**सुधा**

विशेषबलादेवेति एकोऽपीति वाऽपिशब्दसम्बन्धः । इत्यादीति क्रियाविशेषणम् ।

### **शेषवाक्यार्थचन्द्रिका**

भिन्नक्रमतया प्रकारान्तरेणापि तं व्याचष्टे एकोऽपीति वेति ॥ क्रिया-विशेषणमिति । साधनं परित्यज्य धात्वर्थमात्रविशेषणं क्रियाविशेषणमित्यर्थः । ततश्च क्रियाद्वारेण स्त्रीलिङ्गत्वे प्राप्ते क्रियाव्ययविशेषणानां क्लीबत्वमेकवचनान्तत्वं वाच्यमिति क्लीबत्वैकवचनान्तत्वाव्ययत्व विधानादव्ययादाप्सुप इति सुब्लोपे इत्यादीत्युपपन्नमिति भावः ।

### **परिमल**

एतामेवेति । विशेषबलादित्येवंरूपाम् । व्यवहितेन समुच्चयेऽरुचिं मत्वाह । इति वाऽपिशब्दसंबन्ध इति ।

### **श्रीनिवासतीर्थीया**

एतामेवेति । एकस्यापि हरेरन्योन्यत्वोपपादनायाभेदेऽपीत्यादिनोक्तां विशेषरूपामुपपत्तिमेकस्यापि विभागोक्तिर्युज्यत इति प्रतिज्ञामात्रेणोक्तेऽर्थेऽतिदिशतीत्यर्थः । तत्र हेत्वनुक्तेरत्रोक्तं विशेषं तत्र हेतुत्वेनातिदिशतीति भावः ॥

### **वाक्यार्थरत्नमाला**

उक्तोऽन्नमय इत्यादीत्यत्र एको ऽन्नमय इत्यादिपञ्चधोक्त इत्येवमुक्तिक्रियां प्रतीत्यादीत्युक्तवाक्यानां करणत्वाकरणे तृतीयायामित्यादिभिरिति स्यात्तत्कथमित्यादीत्यविभक्तिको निर्देश इत्यत इत्यादीत्यस्येत्यादि यथास्यात्तथा उक्त इत्येवमुक्तिरूपक्रियाविशेषणत्वाभ्युपगमान्न तृतीयाश्रवणप्रसङ्ग इत्याशयेनेत्यादीति क्रियाविशेषणमित्युक्तं मूले । अत एव तथात्मशक्त्यैवेत्युपासना-पादीयानुव्याख्यानमूलेऽव्ययीभावत्वेसति तस्याव्ययीभावश्चेत्यव्ययत्वादव्ययादाप्सुप इति तृतीयाया लुकाभवितव्यमित्युक्तम् । अत एव च भेदोऽमुनेत्यादि च सम्यगुक्त इत्येतचतुर्थतुरीयपादगतानु-व्याख्यानमूलगत क्रियाविशेषणं चैतदित्येतद्वाक्यटीकायां करणभूतवाक्यविवक्षयेत्यादिनेति तृतीयया भवितव्यमित्याशङ्कोक्तवाक्यव्यावर्त्यतया दर्शिता । उक्तमूले च क्रियाविशेषणत्वं नाम किमिति न प्रतीयते । कथं च तदाश्रयणे न तृतीयाप्राप्तिनिरास इत्यतो दैवमेवापरे यज्ञमित्येतच्चतुर्थगीताभाष्यस्थ- यज्ञमिति क्रियाविशेषणमित्येतद्वाक्यव्याख्यानरूपसाधनं परित्यज्येत्यादिप्रमेयदीपिकानुसारेण क्रिया- विशेषणत्वं तावन्निर्वक्ति । साधनं परित्यज्येति । क्रियां प्रतियत्कर्त्तृकरणादिकं तत्साधनशब्देनोच्यते । ‘ससाधनां क्रियामि’ति निर्णयटीकाव्याख्याने कर्त्रादिसाधनसहितेति । प्रत्ययोत्पत्तौ साधनं यत्कर्त्तृ-कर्मादि तत्सहितेति चोक्तेः । तद्वाचकप्रत्ययादिर्वा । पूर्वं धातुः साधनेन युज्यते इत्यादौ तथात्व-दर्शनात् । तुल्यस्य प्रयत्नमिति सूत्रीयप्रपूर्वाद्यततेर्भाव साधनोन प्रत्यत्य इत्येतद्भाष्यव्याख्यानकैय्यटे भावेऽभिधेयेनप्रत्ययः क्रियते तेन नशब्दस्य भावः साधनमित्युक्तेश्च । तत्परित्यज्य । तद्विशेषणमभूत्वा धात्वर्थस्यैव विशेषणं यत् क्रियाविशेषणं नामेत्यर्थः । ननु क्रियाविशेषणत्वाश्रयणेन वाक्यलिङ्गमात्र-व्यावृत्तावपि विभक्तिश्रवणस्यावर्जनीयतयेत्यादिभिरिति तृतीयाप्रसङ्गतादवस्यमित्यत आह । ततश्चेति । अव्ययीभावश्चेति द्वितीयचतुर्थगतसूत्रे पूर्ववदश्ववडवा वित्येतत्सूत्रे च काशिकायां क्रियाविशेषणानां चेत्येवोक्तावपि क्रियाद्वारेणेत्यादेरधिकस्य मंजर्यामुक्तत्वात्तथा तत्प्रत्यनुपूर्वमीपलोमकूलमिति चतुर्थाध्यायचतुर्थपादगतसूत्रे क्रियाविशेषणकर्मद्वितीयान्त प्रतिपादिशब्देभ्य ष्टग्विधानां लिङ्गमित्यादि भास्कराद्युक्तरीत्या तत्सूत्रज्ञापितायां परिभाषायां क्रियाविशेषाणानां कर्मत्वं नपुंसकता चोक्तावपि तावता मृदुपचति शोभनं पचतीत्यादौ क्लीबत्वैकवचनान्तत्वनिर्वाहकरणेऽपि कमनीयं प्रातः शोभनं प्रातरीत्यादावव्ययविशेषणस्थले तन्निर्वाहाकरणात्तस्यापि निर्वाहसिध्यभिप्रायेण मक्रियायां क्रियाव्ययानां भेदकान्नेकत्वेऽपीत्यमरोक्तिं लिङ्गानुशासनस्थं ‘पथःसङ्ख्याव्ययादेरित्येतत्सूत्रीय ‘‘क्रियाव्यय-विशेषणानां चे’’ति वार्त्तिकोक्तिं च मूलीकृत्य क्रियाव्ययविशेषणानां क्लीबत्वमेकवचनान्तत्वं वाच्य-मित्यधिक प्रतिपादनानुसारेणाव्ययविशेषणानामित्यधिकांशस्योदाहरणमित्यदोषः । क्षीरस्वामिनापि क्रियाविशेषणान्यव्ययविशेषणानि च तृतीये एकवचनान्तानि च भवन्ति । मृदुपचति शोभनं पचतीत्यादे रुक्तेः । ननु चोक्तामवार्तिकप्रक्रियावाक्येषु नपुंसकत्वैकवचनान्तात्वयोरेव वाच्यतया विधानात् तथैव टीकायामनुवादश्च तदनुसारेणोत्तरत्रापि क्लीबत्वैकवचनान्तत्वविधानादित्येव वक्तव्यतयाऽव्ययत्व-स्यानुक्तस्य विधेयकोटौ गणानायोगः । किं चाव्ययत्वं ह्यव्ययापादाप्सुप इत्यनेन सुब्लोपार्थं वाच्यम् । न च तत्सम्भवति ‘‘दैवमेवापरे यज्ञं’’ ‘‘अशंशयं समग्र’’मित्यादिगीतादौ जैनाद्याधिकरणस्थस्वप्रभ-मित्यादौ च क्रियाविशेषणतया भवदुक्तरीत्याऽव्ययत्वेऽपि सुब्लोपाभावात् ।

एतेनैतदपि परास्तम् । यथा काशिकादिवाक्यस्याभियुक्तप्रयोग संरक्षणाय प्रवृत्तत्वेन क्रिया-विशेषणमात्रस्य नपुंसकत्वाद्युक्तिमात्रेण च बहुस्थलनिर्वाहाभाव इति मत्वा प्रक्रियाकारेणोपलक्षणया काशिकाद्यभिप्रेतमव्ययविशेषणमपि स्वयं संगृहीतमित्युच्यते । तथातावतापिसर्वत्रिक प्रयोगनिर्वाहाभाव इत्यतस्तन्निर्वाहायाव्ययत्वमपि विधेयकोटौ निवेश्यतयाऽभिप्रेतं काशिकाप्रक्रिययोरपीति व्यक्तमेव । अन्यथाऽर्धजरतीयापातः । तथाच तदुक्तययोग इति । उक्तस्थलेषु सत्यप्यव्ययत्वे सुब्लोपाभावेन तस्य तद प्रयोजकत्वादिति चेदत्रब्रूमः । अव्ययत्वस्याभियुक्तप्रयोगसंरक्षणायेत्युक्तरीत्या काशिकाद्यभिप्रेतत्वमिति । सिद्धवक्तृत्या टीकाकृता व्याकरणसिद्धान्तरहस्यं वक्तुकामेन श्रौतल्लाक्षणिके सकलविधेयानां कीर्त्तनेन दोषाभावः । अत एव ‘प्रथमे श्रवणादि’ति सूत्रीयतत्वप्रकाशिकायामयंहि शब्दोऽजहल्लक्षणयाश्रद्ध-याऽभिश्चयुक्तं जीवमाहेत्युक्तम् । तथा पृथत्क्वनिवेशः स्यात्संख्याया कर्मभेदः स्यादिति द्वितीये सत्यमाधि करणेऽ‘‘ग्नीषोमीयं पशुमालभत । हृदयस्याग्रेवद्यती’’त्यादि विधिस्थल्ले श्रुतानुमित्तैकदेशनिष्पन्न-महावाक्येऽवदानसंस्कृतेन हृदयेन यजेतेत्यादाविति शङ्करभट्टीये युक्तिपादे न विलक्षणत्वनये प्रमाणानि लक्षितानां त्युक्तिरनुक्तागमलक्षणस्यापि भाष्यकाराभिप्रेतत्वमात्रेणोत्यस्य सिद्धत्वाच्च । न चाव्ययत्वस्य तल्लोपं प्रति प्रयोजनकत्वमेव कुतः, कथं च उक्तव्यभिचारपरिहार इति वाच्यम् । अधिहरि अधिस्त्रीत्या-द्यव्ययीभावे तदव्ययीभावश्चेति प्रथमाध्यायसूत्रेणाव्ययत्वं विधीयते । तत्प्रयोजनं चाव्ययादाप्सुप इत्यनेन सुब्लोप इति तत्र तत्राकरे यथात्मशक्तयैवेत्येतन्मूलादौ च प्रागुदाहृते स्पष्टम् । एवं यथाव्ययीभावे सुब्लोपं प्रति निमित्तत्वेनोक्ताव्ययत्वस्याधिहरीत्यादाविवोपकृष्णमित्यादावपि सत्वेऽपि नाव्ययीभावादतोन्त्व पञ्चम्या इत्यपवादात्तत्र तल्लोपाभावः । किन्तु पञ्चमीं विनाऽमेव तथा प्रकृतेप्यव्यत्येनेत्यादिभिरित्यादि तृतीयादिप्रसङ्गस्थले सुब्लोप एव । अधियज्ञमित्याद्यव्ययीभावे तु नाव्ययीभावादित्यनेनादन्तत्वादम् प्राप्त्या तल्लोपाभावोपपत्या व्यभिचाराभावश्च । यत्रापि क्रियाविशेषणे यज्ञं समग्रमित्यादावव्ययी-भावस्तत्रापि नपुंसकत्वैकवचनांतत्वयोरपि विहिततया तत्स्वीकारेणाव्ययत्व प्रयुक्तत्तल्लोपाभावः । ‘स्वमोर्नपुंसकादि’ति प्राप्तस्वमोर्ल्लोपाभावस्त्वतोमवाधात् । अत एव टीकाकृतापि स्वप्रभमिति जैनाधि-करणे ‘शक्तिस्ताः प्रेरयत्यज’ इत्यत्राभावाश्चेति सूत्रीयप्रयोगस्थले असंशयं समग्रमिति गीतायां ‘निराशीर्यतचित्तात्मे’त्येतद्भाष्यस्थानभिमानमिति प्रयोगस्थले चान्यत्रापि तत्र तत्र क्रियाविशेषणत्वं व्याख्याय ततश्च क्रियाव्ययविशेषणानामित्यादि वाक्यविन्यासकालेऽव्ययत्व कार्याभावादव्ययत्वं विधेय-कोटौ न निवेशितम् । स्त्रीलिङ्गत्वबाधेन क्लीबत्वादीत्याद्येव नोक्तम् । अत एव सानन्दमतीत्येतदपि यज्ञमित्येतत्तुल्यमिति न तत्राव्ययत्वेन सुब्लोपशङ्का कस्यचिदुपपन्ना यत्र च ‘‘येन्नं ब्रह्मे’’त्याद्युपासा नहि भृत्यस्यविजयिशब्दस्तावदित्यादौ प्रकृते च तत्कार्यसद्भावस्तत्रैवाव्ययत्वपर्यन्तधावनं कृतम् । तथा च ‘‘हुतमस्मिन् जगद्यत’’ इत्येतन्मूलोक्तकृन्मेजन्त इत्यव्ययत्वमित्यस्य सुब्लोपार्थतयोक्तत्वस्य सर्वसंमत-त्वेन टीकाकृतापि तत्र तथैवोक्तया ‘‘यथात्मशक्तयैवेत्येतन्मूले स्पष्ट’’मित्युक्तत्वेन चाव्ययत्वस्य सुब्लोपं प्रति प्रयोजकतया बुद्धिसहितत्वाप्रकारान्तरेण च तल्लोपनिर्वाहाभावादव्ययत्वस्य काशिकाद्यभिप्रेत-त्वाशयेन मुखतस्तदनभिहितस्यापि लाक्षणिकात्संकलं नेनात्राभिधानं युक्तमेव ।

एतेनैव मुनित्रयानुक्तत्वादव्ययत्वस्य क्रियाविशेषणस्याव्ययत्वाश्रयणं न युक्तमिति शङ्कनमुमर्जीक-बौद्धकृतमपि परास्तम् । तत्र यानुक्तस्याप्यभियुक्तप्रयोगसंरक्षणाय काशिकाद्यभिप्रेतस्य स्वयमभिधानो-पपत्तेः । निलयनशब्दविचारस्थलीयभवदाहृता निषिद्धमनुमतं भवतीति न्यायेन भाष्यकाराद्यनुमतत्वो-पपत्तेश्च । अत एव नित्कटारिकास्थभाण्णानुक्तानवेहोक्ता इत्येतत्सिद्धान्तकौमुदीरमादावनुक्ता न तु प्रत्याख्याताः । तथा च भाष्यमप्युपलक्षयानेयमिति प्रतिपादितम् । तथा ‘‘अस्मदोद्वयोश्चे’’-त्येत्तत्सूत्रकाशिकायां युष्मदि गुरावेकेषामिति युष्मदर्थवाचक शब्दगुरुशब्दाश्च बहुवचनं भवतीति प्रतिपादितं यत्तदुपायितुं मञ्जरीकृताभाष्यवार्तिककाराभ्यामनुक्तप्रयोगसंरक्षणायोक्तमित्युक्तं मणीवादे-र्नेत्यस्यापि मुनित्रयानुक्तस्यापि प्रयोगसंरक्षणायोक्तिरिति शेष्यादौ । अङ्गीकृतश्चायं समाधिर्मूलकता । ‘‘नदं व ओदतीना’’मित्येतन्मन्त्रसम्बन्धि व इति गुरुत्वादीश्वरं प्रत्येव वा बहुवचनमिति कर्मनिर्णय-टीकायां युष्मदिगुरावेकेषामिति वचनादिति वचनादिति भाव इत्युक्तेः । युष्मदिगुरावेकेषामित्येतं सूत्रमिति प्रतिपादनं च केषाचित्कर्मनिर्णयटीकाव्याख्यातृणां किं मूलकमिति न जानीमः । अस्य काशिकावाक्यत्वात् । एवमेकपदे लक्षणे चेति धातुसम्बन्धिप्रक्रियायां काशिकाकरमतमुक्तासूत्रकारादि मुनित्रयमतस्योक्तिः । पृथग्विना नानाभिरिति योगविभागः कार्यो द्वितीयार्थ इति वृत्तिमञ्जर्यामसत्यपि मुनित्रयवचने प्रयोगबाहुल्यादेवं व्याख्यानमित्युक्तिश्च । अङ्गगात्रवध इत्येतत्सूत्रीयशेष्यां भाष्यानुक्त-मपीत्यादेरुक्तिश्च । अधिकमुमर्जिकबौद्धादिकारे ज्ञेयम् । तस्मान्मुनित्रयानुक्तत्वस्याप्रयोजकत्वान्न तेनायुक्तत्वशङ्कोपपन्ना ।

इदं पुनरत्रावधेयम् ॥ शोभनं पचतीत्यादौ क्रियाविशेषणस्य क्लीबत्वाश्रयेण स्त्रीलिङ्गव्यावृत्तिमात्रं भवति । अतो माचस्वमोरित्यस्यानवकाशः मृदुपचतीत्यादौ तु नपुंसकत्वमात्रेण स्वमोर्लोपसिद्धेस्तावत एव प्रयोगः । शोभनं पचतीत्यादि बह्वादिक्रियास्थलेऽप्येकवचनान्तत्वेन बह्वादिवचनस्यापि व्यावृत्ति-रित्येवं व्यवस्थया तत्तत्कार्यस्वीकारवद्यत्र नपुंसकत्वैव वचनान्तत्वयोः काशिकादौ मुखत उपात्तयोः स्वीकारेऽपि तृतीयादि सुब्लोपनिर्वाहस्तत्र तदर्थमव्ययत्वस्यापि काशिकाद्यभिप्रेतस्य स्वीकारः । एतेन नपुंसकत्वाश्रयणेनैव सुब्लोपसिध्द्याऽव्ययत्वाश्रयणमनर्थकमिति मूर्खप्रलापोऽपि गर्भश्रावेणैव निरस्तः ॥ तृतीयादिप्रसक्तेः प्रागुपवर्णनेन तत्र क्रियाविशेषणत्वेन कर्मत्वे द्वितीयांतत्वप्राप्तेः । ण्वुलन्तासिकादि शब्दस्य कृदंततया कृदभिहितो भावो द्रव्यवत्प्रकाशत इति भाष्योक्तेर्द्रव्यधर्मसंख्यादियोगित्वेऽप्यास्यंत इत्यत्र बहुवचनसिध्यर्थमेकवचनंवेति प्रायिकमित्यादि तत्वबोधिन्युक्तरीत्या एकवचनमिति प्रायोवाद इत्यादिरमोक्तरीत्या च हलशायिकाः शय्यन्ते उष्ट्रासिका आस्यन्ते इत्यादौ भाष्यकारप्रयुक्ते आस्यंतो शय्यन्ते इत्याभ्यां शयनानि आसनानीत्युक्ता या क्रियातद्विशेषणयोः शायिका आसिका इत्यनयो-र्बहुत्वावधारणादेकवचनाभावः स्त्रीत्वावधारणान्नपुंसकत्वाभवश्चेति सिध्यप्रकृतेप्यन्नमय इत्यादि वाक्येष्वित्यादीनीति बहुवचने प्राप्ते तन्निवृत्यर्थमव्ययत्वस्यानुसर्त्तव्यत्वम् ।

क्वचिदेकवचनस्यापि तत एव निवृत्तिरित्यङ्गीकारोपपत्तेः । दृष्टं चाव्ययीभावोदाहरणे निर्मक्षिकमित्यादावप्यव्ययीभावश्चेति द्वितीयाध्यायसूत्रेण नपुंसकत्वविधानात्तेन च ‘‘ह्रस्वो नपुंसक इत्येन’ हृस्वत्वसिद्धिवद् उपाग्नि अनुमति इत्यादिसुब्लोपस्थलेस्वमोर्लोपस्यापि सिद्धत्वेऽपि तदितर-तृतीयाद्येकवचनादि सुब्लोपाप्राप्तेस्तल्लोपार्थमव्ययीभावश्चेति प्रथमगतसूत्रेणाव्ययत्वमपि विधेयतया स्वीकृत्याधिहरीत्यादि निर्वाहः क्रियत इति । अन्यथोक्तस्थलेऽप्यव्ययत्वविधानमनर्थकम् । नपुंसकत्वे-नैवाधिहरीत्यादौ स्वमोर्लोपसिद्धेस् तदितरसुब्लोपार्थत्वाश्रयणे सुब्मात्रलोपार्थकाव्ययत्वस्य स्वमोरंशेऽ-नुपयोगप्रसङ्ग इत्यादि प्रस्थानप्रसङ्गः । अथापि स्यात् । अव्ययीभावस्याव्ययसंज्ञाप्रयोजनकथनपर-ल्लङ्मुखरोपचारा इति काशिकाव्याख्यानमञ्जर्यां मुखरोपचारशब्दौ तन्निवृत्तिलक्षकवित्याश्रित्योपाग्नीत्यादौ लुक् । उपाग्निमुखमित्यत्र ‘मुखं स्वांगमि’ति सूत्रविहितस्योत्तरपदान्तोदात्तस्य निवृत्तिः । उपपयः काम इत्यादौ विसर्जनीयस्थाने विहितसत्वादि लक्षणोपचारनिवृत्तिः प्रयोजनमिति पाद्याविलुग्ग्रहण-प्रत्याख्यानं च कृतम् । नाव्ययीभावादतोत्वपञ्चम्या इत्यत्रादन्तादव्ययीभावात्परस्य सुपोनलुगित्यर्थोऽपि सिद्धः । न हि सामान्यतोऽव्ययीभावाल्लुगभावे तत्प्रतिषेधेन तद्विशेषांदन्तादमुविधिः सम्भवति । अतः सप्रतिषेधो ज्ञापयति भवत्यव्ययीभावात्सामान्याल्लुगिति । ततो न तुग्ग्रहणेन कृत्यमिति । ततश्च कथं लुकोव्ययसंज्ञाप्रयोजनत्वेनाभिधानमिति चेत्सत्यम् । तथापि तत्रैव मुखरनिवृत्तिमात्र प्रयोजनमव्यय-संज्ञायाः । परन्तु तदर्थं कृतर्याव्ययसंज्ञ्या लुगपि सिध्यतीति वस्तुस्थिति कथनतयाव्ययत्वस्य लुगुपयोग इत्युक्तत्वेन कथञ्चिदपि तल्लोपसाधकत्वस्थितेरव्ययत्वस्योपादानं युक्तमेव । वस्तुतस्तु सूत्रवार्त्तिक-परिभाषादिकमनुसृत्यापि ग्रन्थकृतां तत्र तत्र प्रकृत्यनुपलंभात्प्रकृतेऽपि तदनुसारेणादोषः । अन्यथा भाष्याद्युक्तप्रत्यवस्थानमाश्रित्यानभिहितादि सूत्राणां प्रवृत्तिस्थले तिङानभिहितत्वाद्वितीयेत्याद्युप-पादनपरबहुग्रन्थोपप्लवप्रसङ्ग इत्यलं प्रसक्तानुप्रसक्तया । अधिकमनुपदं वक्ष्यामः ।

क्रियाद्वारेणेति । ननु स्त्रीलिङ्गापवादतया पुल्लिङ्गादिकं प्रसिद्धम् । तदिहाव्ययत्वं कथं तदपवाद-तयोक्तमिति चेन्न । त्रिषु लिङ्गेषु सदृशत्वादव्ययस्य लिङ्गविशेषशून्यतया स्त्रीलिङ्गापवादकतयाऽ-व्ययत्वोक्तिसम्भवात् । तथापि क्रियायाः स्त्रीलिङ्गत्वादित्युक्तम् । धातुभगवाच्यक्रियाया अद्रव्यत्वेन लिङ्गाभावादित्यादि वदति कश्चित् । तन्न नपुसंकत्वविधायकाव्ययीभावश्चेति सूत्रीयाक्रियाविशेषणानां चेति काशिकायां क्रियाद्वारेण स्त्रीलिङ्गत्वे प्राप्ते कचनमिति ह्युक्तम् । तदनुवादस्य टीकायां प्रकृतत्वेन दोषाभावात् । यदि मंजरीवाक्यस्थक्रियाद्वारेणेत्यस्या सत्वभूताया अपि क्रियायाः सन्दर्शनप्रार्थनादिना आप्यमानत्वात्पारिभाषिक कर्मत्ववदेकवचनस्यौत्सर्गिकतयाऽव्ययादिव प्रथमादि सत्यविभक्तयेकवचन-वन्मतान्तरे द्वितीयैकवचनवच्च स्त्रीलिङ्गस्यापि सम्भवः । अत एव तद्धितश्चासर्वविभक्तिरितिकौस्तुभा-दावव्ययात्सत्यविभक्तिवचनत्रयमिति सत्यानामेकवचन मात्रमित्यादिपक्षचतुष्टयविचारः । कथंचिदपि विभक्तिरस्तीति प्रतिपादनलाभात् । ‘‘ङ्याप् प्रातिपदिकादि’’ति सूत्रीय मञ्जर्यां क्रियाविशेषणस्यैव लिङ्गेन योगः ‘पचतिरूपमि’त्यादावपि रूपबाद्यन्तवाच्यायाः क्रियायाः स्वभावतो लिङ्गेन योगः । तत्रापि नपुंसकेनेत्यादेः प्रतिपादनात् । तत्रापि नपूंसकेनेति स्त्रीलिङ्गबाधेन नपुंसकविधानबलादेव स्त्रीलिङ्गप्राप्तिश्चेत्यभिप्रायः कल्प्यते तर्हि प्रकृतेऽपि क्रियायाः स्त्रीलिङ्गत्वात्तद्विशेषणस्यापि स्त्रीलिङ्गत्व-मित्येवार्थोऽस्तु । यदि च मञ्जरीवाक्यस्य क्रियाविशेषणत्वप्रयुक्ते स्त्रीलिङ्गे प्राप्त इत्यर्थः । पूर्वादिनिरिति सूत्रमञ्जर्यादौ पूर्वं गतमनेनेति पूर्वीत्यत्र क्रियाविशेषणाद्वितीयान्ताप्रत्यय इति पूर्वमिति क्रियाविशेषण-त्वाद्वितीयान्तम् । ततः प्रत्ययः । नित्यसापेक्षत्वात्सामर्थ्यं चेत्याद्युक्तेः । तथा अथशब्दोऽधिकारार्थ इत्येतन्महाभाष्यकेय्यटेऽधिकारः प्रस्तावोद्योन्त्यत्वनाथ शब्दस्य प्रयोजनमित्यर्थः । निपातकानां च द्योतकत्वं वाक्यपदीये निणीतमित्युक्तस्य व्याख्यानादवसरे गूढार्थदीपिकायां चाप्रयोजन पदत्वे सति केवलाः । प्रत्ययो वाचकत्वेऽपि केवलो न प्रयुज्यत इति वाक्यपदीयकारिकामुपादाय चादयो न वाचकाः। पदत्वे सति केवलानामप्रयुक्तत्वात् । ये वाचकास्ते पदत्वे सति केवलाः प्रयुज्यन्ते ॥ यथा गवादयः । प्राप्तव्यभिचारवारणाय पदत्वे सतीति । किञ्च वाचकत्वे सति चादीनां समुच्चयाद्यभिधायि-त्वाद् यथासमुच्चयादिपदयोगे षष्टी भवति वृक्षस्य समुच्चयः प्लक्षस्य समुच्चय इति । एवं वृक्षश्च प्लक्षश्चेत्यादि विषये वृक्षस्य प्लक्षस्य चेति प्राप्नोति । अथ समुच्चिताभिधायित्वन्निष्कृष्टसमुच्चयानभिधाय-कत्वान्नभेदनिबन्धनाष्टीषेति । एवमपि सत्वार्थत्वादसत्व इति निपातसंज्ञानिषेधाद् अनव्ययत्वाद्विभक्ति-श्रवणप्रसङ्गः।

ननु शब्दशक्तिस्वाभाव्यात्समुच्चिता अपि असत्वभूता अभिधीयन्त इति चेत् । उक्तं च असत्व-भूतोभावश्चक्रियान्येनाभिधीयत इति । समुच्चितोऽप्यभिधीयमानोऽभावः पदार्थो ऽसत्वभूतो अभिधीयते । यथाऽन्येन पचतीत्यादिनाभावः धात्वर्थः क्रियारूपोऽसत्वरूपोऽभिधीयते, स एव पाकादिशब्दैर्भारूपः सिद्धरूपोऽभिधीयते । न च समुच्चितस्य वृक्षादेकशब्दद्वारा शोभनादि विशेषणे चार्थस्यासत्वभूतत्वात्तत्समानाधिकरणस्य शोभनादेरप्यसत्वार्थत्वादलिङ्गासख्यत्वेन विभक्तयभावे शोभन च वृक्ष इति स्यात् । यथा पञ्चाला जनपदो रमणीय इत्यादौ रमणीयानां जनपदोपनिपाते एकवचनान्तत्वम् । यद्वा क्रियाविशेषणावच्छब्दशक्तिस्वाभाव्याच्छोभनादिना स एवचार्थः सल्लिङ्गः ससंख्यश्चाभिधीयत इति विभक्तयुपपत्तौ शोभनं च वृक्ष इति प्राप्नोति । केवलानां प्रयोगाभावाद् विशेषणेनासंबन्धात् । उक्तं च समुच्चिताभिधानेऽपि विशिष्टार्थाभिधायिनां ‘‘गुणैः पदानां सम्बन्धः परतन्त्रास्तु चादाय’’ इति । विशिष्टार्थाभिधायिनां स्वतन्त्राणां पदानां गुणैर्विशेषणैः सम्बन्धो भवति । चादीनां तु नित्यपरतन्त्रत्वाद्विशेषणैरसम्बन्ध इत्यर्थ इति प्रतिपादनात् ।

एवं ङ्याप् प्रातिपदिकादित्यादिसूत्रवृत्यादि ग्रन्थोक्तामपि साधकं धिक्कारे उदाहृतं द्रष्टव्या ततश्चाव्ययार्थस्या सत्वरूपत्वेऽपि शब्दशक्तिस्वाभाव्यात्सोभनादिपदेः स लिङ्गस्य ससंख्यस्याभिधाने क्रियाविशेषणस्य दृष्टान्तीकरणेन तदन्यथानुपपत्या क्रियाया असत्वरूपत्वेऽपि तद्विशेषणत्वेन निमित्तेन सलिङ्गससंख्यार्थाभिधायित्वमिति प्रतिपादनलाभेन च क्रियाविशेषणत्वप्रयुक्तं लिङ्गादीति सिद्धत्वादिति मन्यसे तर्हि प्रकृतेऽपि तदनुवादरूपे टीकावाक्ये क्रियाद्वारेणेस्यक्रियाविशेषणप्रयुक्त इत्येवार्थोऽस्तु । तत्पक्षे च इति स्पष्टमेव । एतत्पक्षे च क्रियायाऽस्त्रीलिङ्गत्वादिति परकृतोऽन्यथानुवादोऽप्यज्ञानमूलः । एतेनैव लिङ्गसङ्ख्यान्वितं द्रव्यमिति शाब्दिकोक्तिं मूलीकृत्य लिङ्गसङ्ख्यान्वितस्यैव द्रव्यत्वात् क्रियाया-स्थस्थून्यायाः स्त्रीलिङ्गानुपपत्तिरिति दूषणं गर्भस्रावेणैव निरस्तमित्यपि सिद्धम् । उक्तमजर्याद्यनुसारेणा सत्वरूपाया अपि क्रियायास्तथाविद्यतेविशेषणस्य च लिङ्गसङ्ख्ययोर्सिध्या द्रव्यत्वप्राप्तेः । तथाकरणे च स्तोकाल्पकृच्छ्रकतिपयस्या सत्ववचनस्येति सूत्रीयासत्ववचनस्येति किम् । क्रियाविशेषणे कर्मणि मा भूदिति काशिकामञ्जर्यामाख्याते नहि क्रियासाध्यमानवस्थोच्यते । चलति चलनं करोतीति । पुनस्तद्विशेषणं स्तोकादिकर्म भवति । स्तोकं चलनं करोतीति । एवं तु विशेष्यवचनः स्तोकशब्दो द्रव्यवचन इति नात्र प्रसङ्ग इत्यादिमञ्जरीतत्कुसुमविकासपर्यालोचनयापि क्रियायाद्रव्यत्व प्राप्तिः । शेषां तु स्तोकं चरतीत्युपादाय क्रियनिद्रव्यमिति तद्विशेषणमपि न द्रव्यमिति वदन्ति । तच्चित्या क्रियाया विशेष्यत्वे द्रव्यत्वावश्यंभावात् । विशेष्यं द्रव्यमिति लक्षणादित्युक्तम् । विश्वकर्म्यामपि विशेष्यं द्रव्यमिति मतान्तरमित्युक्तम् । स्तोकं पचतीत्यत्र क्रिया न द्रयमिति प्राच्यां ग्रन्थ इत्याद्युत्क्वा नच विशेष्यत्वे तदनुपपत्तिः । कृदभिहितभाववल्लिङ्गसङ्ख्याद्ययोगित्वमात्रेण तदुपपत्तेरित्यादिकापञ्चमी निरूपाणान्तादि स्थलीयरमोक्तिरपि लिङ्गसङ्ख्ययोरभावं वदन्तः प्रतिकूलैव । हतशायिका इत्यादौ सङ्ख्यायाः पचति भवतीत्यादौ कर्त्तृत्वकर्मत्वादेश्चासत्वरूपायामपि क्रियायां तत्राङ्गीकारस्य स्फुटत्वात् ॥ अधिकं धिक्कारे ज्ञेयम् । तस्मात् क्रियाद्वारेण स्त्रीलिङ्गत्वे प्राप्त इति मञ्जर्यनुवादरूप टीकावाक्यस्य क्रियायाः स्त्रीलिङ्गत्वतद्विशेषणस्यापि स्त्रीलिङ्गत्वे प्राप्त इत्यर्थे वा क्रियाविशेषणस्य क्रियाविशेषणत्व प्रयुक्ते तस्मान्प्राप्त इत्यर्थे वा विवक्षिते असत्वरूपत्वं न बाधकमिति सूत्रीयरमाग्रन्थपर्यालोचनायां युक्तमित्युक्तस्थल एवोपपादितम् ।

अथवोक्त इति क्तप्रत्ययवाच्यक्रियाविशेषणत्वमिति अत्र विवक्षितमिति पक्षेऽसत्वात्तल्लिङ्गानु-पपत्तिरिति दोषस्याप्रसक्तिः । अव्ययकृतो भाव इति शाब्दिकवचनेनाव्ययकृतीभावाभिधायकत्व प्राप्तेः प्रत्ययवाच्यक्रियायाच्च द्रव्यत्वस्य तवापि संमतत्वास्त्रीलिङ्गत्वोपपत्तेर् भवदीयक्तप्रत्ययवाच्यक्रियाया द्रव्यत्वाशङ्कनोपपत्यर्थं साध्यत्वेन क्रिया तत्रेति कारिकास्थघञादीत्यादिपदस्य क्तप्रत्ययसङ्ग्राहकत्व-स्यापि अभ्युपगन्तव्यत्वेनाव्ययकृत्प्रत्यय व्यतिरिक्तत्वेन घञादेर्विशेषणस्यायुक्ततया क्तक्रियाया अपि द्रव्यत्वाद्युपपत्तेः । अव्ययीभावस्येव लिङ्गकारकादियोगेऽपि वचनादव्ययत्वमित्यङ्गीकारोपपत्तेश्च । अन्यथा त्क्वातोसुन्कसुनः । अव्ययीभावश्चेति सूत्रद्वयस्य निर्निबन्धनो विषयभेदः कल्पनीयः स्यात् । एवं तद्वितश्चासर्वविभक्तिरिति सूत्रायमञ्जर्यादावसत्ववचनेभ्योऽप्यव्ययेभ्यः सत्यानामपि विभक्तीनां सत्याप्येकवचनान्युत्पद्यन्ते इत्यादेः प्रतिपादनेन लिङ्गकारकादियोगस्यापि प्राप्तेश्च । अथ शब्दोऽधि-कारार्थ इति महाभाष्यसम्बन्धिकैयटव्याख्यावसरे गूढार्थदीपिकायाम् अव्ययार्थस्यासत्वरूपत्वेऽपि क्रिया-विशेषणवच्छब्दशक्तिस्वाभाव्यात् शोभनादिपदैः सलिङ्गस्य ससङ्ख्यस्याभिधानमिति प्रागुक्तरीत्या प्राप्तेश्च । क्रियायाः पारिभाषिककर्मत्वपक्षे ल्लिङ्गाद्युपपत्तेरपि प्रागुक्तरीत्याऽसिद्धत्वाश्रित्यालं प्रसक्तानु-प्रसङ्गेन । प्रकृतमनुसरामः । कर्मत्वमेकवचनान्तत्वमित्युक्तयैव द्वितीयैकवचनान्तत्वमित्यर्थः सूचितः । एतत्सर्वमभिप्रेत्यैव सत्रावृषं जटरमावृषस्वेत्येतन्मन्त्रगतसत्रेत्येतदुपपादनपरकर्मनिर्णयटीकायां सहस्राणेनेति सूत्रेतिपर्यवसानमाश्रित्य सूत्रेति क्रियाविशेषणं द्वितीयायाश्चाकारादेश इत्युक्तम् । कर्मत्वाद्यभावे द्वितीयाया एवाप्राप्त्या तस्या आकारादेशमाश्रित्य सूत्रेत्याकारान्तरूपसाधुत्वोपपादना-नुपपत्तिप्रसङ्गात् । ‘‘दैवमेवापरे यज्ञमि’’ति गीताभाष्यवाक्यतट्टीकयोरप्ययमेवाभिप्रायः कर्मत्वादेव त्वमग्रे प्रथमो अङ्गिरस्तम इत्येतदृग्भाष्यटीकायां प्रथम इति क्रियाविशेषणमित्युक्तं प्रथमान्तस्य क्रियाविशेषणत्वं च युक्तम् । ज्योतिष्ठोमेन भक्तिपूर्वं यजेतेति प्रागुदाहृते भक्तिपूर्वमित्यस्य क्रिया-विशेषणस्यप्रथमान्ततया रमादावुक्तेः ।

क्रियाविशेषणव्याख्या टीकास्था सूपपादिता ।

तेन प्रीतोऽस्तु गुरुगःश्रीनिवासोऽरिमर्दनः ॥

