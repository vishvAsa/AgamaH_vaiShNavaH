+++
title = "२३ अत्रापि प्राप्यत्वेन मयटः निर्देशाद् ब्रह्मप्रतिपादितम्"

+++


## प्राप्यत्वेन मयट्प्रोक्तेर्न तत्राप्यन्यदुच्यते

**अत्रापि प्राप्यत्वेन मयटः निर्देशाद् ब्रह्मप्रतिपादितम्**

**प्राप्यत्वेन मयट्प्रोक्तेर्न तत्राप्यन्यदुच्यते**

### **सुधा**

नन्वत्रान्नमयादिशब्दाः श्रूयन्ते । उत्तरत्र तु मयट्प्रत्ययहीना अन्नादिशब्दा एव । शब्दभेदे च निमित्तभेदेनाभिधेयभेदेन चावश्यं भवितव्यम् । न चान्नमयादिशब्दा अन्नादिशब्दपर्याया इति युक्तम् । प्रत्ययार्थस्याधिकस्य विद्यमानत्वात् । न च भीमसेनो भीमो बलभद्रो बलः सत्यभामा सत्या पुनर्नवा नवा, काचमाची माचीत्यादिवत्स्यादिति वाच्यम् । वैषम्यात् । भीमादिशब्दा हि प्रत्येकं तद्वाचकाः । न चान्नशब्दमात्रमन्नमयस्य वाचकम् । प्रत्ययस्य स्वार्थिकत्वप्रसङ्गात् । प्राचुर्यार्थश्च मयडित्युक्तम् । न ह्यन्नमयो यज्ञ इति वक्तव्येऽन्नशब्दमात्रं प्रयुज्यते । तस्मात्तत्रात्र च पृथग्वस्तुप्रतिपादनात्कथं तत्संवादेनात्रापि ब्रह्मप्रतिपादनमित्युच्यते । किं त्वत्रान्नमयादयः कोशास्तत्र तु ब्रह्मेत्यत आह प्राप्यत्वेनेति ।

## **अनुव्याख्यानम्**

प्राप्यत्वेन मयट्प्रोक्तेर्न तत्राप्यन्यदुच्यते ॥

**सुधा**

एतमन्नमयमात्मानमुपसङ्क्रम्येत्यादिप्राप्यत्वेन निर्देशे मयटः स्पष्टोक्तेस्तत्रापि नान्यदुच्यते ।

### **शेषवाक्यार्थचन्द्रिका**

शब्दभेदे चेति । अथैष ज्योतिरथैष विश्वज्योतिरथैष सर्वज्योतिरित्यादौ संज्ञाभेदस्य निमित्ताभिधेयभेदाविनाभावदर्शनादिति भावः । ननु पर्यायेषु व्यभिचारान्नोक्तोऽविनाभाव उपपन्न इत्यतः पर्यायव्यतिरिक्तत्वेन शब्दविशेषणान्न व्यभिचार इत्यभिप्रेत्य स्वरूपासिद्धिं परिहरति न चेति । ननु पर्यायसामान्यत्वाभावेऽपि तद्विशेषत्वं किं न स्यादित्याशङ्क्य निषेधति न चेति । पुनर्नवानवेतिशब्दाभ्यां नेत्ररोगपरिहारकद्रव्यविशेषोऽभिधीयते । काचमाचीमाचीशब्दावप्यौषधविशेषस्य वाचकौ ज्ञेयौ ॥ प्रत्येकं तद्वाचका इति । कल्पकप्रत्ययप्रयोगयोरभावान्न तदिति भावेन प्रत्ययाभावं तावदुपपादयति न चेति । अन्नशब्दस्यैवान्नमयवाचकत्वे किं बाधकमत्राह प्रत्ययस्येति । इष्टापत्तिं परिहरति प्राचुर्यार्थश्चेति ॥ उक्तमिति । प्राचुर्यादिति सूत्रखण्डेन प्राचुर्यार्थाश्च मयट इत्यादितद्भाष्येण चेति शेषः । कल्पकस्य प्रयोगस्याभावादपि न प्रत्येकं तयोस्तद्वाचकत्वमित्याह न हीति ॥ तस्मादिति । व्यभिचारासिद्ध्योरुक्तरीत्याऽप्रसङ्गादित्यर्थः । मयटः श्रवणादित्युपलक्षणमेतत् । अत्रापि ‘अन्नाद्वै प्रजाः प्रजायन्ते’ इत्यादौ मयटोऽश्रवणाच्चेत्यपि द्रष्टव्यम् । ततश्च न मयटः श्रवणा-श्रवणाभ्यामनुवाकद्वयस्य भिन्नविषयत्वसिद्धिरिति भावः ।

### **परिमल**

पुनर्नवेति । औषधविशेषस्य नाम । ‘काचमाची’त्यपि वस्तुविशेषस्य नाम । ‘काचमाचीति तु वायस’ इत्यभिधानम् । शाब्दिकादिमतमाह भीमादिशब्दा हीति । भीमशब्दो भीमसेनशब्द इत्यर्थः । तत्रापीत्यपिपदसमुच्चेयमाह अत्रापीति । भृगुवल्ल्यां ब्रह्मवल्ल्यां चेत्यर्थः ।

### **यादुपत्यम्**

पुनर्नवा नवेति । काचमाची माचीति चौषधविशेषयोः संज्ञा ॥ प्रत्येकं तद्वाचका इति । रूढ्या भीमत्वादिमात्रवाचका इत्यर्थः ।

### **श्रीनिवासतीर्थीया**

अस्तु स्वार्थिकत्वमित्यत आह प्राचुर्यार्थश्चेति । अर्थान्तरासम्भवे हि स्वार्थिकत्वं कल्प्यम् । न चात्र तदसम्भवोऽस्तीति भावः ।

### **वाक्यार्थरत्नमाला**

अथैष ज्योतिरिति । द्वितीयाध्यायद्वितीयपादे संज्ञाचोत्पत्तिसंयोगादि-त्यष्टमाधिकरणे संज्ञाभेदेनाभिधेयभेदनिरूपणादित्यर्थः । अधिकरणशरीरं च व्याख्यानान्तस्थ-शब्दान्तरन्यायेनेत्युत्तरमूलव्याख्यानटीकायां प्रदर्शयिष्यते । अधिकमुपपादयिष्यते च भक्तिपादे टीका-कारेणैवेति ज्ञेयम् ॥ नचेतीति । ननु सिद्धे शब्दार्थसम्बन्ध शास्त्रारम्भक गतस्यस्य सिद्धशब्दस्य व्याख्यानाय प्रवृत्तेन महाभाष्यकृता सिद्धशब्दस्य नित्यार्थकतां व्याख्याय सिद्धा द्यौः सिद्धमाकाश-मितिवत्सिद्धःरूपः सिद्धवोदन इत्यपि प्रयोगानित्यर्थकत्वावधारणायोग इत्याशङ्कापरिहाराय शब्दः कर्यो वा सिद्धो वेति सङ्ग्रहे कार्यप्रतिद्वन्द्वितयासिद्धशब्दप्रयोगानित्यार्थकत्वावधारणमित्येकं समाभिमभिधाया भक्षोवायुभक्ष इति वैदिकपदानामप्यवधारणनां सत्वादिहापि सिद्ध एवं न साध्य इत्यवधारणा-नित्यार्थकत्वमिति द्वितीयं च समाधिधायाथवापूर्वपदलोपोऽत्र द्रष्टव्यः । अत्यन्तः सिद्धः सिद्ध इति । तद्यथा देवदत्तो दत्तः सत्यभामा भामेतीति तृतीयसमाधिं चाभिधाय व्याख्यानतो विशेषप्रतिपत्तिर्न हि संदेहादलक्षणमिति परिभाषामुत्क्वामित्यपर्यायवाचिनो ग्रहणमिति व्याख्यास्यामत इति चतुर्थोऽपि समाधिराभिहितः । तेषु तृतीयसमाधौ यद्यप्यन्तसिद्धः सिद्ध इत्यादौ पूर्वपदतोपविधानाश्रयणमात्र-मुक्तम् । तथापि लोपः पूर्वपदस्येत्येव विधिरत्र न विवक्षितः । पञ्चमाध्यायतृतीयस्थटाजादावुर्ध्वं द्वितीयादच इति सूत्रीयवार्तिकश्लोके

‘‘चतुर्थादनजादौ च लोपः पूर्वपदस्य च ।

अप्रत्यये तथा चेष्ट उवर्णाल्ल इलस्य च’’ ॥

इत्येवंरूपे लोपः पूर्वपदस्य चेत्यंशस्य टाजादावनजादौ च प्रत्यये पूर्वलोपविधायकत्वात् । उदाहृतं च दतिकः दतिय इत्यादि । अपि तु तत्रत्याप्रत्यये तथाचेष्ट इत्येवरूप एवविधिर्विवक्षितः । तद्वाक्यस्य विनापि प्रत्ययेन पूर्वोत्तरपदयोर्विभाषाल्लोपो वक्तव्य इत्यर्थकत्वात् । उदाहृतं च देवदत्तो दत्तो देव इति वेत्यादि । तेनैवात्यन्तसिद्ध इत्यत्रापि पूर्वपदलोपसंभवात् । तद्विधेरुभयलोपविधायकत्वेऽपि प्रकृतेत्यन्त-पदलोप प्रतिपादनमात्रस्य विवक्षितत्वात्पूर्वपदेत्येवोक्तिश्च युज्यते । एवं च देवदत्तो दत्तो देव इति प्रयोगत्रय साधुत्वानुशासनेऽपि त्रयाणां पर्यायविशेषत्वाभाववद्भीमो भीमसेन इत्याद्युदाहृतेष्वपि क्वचि-दुत्तरपदस्य क्वचिच्च पूर्वपदस्य लोपौ सति प्रयोगानेकत्वप्राप्तावपि पर्यायविशेषत्वाभाव एव । तत्कथम् एव पर्यायत्वम् । अत भीमो भीमसेन इत्यादेः पर्यायविशेषत्वे दृष्टान्तत्वाभिप्रायो व्याख्यायत इति चेन्मैवम् । दत्तदेवपदयोरपि व्याकरणस्मृत्याप्रयोगार्हतया प्रातयोर्देवदत्तशब्दसामान्यपर्यायत्वाभावेऽपि तद्विशेष-पर्यायताया अभ्युपगमेन तद्वदेव प्रकृतेऽपि विशेषविपर्यायत्वाश्रयणोपपत्तेः । अत एवोक्तं टीकायां पर्यायसामान्यत्वाभावेऽपि तद्विशेषत्वमिति । अपेक्षितं चान्नमयादि शब्देष्वपि विशेषत एव पर्यायत्वम् अत एव च देवदत्त शब्दप्रयोगविषये केवलदत्तादिपदप्रयोगे सति व्युत्पन्नस्य देवदत्तबुद्धिरेव भवति यथा तथाऽनुवाकद्वयस्थानान्नमयशब्दविषये केवलान्नशब्दप्रयोगेऽपि विशिष्टबुद्धिरेव भविष्यतीति न दोषः । भीम इत्याद्युदाहृतेष्वपि पूर्वोत्तरलोपो व्यवस्थया प्रयोगानुसारेण वाच्यः । सत्यभामेत्युदाहरणे भामेत्येव सत्येत्येव च प्रयोगवद् भीम इत्युदाहरणे सेन इत्येव बल इत्युदाहरणे च भद्र इत्येव पुनरित्याद्युदाहरणे च पुनरित्येव कायेत्येवचनप्रयोगादर्शनात् । भीम इत्यादौ प्रयोगद्वयस्यैव सत्ताभि-प्रायेणैव तत्प्राये सत्यभामा सत्येत्येवं प्रयोगद्वयमेवोदाहृतं मूल इत्यदोष इति ज्ञातव्यम् ।

वैद्यनिघण्टुगतव्याख्यानं मनसि कृत्वाह । औषधविशेषस्येति । माचीत्यादिपदेन रामचन्द्रो रामः वेदव्यासो व्यासः, बलरामो रामः बल इत्यादेर्ग्रहणम् । काशिकायां वेदव्यासो व्यास इत्युदाहरणात् । टजादौ ऊर्ध्वं द्वितीयापच इत्युक्तसूत्रीयाप्रत्ययोऽपि पूर्वोत्तरपदलोपविधायकेन तलोपाश्रयणमाश्रित्य प्रत्येकं तस्मिन्नर्थे प्रयोगप्रत्ययसद्भावेनार्थबाधे विशेषाभावाद्भीमादिशब्देषु पर्यायत्वोपपत्तेरित्याशयं स्पष्टयति । भामादिति मूलम् । ननु भीमसेनादिशब्दानामिव कथं भीमादिशब्दानामपि वृकोदरादि-वाचकत्वम् । भीमसेनादिशब्दे हि नियतवर्णानुपूर्वाकपदसंघातरूपे संज्ञात्वेन विनियुक्ते भीमाद्येकदेशः प्रयुज्यते । तत्तु संज्ञाविनियोगकाले भीमाद्येकदेशोऽपि पृथक्संज्ञान्वेन भीमः बल इत्यादिरूपेणातिन-युक्तः । भीमसेनो बलभद्र इत्यादिरूपेणैव संज्ञाकरणात् । तथाच भीमसेन इत्यादिसंज्ञाशब्दस्यैक-देशेलुप्ते सति संज्ञ्यवगमायोगेन प्रत्येकं तद्वाचकत्वस्य भीमादिशब्देष्वाश्रयणानुपपत्ति । रेतेन वेददत्तादिशब्दा अपि व्याख्यात इति चेदत्र वदन्ति । विषाणेन गौरनुमानमिवैकदेशे समुदायस्यानु-मानम् । स चानुमितः समुदायोऽर्थस्य वाचक इति । अथवा समुदाय एकदेशेन स्मर्यमाणो वाचको भविष्यतीति ॥ यत्रोक्तं कैय्यटे उक्तसिद्धशब्दविचारावसने श्रुतियथमवतीर्णाः शब्दावाचक इति प्रसिद्धेरुच्चार्यमाणाः शब्द एवार्थं प्रत्याययति । न प्रतीयमान इति । तत्रेदं वक्तव्यम् । स्मृत्यनुमिता श्रुतिः किं नार्थं प्रत्याययति । प्रत्याहारेषु वा मध्यवर्त्तिनोः किं सवर्णान्न प्रत्याययन्ति । किं चा शक्तिजैः शब्दैः साधूनां शब्दानां स्मरणानन्तरं तेभ्यः श्रोतारो नार्थं प्रतीयन्ति । तद्यथा कुत आगतमिति प्रश्ने पाटिलपुत्रेणेति मुर्खेणोक्ते श्रोतारः पाटिलपुत्रादिति स्मृत्या तदर्थं प्रतियन्ति । तथा गाव्यादिशब्दे गोवाचकतया प्रयुक्ते सति श्रोतारस्तेन गोशब्दस्मरणानन्तरं तदर्थं प्रतियन्ति । उक्तं च—

अशक्तिजैरभ्रंशैः साधवः स्मारिता यथा ।

शब्दाः प्रत्याययन्त्यर्थं तथात्रापि भविष्यति ॥ इति ।

एवं चानुमितानां स्मर्यमाणानां चार्थप्रत्यायकत्वोपलंभात्प्रकृतेऽपि भीमाद्येकदेशेन समुदायानुमितौ स्मरणे वा तेन समुदायेनार्थ प्रतिपत्तिरित्येतदेव प्रत्येकं वाचकत्वमिति । तत्र व्रूमः । तथा सति मूले मुखतः प्रत्येकं वाचकत्वोक्तेः परित्यागप्रसङ्गात् । समुदायद्वारार्थप्रत्यायकत्वाभ्युपगमे भीमाद्येकदेशा-नामर्थाभावप्राप्त्या अर्थवत्वाधीनपदत्वाभावेन प्रयोगायोगश्च । ननु विशिष्टानुपूर्विकभीमसेनादि संज्ञाशब्द निष्टैकदेशसदश एव भीमादिशब्दात् पुनरेकदेषात्वेति न पदत्वाद्यनुपपत्तिस् तेभ्यश्च भीमसेनादि संघातस्मृतौ स्मर्यमाणसङ्घातात्तदर्थप्रतिपत्तिरिति चेन्न । एकदेशसदृशभीमादिपदस्य समुदायेन सादृश्याभावेन तत्स्मारकत्वानुपपत्तेरिति । कथं तर्हि प्रत्येकं वाचकत्वमुपपाद्यमिति चेत् । ृणु । यदुक्तं नियतानुपूर्विक भीमादिपदसङ्घात एव संज्ञात्वेन विनियुक्त इति । तत्तथैवेति वदामः । किंतु तत्समुदायस्य मांसे पिण्डे संज्ञात्वेन विनियोगकाले समुदायैकदेशा अपि संज्ञात्वेन विनियुज्यन्ते । तेषामपि समुदायवत्समकालमेव संज्ञिसम्बन्धित्वेन निष्पतेः । अतोऽर्थचत्वात्पदत्वाद्युपपत्तिः ।

नचैवं समुदायगतपदानामिव वर्णानामप्यर्थात्संज्ञात्वप्राप्तिरूपातुनिष्पत्तिसाम्यात् कर्णानामपि पदवत्प्रत्येक संज्ञिप्रत्यायकत्वापत्तिरितिवाच्यम् । ठाजादावूर्ध्वमित्यादिरूपलोपविधायकशास्त्रेण साधुत्वेनानुस्मरणेन भयंकरसूर्यसहितादिरूपपदार्थान्तरप्रयुज्यमानभीमादिपदसदृशावयवपदानां संज्ञात्वेन विनियोगप्रयुक्ते संज्ञिप्रत्यायकत्वे विद्यमानेऽपि वर्णानां कथञ्चिच्छास्त्रो साधुत्वेनानुस्मरणा-भावान्न संज्ञिप्रत्यायकत्वं मञ्जर्यादौ देवदत्त इत्येतत्संज्ञाशब्दे देवो दित्तो देवदत्त इति त्रयस्यापि साधुत्वं पूर्वोत्तरपदलोपेन प्रतिपादितं समर्थयितुं संज्ञाशब्दैकदेशस्य संज्ञिप्रत्यायकत्वानुपपत्तिशङ्कापरिहरस्य

तथैव कृतत्वात् । तुल्यायामनुनिष्पत्तौ ज्येन्द्राखा इत्यसाधवः । नह्यन्वयाख्यापके शास्त्रे दत्तादिवदनु-स्मृतित्यस्य संमतित्वेनोदाहरणाच्च । एतेनैतदपि परास्तम् । यदि संज्ञाविनियोगकालेऽवयवा । अपि संज्ञात्वेन विनियुज्यन्ते तर्हि टाजादावित्यादि लोपविधायकमनर्थकं स्यादिति । नहि व्याकरणं दत्तादिशब्दान् स्वातन्त्र्येण निष्पादयति । किन्तु ये अवयवा अर्थसंज्ञात्वं प्राप्तास्तेषामेकदेशलोऽपि प्रणाल्पासाधुत्वमन्याख्यापयति । एवं सति कुतो वैय्यर्थ्यम् । तेनैव तत्संज्ञागतवर्णानां साधुत्वेनानु-शिष्टत्वाभावादेवासाधुत्वमित्यपि सिद्धमेवेति न तेषां वाचकत्व प्रसङ्ग इत्यपि सिध्यति । लोपविधान-सामर्थ्यादेव महासंज्ञायामन्योन्यसम्बन्धत्वेऽपि पृथक्वरण प्राप्त्या समुदात्कथं पृथक्करणमित्यपि शङ्का नावकाशहता । तस्माद्भीमसेनादि नियमतानुपूर्विके पदसङ्घातरूपसंज्ञाविनियोगकाले तद्गतपदानामपि संज्ञात्वेनानुनिष्पन्नत्वात्संज्ञिप्रत्यायकत्वं तेषां मप्युपपन्नमेव । अवयवपदेषु लोपादिना साधुत्वेनानु-शासनरूपविशेषादेव वर्णानां संज्ञिप्रत्यायकत्व प्रतिबन्द्या अपि नावकाशः । ततो युक्तं भीम इत्याद्येक-देशानामपि प्रत्येकं वाचकत्वमिति साधूक्तं भीमादि शब्दा हि प्रत्येकं तद्वाचका इत्यादिकं मूलतट्टीक-योरित्यलं प्रसक्तानुप्रसक्तया । कल्पकस्येति । प्रकृतेऽन्नमयादि शब्दानामन्नमयादौ प्रयोगप्रत्यय-प्राचुर्यवदन्नादिशब्दानां तत्र प्रयोगप्रत्ययप्राचुर्याभावान्नप्रत्येकवाचकत्वमित्यर्थः । उक्तरीत्या संज्ञाशब्द-गतैकदेशलोपकल्पनाया अपि प्रयोगाद्यधीनत्वेन तदभावे तदनवकाश इति ज्ञेयम् । मयटः स्पटेतीति प्रतीकोपादनो पाठः । श्रवणादितीति चन्द्रिकापाठ दर्शनमूलकम् । चन्द्रिकानुसारेणाह । उपलक्षण-मेतदिति । शङ्कितवैषम्यस्यान्यथासिद्धिः प्राप्तेत्याह । ततश्चेति । एकदेशोत्कीर्तनेनेत्यादि । लक्षण-मङ्गीकृत्येत्यस्यान्नादिशब्दवाचकान्नादिशब्दैरन्नमयादिशब्दानां लक्षणायाश्रुतलक्ष्यशब्दयोरैक्यमङ्गीकृत्ये-त्यर्थः। उक्तं च प्राङ्मूले यद्यप्यत्रानन्दमयशब्दः स्वमात्रग्राहकः स्यादित्यदि वक्ष्यति च मूले । लक्षणया- न्नादिशब्दानामन्नामयादिशब्दानां चैक्यमङ्गीकृत्येति । शब्दानामविशेषेण स्वरूपैक्येन कारणेनेति च ।

