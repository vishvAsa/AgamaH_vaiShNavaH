+++
title = "१३ रुद्रस्य परब्रह्मत्वे तदेवर्तमिति श्रुतिविरोधः"

+++


## तदेवर्तमिति प्राह कथमेवान्यथा श्रुतिः

**रुद्रस्य परब्रह्मत्वे तदेवर्तमिति श्रुतिविरोधः**

**तदेवर्तमिति प्राह कथमेवान्यथा श्रुतिः**

### **सुधा**

बाधकान्तरमाह । तदेवेति ।

## **अनुव्याख्यानम्**

***तदेवर्तमिति प्राह कथमेवान्यथा श्रुतिः ॥***

***अवधारयन्ती तस्यैवह्यृतत्वादिकमञ्जसा ॥***

**सुधा**

ऋतं सत्यं परं ब्रह्मेति पूर्वार्धोऽपि यदि रुद्रविषयः स्यात्तदा तदेवर्तं तदुसत्यमाहुस्तदेव ब्रह्म परमं कवीनामिति श्रुतिस्तस्य विष्णोर्ऋतत्वादिकं कथमञ्जसा कवीनां सम्मत्या प्राह । परम्परविरोधेनान्यतरश्रुतेरप्रामाण्यं प्रसज्येतेति भावः । ऋतमिति श्रुती रुद्रस्य ऋतसत्यब्रह्म-त्वादीन्याह । तदेवेति (च) श्रुतिर्विष्णोः । तत्र श्रुतिद्वयवलाद्द्वयोरपि ऋतादिशब्दवाच्यत्वे क्वास्ति विरोध इत्यत उक्तं तस्यैवेति । तत्कथमित्यत उक्तमवधारयन्तीति । विरोधे चाद्यश्रुतेरेव बाधो युक्तः । तदेवेति श्रुतेः प्रबलत्वात्तच्चैतच्छत्या आपातप्रतीतिजभ्रान्तिबाधात्मकत्वादवसीयते । न ह्यप्राप्तप्रतिषेधो युज्यते । नापि श्रुत्याभासाद्विना तत्प्रापकमस्तीति ।

### **शेषवाक्यार्थचन्द्रिका**

क्वास्ति विरोध इति । ततश्च नान्यतरश्रुत्यप्रामाण्यप्रसङ्ग इति भावः । नन्वस्त्वेवं परस्परविरोधेनान्यतरश्रुत्यप्रामाण्यप्राप्तिस्तथाऽपि तदेवर्तमिति श्रुतिविरोधेन ऋतं सत्य-मित्यस्या एवाप्रामाण्यमिति विवक्षितार्थासिद्धिरेव । ऋतं सत्यमिति श्रुतिविरोधेन तदेवर्तमिति श्रुत्यप्रामाण्येऽपि परस्परविरोधप्रयुक्तान्यतश्रुत्यप्रामाण्यनिर्वाहादित्यत आह विरोधे चेति ॥ आद्य-श्रुतेरिति । प्रथममुदाहृताया ऋतं सत्यमिति श्रुतेरित्यर्थः ॥ तच्चेति । प्राबल्यमित्यर्थः ॥ श्रुतीति ॥ श्रुतितात्पर्यापरिज्ञाननिमित्तकभ्रान्तिबाधात्मकत्वादित्यर्थः । ननु तदेवर्तमित्यस्याप्राप्तप्रतिषेधकत्व-स्यैवोपपन्नत्वात्प्राप्तप्रतिषेधकत्वेऽपि वा प्रमाणान्तरेणैव तत्प्राप्तिसम्भवान्न श्रुत्यापातप्रतीतिजभ्रान्ति-बाधात्मकत्वसिद्धिरीत्यतः पक्षद्वयं क्रमेण दूषयति न हीत्यानि । नान्तरिक्षेऽग्निश्चेतव्यो न दिवीत्य-प्राप्तप्रतिषेधवदिहापि स्यादिति चेन्न । तत्र हिरण्यं निधाय चेतव्यमिति विधिस्तुत्यर्थतया तदुपपत्तावपि प्रकृते तदभावादित्याशयः ।

### **श्रीनिवासतीर्थीया**

तच्चेति । प्राबल्यमित्यर्थः ॥ एतच्छतीति । ऋतं सत्यमिति श्रुतीत्यर्थः । आपातेति । पूर्वोतरार्धयोर्भिन्नविषयकत्वाननुसन्धानदशायामित्यर्थः ॥

### **वाक्यार्थरत्नमाला**

अन्तर्याम्यधिकरणचन्द्रिकानान्तरिक्षेन दिदीत्यतरिक्षोदाव प्रसक्तमनेये-त्यादिकातदनुसारेणोपपादयति । नान्तरिक्ष इति । अधिकरणशरीरं लेख्यमिति ।

