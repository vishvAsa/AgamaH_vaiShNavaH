+++
title = "०३ अव्यक्तशरीरत्वाद् ब्रह्मोपादानमित्युक्ते तदाऽपादानात्वमेव"

+++


## अपादानत्वमेवास्य यद्युपादानतेष्यते

**अव्यक्तशरीरत्वाद् ब्रह्मोपादानमित्युक्ते तदाऽपादानात्वमेव**

**अपादानत्वमेवास्य यद्युपादानतेष्यते**

### **सुधा**

अत्र कश्चिद् अन्धानुगतान्ध इव प्रकृतिश्चेत्यादीनि सूत्राणि ब्रह्मणो जगदुपान-ताप्रतिपादकतया व्याख्यायोक्तदूषणगणाद्भीतः सूत्रतात्पर्यमाह ‘‘परमसूक्ष्माचिद्रूपप्रधानशरीरं ब्रह्म ‘योऽव्यक्ते तिष्ठन्यस्याव्यक्तं शरीरम्’ इत्यादिश्रुतिसिद्धस् । तथा च ब्रह्माधिष्ठितं ब्रह्मात्मकं प्रधानं जगदुपादानमिति ब्रह्मैव जगदुपादानतया (ऽङ्गीक्रि)गीयते । अतो नोक्तदोषः’’ इति । तं

प्रत्याह अपादानत्वमेवेति ।

## **अनुव्याख्यानम्**

***अपादानत्वमेवास्य यद्युपादानतेष्यते ॥***

***अङ्गीकृतं तत्पितृवत्***

एवं हि वदता पितुरिव पुत्रजन्मनि जगदुत्पतौ ब्रह्मणोऽपायावधित्वलक्षणमपादानत्वमिष्टं स्यात् । सर्वथा निर्विकारस्य ब्रह्मणो विकारिप्रधानशरीरकस्य तदधिष्ठातृत्वेनोपादानतयोदितत्वात् । एवंभूतं चोपादानत्वम् (ब्रह्मणः) अस्माभिरप्यङ्गीकृतमेवेति नात्रास्माकं प्रद्वेषः ।

### **शेषवाक्यार्थचन्द्रिका** 

नन्वपादानत्वमेवोपादानत्वमिति मायावादिनाऽनङ्गीकारान्न तथाऽऽ-शङ्ग्य निराकरणं युक्तमिति तत्परोत्तरवाक्यमनर्थकमित्यतो नेदं मायावादिमतनिराकरणपरं

किन्तु रामानुजमतनिराकरणपरमेवेति नानुपपत्तिरिति भावेन तत्पक्षमुत्थापयति अत्र कश्चिदिति ॥ उक्तदूषणगणादिति । मायावाद्यभिमतव्याख्यानपक्षोक्तनिर्विकारत्वश्रुत्यादिविरोधरूपदूषण- गणादित्यर्थः ।

### **परिमल**

कश्चिदिति । रामानुजः ।

### **यादुपत्यम्**

ब्रह्माधिष्ठितमत एव ब्रह्मात्मकं ब्रह्मशरीररूपम् ।

