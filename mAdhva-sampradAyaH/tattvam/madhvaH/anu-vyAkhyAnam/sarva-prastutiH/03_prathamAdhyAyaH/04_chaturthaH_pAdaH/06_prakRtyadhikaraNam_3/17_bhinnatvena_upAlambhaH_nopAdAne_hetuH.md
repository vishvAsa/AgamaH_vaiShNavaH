+++
title = "१७ भिन्नत्वेन उपालम्भः नोपादाने हेतुः"

+++


## न ह्युपादानतैवात्र

**भिन्नत्वेन उपालम्भः नोपादाने हेतुः**

**न ह्युपादानतैवात्र**

### **सुधा**

अथवा युदुक्तं न ब्रह्मविकारो विश्वं ततो भेदेनोपलम्भादिति । तदसत् । शरादिषु व्यभिचारात् । शरादयो हि श्रृङ्गाद्युपादानास्ततो भेदेनोपलभ्यन्त इत्यतो गूढाभिसन्धिराह श्रृङ्गादिति ।

एवमाद्येषु स्थलेषु शरादीन्प्रति श्रृङ्गादीनाम(प्य)पायावधित्वलक्षणमपादानत्वमेवेष्यते । न पुनरुपादानत्वम् । अतो विपक्षत्वाभावाद्भेदेनोपलम्भो न तत्र साध्यं व्यभिचरतीति । ननु कथमुच्यते श्रृङ्गादीनां शरादीन्प्रति नोपादानत्वमिति । तथा सत्युपादानान्तरानुपलम्भाच्छरादीनां निरुपादनोत्पत्तिः प्रसज्येतेत्यतोऽभिसन्धिमुद्घाटयति उपादानेति ।

श्रृङ्गादेरुक्तरूपापादानत्वेऽपि न च शरादीनां निरुपादानत्वोक्तिप्रसङ्गः । कतिपयानां श्रृङ्गाद्यव-यवानां शराद्युपादानत्वाभ्युपगमात् । न चैवमनैकान्त्यतादवस्थ्यम् । यद्यप्यत्र श्रृङ्गादौ शराद्युपादानैकदेशत्वं प्र(ती)दृश्यते । तथाऽप्यत्र श्रृङ्गादौ यस्यैकदेशस्योक्तस्य रूपापादानता स एव ब्रह्मणो दृष्टान्तो भवेत् । तत एव शरादीनां भेदोपलभ्यात् । न तूपादानभागः । ततस्तदभावात् ।

एतदुक्तं भवति । श्रृङ्गादेरवयवा हि केचिच्छरादीनामुपादानभूताः केचिन्निमित्तभूताः । तत्र ये निमित्तभूतास्तेषु हेतुवृत्तावपि नानैकान्त्यम् । तेषां सपक्षप्रविष्टत्वात् । ये तूपादानभूतास्तेषां विपक्षप्रवेशेऽपि न तत्र हेतुवृत्तिरिति कुतोऽनैकान्त्यमिति ।

यस्तु वैयात्यान्मन्यते । नात्रापादानताऽस्ति । किन्तूपादानत्वमेव केवलम् । तथा चानैकान्तिकत्वमिति । स प्रष्टव्यः । किमत्राविनष्ट एव श्रृङ्गावयव्युपादानमित्यभिप्रायः, किंवा श्रङ्गेऽविनष्टे तदवयवाः सर्वेऽपीति, उत नष्टे श्रङ्गे तदवयवाः सर्वेऽपीति ।

नाद्य इत्याह न हीति । अत्र श्रङ्गे । तथात्वे सुवर्णवच्छरे श्रङ्गस्यापि प्रतीतिप्रसंगादिति हिशब्दार्थः ।

न द्वितीय इत्याह न हीति । अविनष्टृङ्गेषु तदवयवेषु सर्वेषु शराद्युपादानतैवेति न युक्तम् । तथा सति श्रङ्गशरयोः समानदेशताप्रसंगादिति हिशब्देन सूचयति ।

न तृतीय इत्याह न हीति । अत्र सर्वेष्वपि श्रृङ्गावयवेषु श्रङ्गनाशोत्तरं शराद्युपादानतैवेति न युज्यते । अतो नानैकान्त्यमिति हिशब्दः । कुतो न युज्यत इत्यत आह बाह्येति । कार्याद्बाह्याना-मपरिणतानामवयवानामुपलम्भात् । अपरिणतस्याप्यपादानत्वेऽतिप्रसङ्गात् ।

### **शेषवाक्यार्थचन्द्रिका**

परोदीरितायाः पञ्चमीश्रुत्या ब्रह्मण उपादानत्वसिद्धेर्भाष्ये पृथगनिरा-सप्रयुक्ततन्न्यूनता शङ्खापरिहारायैव पञ्चम्यर्थतयेति शेषाद्याश्रयणेनेदं भाष्यव्याख्यानं न तु प्रकारान्तरेण प्रकृतोपयोगोऽस्य भाष्यस्य न सम्भवतीत्यभिप्रायेणेत्याशयवानध्याहारादिनैरपेक्ष्येणैवेमं ग्रन्थं व्याचक्षाणस्तर्हि श्रृङ्गादीनांशरादीन्प्रत्यपादानत्ववर्णनं किमर्थमित्यतो ब्रह्मणो जगदुपादानत्वाभावे प्रागुपन्यस्तानुमानस्य व्यभिचारनिवृत्त्यर्थं तदिति दर्शयन्प्रागुपन्यस्तानुमानानुवादपूर्वकं तत्र व्यभिचार-शङ्कामुत्थाप्य तन्निवर्तकतयोत्तरभाष्यं योजयति अथवेति । ननु निरुपादानभावोत्पत्त्ययोगा-दुपादानान्तरस्य चाभावाच्छृङ्गादीनामेव शरादीन्प्रत्युपादानत्वस्यावश्यमङ्गीकार्यत्वान्नानुपादानत्वाङ्गी-कारेण व्यभिचारपरिहारो युक्त इत्यत उक्तं गूढाभिसन्धिरिति । शराद्यात्मना परिणतृङ्गैकदेशस्य शराद्युपादानत्वेऽपि तत्संसृष्टापरिणतृङ्गभागस्योपादानत्वाभावाभिप्रायेणापादानत्वोक्तिः परिणतृङ्ग-भागाच्च न शरादीनां भेदोपलम्भ इति न व्यभिचार इत्यभिसन्धेरत्र गूढत्वं द्रष्टव्यम् । ननु च शङ्कितव्यभिचारस्य श्रृङ्गाच्छर इति वाक्येनैव परिहृतत्वादुत्तरवाक्यवैयर्थ्यमित्यतो योऽत्राभिसन्धिर्गूढ-स्तदुद्धाटनार्थत्वान्न वैयर्थ्यमिति भावेन किमभिसन्ध्युद्धाटनस्य प्रयोजनमित्यतस्तदभावे पूर्ववाक्येन शङ्कितदोषस्यानिवर्तनमेवेत्याह नन्विति । अत्र ततः श्रङ्गस्यैवोपादानत्वे व्यभिचारस्तदवस्थ इति शङ्कावाक्यशेषः । कथमेतावताऽपि व्यभिचारपरिहार इत्यतो हेतुमति शृङ्गाद्येकदेशे साध्यसद्भावेन साध्याभाववति तदेकदेशे च हेत्वभावेनेति भावेन वाक्यतात्पर्यमाह एतदुक्तं भवतीति ।

ननु नहीत्यादिना सर्वस्योपादानत्वाभाववर्णनमनर्थकम् । न चानैकान्त्यपरिहारार्थं तदिति

वाच्यम् । हेतुमति तदेकदेशे साध्यसद्भावव्युत्पादनेन साध्याभाववति तदेकदेशे च हेत्वभावव्युत्पादनेन तच्छङ्काया निरस्तत्वात् । न च सर्वस्योपादानत्वेन ततो भेदोपलम्भाद्य्वाभिचार इति शङ्कापरिहारार्थं तदिति वाच्यस् । अपरिणतभागस्याप्युपादानतायामतिप्रसङ्गेन सर्वस्योपादानत्वमेवेति शङ्काया एवाप्रसरादित्यतः कारणोक्त्या शङ्कामुत्थाप्य तत्परिहारतया वाक्यं योजयति यस्त्विति ।

नन्वत्र कथमुत्तरवाक्येनोक्तशङ्कापरिहारः न चापरिणतभागानामप्युपलम्भेन न सर्वेषामप्युपादानत्व-मित्यर्थप्रतिपादनात्तन्निरास इति वाच्याम् । शृङ्गनाशोत्तरकालं तदवयवानां सर्वेषां शराकारेण परिणामस्य तेन निरासस्य सिद्धावपि पूर्वपक्ष्यभिमतस्याप्रच्युतस्वरूपस्वभावस्यैव शृङ्कस्य शरोपादान-त्वमित्यस्याविनष्टशृङ्गाणां सर्वेषां तदवयवानां वा तदुपादानत्वमित्यस्य तेन निरासासिद्धेरित्यतः सम्भावितपक्षविकल्पप्रदर्शनपूर्वकं तत्परिहारकतया मूलं योजयति स प्रष्टव्य इति । नन्वेवं योजनायां भाष्ये पक्षद्धयनिरासप्रतिज्ञामात्रस्यैव प्राप्त्या न विवक्षितार्थसिद्धिः । बाह्यावयवगौरवादि-त्यस्योक्तप्रतिज्ञाद्वये हेतुत्वायोगात् । हेत्वन्तरस्य च भाष्येऽपेक्षितहेतोर् हिशब्देनैव समर्पणान्न हेत्वनुक्तिरिति भावेनाद्यप्रतिज्ञायामपेक्षितहेतुसमर्पकतया हिशब्दं व्यचष्टे तथात्व इत्यादिना । अप्रच्युतस्वरूपस्यैव श्रङ्गस्य शरात्मना परिणामादिति भावः । अप्रच्युतस्वरूपस्यैव श्रङ्गस्य शरात्मना परिणामेऽपि कुतः शरे तत्प्रतीतिरित्यतो धर्मिणस्तादवस्थ्यादिति भावेन तत्र सम्प्रतिपन्नं दृष्टान्तमाह सुवर्णवदिति । अप्रच्युतस्वरूपस्यैव सुवर्णस्य कटकत्वापत्त्या धर्मिणस्तादवस्थ्येन कटकत्वापन्नेऽपि सुवर्णप्रतीतिप्रयोगवदित्यर्थः । कथमियं द्वितीयपक्षनिरासप्रतिज्ञेत्यतस्तदुपयोगितया भाष्यं व्याचष्टे अविनष्टेति । कुतो नेत्यत्राप्यपेक्षितहेतु समर्पकतया हिशब्दं व्याचष्टे तथा सतीति ॥ समानदेशतेति । समानाधिकरणतेत्यर्थः । मूर्तयोः सामानाधिकरण्यं चानुपपन्नमिति भावः । इदं च पररीत्योक्तम् । परेण मूर्तानां सामानाधिकरण्यस्य दूषणत्वाभ्युपगमात् । न तु वस्तुतः । घटतदवयवयोरेकस्मिन्भूतले वृत्तिदर्शनेन तस्य दूषणत्वाभावात् । अवयवावयविभावानापन्नयोस्तथाभावो नास्तीति चेद् आलोकमण्डलव्याप्त एव देशे वायुसञ्चारदर्शनात् । निबिडावयवत्वे सतीति विशेष्यत इति चेन्न । तस्यापेक्षिकस्य सर्वत्र सम्भवात् । आत्यन्तिकस्य च हीरादेरन्यत्रासम्भवात्पटवत्येव भूतले तदुपरक्तमहारजनवर्तमानतानुभवाच्च । समवायवृत्त्या तथाभावो नास्तीति चेन्न । अत्रापि तया वृत्त्या तथाभावानङ्गीकारात् । समवायस्यैव सिद्धान्तेऽनङ्गीकारादुपादानोपादेययोरभेदेनान्तत आश्रयाश्रयि-भावस्यैवाभावाच्चेत्यन्यत्र विस्तरः ॥ अतो नानैकान्त्यमिति । आध्याभाववति हेत्वभावाद्धेतुमति चोक्तरीत्या साध्यस्यापि सत्त्वादिति भावः ॥ अतिप्रसङ्गादिति । इदमुपादानमिदं नेति व्यवस्थाभावप्रसङ्गादित्यर्थः ।

### **परिमल**

पूर्वं जगतो ब्रह्मोपादानकत्वनिरासकानुमानानां बाधनिरासपरत्वेन व्याख्यातमेव सार्धश्लोकद्वयं ‘न चान्यस्यान्यरूपत्वं’ इत्येतन्मूलोक्तानुमानस्य व्यभिचारनिरासकतयाऽपि व्याचष्टे अथवेति ॥ गूढाभिसन्धिरिति । यस्य भेदेनोपलम्भः न तस्योपादानत्वं किन्त्वन्यस्येत्य-भिप्रायमप्रकाश्येत्यर्थः ॥ इत्यभिसन्धिमिति । इत्याशङ्कायामभिसन्धिमित्यर्थः । क्कचि‘दित्यतोऽभि-संधिमि’ति पाठः । मूलं योजयितुं परिष्करोति श्रङ्गदेरिति । योजयति यद्यप्यत्रेत्यादिना । किंवा श्रङ्गे विनष्ट इत्यत्राविनष्ट इति पदच्छेदः । अविनष्टृङ्गेष्विति बहुव्रीहिः ॥ समानदेशतेति । यावद्देशस्थता श्रङ्ग

स्य तावद्देशस्थता शरस्य अपि स्यादित्यर्थः ।

### **श्रीनिवासतीर्थीया**

अविनष्टृङ्गेष्विति बहुव्रीहिः । समानदेशता एकावयवनिष्ठत्वमित्यर्थः । तथा चैकस्मिन्नुपादाने उपादेयद्वयासमावेशादिति भावः । अत्रेति । तृतीयपक्षे । सर्वशब्दोपरि भारो द्रष्टव्यः ॥ अतिप्रसङ्गः कुलालस्याप्युपादानत्वरूपः ।

### **वाक्यार्थरत्नमाला**

अनिवर्त्तनमेवेत्याहेति । अनिवर्त्तनमेवेति तन्निवर्त्तनमेव प्रयोजनमिति दर्शयितुम् अनिवर्त्तनशङ्कामुत्थाप्य तन्निवर्त्तकत्वेन अभिसंध्युद्घाटनमित्येतत्परतया योजयतीत्यर्थः । कारणोक्तयेति । वैयात्यरूपकारणोक्तयेत्यर्थः । तेन निरासस्येति । परिणामस्य तेन यो निरासस्तस्येत्यर्थः । नह्युपादानतैवात्रेत्यंशस्य पक्षत्रयनिरासे साम्येऽपि बाह्यावयवगौरवादित्युत्तरोप-पादानानुसारेण न हीत्यस्य श्रङ्गनाशोत्तरं तदवयवानामित्येतत्पक्षनिरासकत्वमात्रप्रतीतिमनुसृत्य पक्षविशेषनिरासपरत्वसिद्धवत्कारेण शङ्केयम् । एतेन पक्षत्रयनिरासकत्वसाम्ये सिद्धावपीत्यादिवैषम्या-भिधानमयुक्तमिति परास्तम् । पूर्वपक्ष्यभिमतस्येति । किं तूपादानत्वमेवेत्यस्य साम्यस्य पक्षत्रयेऽप्य-विशेषादिति भावः । अविनष्टेति । अविनष्टः श्रङ्ग

रूपोऽवयवी येषां ते अविनष्टृङ्गास्तादृशाना-मित्यर्थः । एवमिति । विकल्पत्रयनिरासपरत्वेन योजनायामित्यर्थः । पक्षद्वयेति । अप्रच्युतेत्यादि-नोक्तपक्षद्वयेत्यर्थः । प्रतिज्ञामात्रत्वमित्यत्र हेत्वनुक्तेरिति हेतुमभिप्रेत्य तमुपपादयति । बाह्येति । मूले अत्र श्रङ्ग

इति । अविनष्टे श्रृङ्गावयविनीत्यर्थः । व्याचष्ट इति । अत्रेत्यस्य अविनष्टेत्यादिसप्तम्यन्तं व्याख्यानम् । शिष्टमन्यत्रेति विवेकः स्पष्टः । कुतो नेत्यतोऽत्रापीति पाठः । नेत्यत्रापीति पाठे कुतो नेतीत्यत्रेतिशब्दस्येत्यत इत्यर्थो बोध्यः । आद्यप्रतिज्ञायामपेक्षितेति प्रागुक्तसमुच्चयार्थमत्रापीत्यपिशब्दः । मूर्त्तानां सामानाधिकरण्यानुपपत्तिविचारः समयपादीयोऽत्र लेख्यः ।

