+++
title = "१४ श्रृङ्गावयवस्य अपादानत्वेऽपि श्रृङ्गादिति पञ्चमी युक्ता"

+++


## न ह्युपादानतैवात्र

**श्रृङ्गावयवस्य अपादानत्वेऽपि श्रृङ्गादिति पञ्चमी युक्ता**

**न ह्युपादानतैवात्र**

### **सुधा**

अथ मन्यते । श्रङ्गमेव शरोपादानम् । न तु केचिदवयवा उपादानं केचित्तदवधय इति विभागः । तथा सति श्रृङ्गाच्छरो जायत इति प्रयोगानुपपत्तेः । यदि चेयं पञ्चम्युपादाने यदि वाऽवधौ तथाऽपि श्रृङ्गावयवादिति वक्तव्यम् । न च तर्हि अवधित्वमेवास्तु इति वाच्यम् । निरुपादानोत्पत्ति-प्रसङ्गात् । अतः श्रङ्गस्यैवोपादनत्वात्तत्र पञ्चमीश्रवणादुपादाने पञ्चमीति । तत्राह न हीति ।

## **अनुव्याख्यानम्**

***न ह्युपादानतैवात्र***

**सुधा**

अत्र श्रृङ्गादावुपादानते(तैये)ति न वक्तव्यम् । अपरिणतभागस्य शराङ्कुरादेरत्यन्त-भिन्नस्य प्रमितत्वात् । अन्येथेदमस्योपादानमिदं नेति व्यवस्थानुपपत्तेरिति हिशब्दार्थः । कथं तर्हि श्रृङ्गादिति प्रयोग इत्यत आह बाह्यावयवेति ।

**अनुव्याख्यानम्**

 ***बाह्यावयवगौरवात् ॥***

**सुधा**

बाह्याः शराकारेण परिणतेभ्योऽन्ये येऽवधिभूतावयवास्तेषां गौरवाद्बहुत्वात् । एतदुक्तं भवति । कतिपयावयवेषु परिणतेषु बहूनामवशिष्टत्वेन श्रृङ्गान्तरोत्पत्त्या श्रङ्ग

बुद्धिमात्रोत्पत्त्या वा श्रङ्गशब्दोपपत्तिरिति ।

### **शेषवाक्यार्थचन्द्रिका**

ननु केचिच्छृङ्गावयवा उपादानं केचित्तदवधय इत्युक्तरीत्या विभागस्यैव वाऽवधित्वस्यैव वा सम्भवेन तत्परित्यागेन श्रङ्गस्योपादानत्वमेवेति शङ्काया एव प्रापकाभावेनानुत्थानात् तन्निराकरणपरोत्तरवाक्यानर्थक्यमित्यतः शङ्कामुज्जीवयति अथेति ॥ तथा सतीति । श्रङ्ग

स्योपादानत्वापादानत्वयोरभावादिति भावः ॥ एतदेव प्रपञ्चयति यदि चेति ॥ इति वक्तव्यमिति । श्रृङ्गावयवयोरेवोपादानत्वापादानत्वसद्भावादिति भावः ॥ न च तर्हीति । श्रृङ्गाच्छरो जायत इति प्रयोगोपपत्त्या श्रङ्गस्योपादानत्वकल्पन इत्यर्थः । अवधित्वेऽपि श्रङ्गस्य श्रृङ्गाच्छरो जायत इति प्रयोगोपपत्तेरवधित्वपरित्यागेनोपादानत्वकल्पनायां नियामकाभावादिति भावः ॥ निरुपादानेति । निरुपादानभावोत्पत्तिप्रसङ्गादित्यर्थः ॥ अपरिणतेति । शराद्यात्मना परिणतस्य श्रृङ्गादिभगस्येत्यर्थः ॥ शराङ्कुरादेरिति । सकाशादिति शेषः ॥ प्रमितत्वादिति । तथा च केचिदुपादानं केचिदवधय इति विभाग एवोचित इति भावः । अस्तु शराद्यात्मनाऽपरिणतस्य शरादेरत्यन्तभिन्नतया प्रमितस्य श्रङ्ग

भागस्यापि शराद्युपादानत्वमित्यत आह अन्यथेति । तथा सति घटादेर्मृदाद्युपादानं न दण्डादीति व्यवस्था न स्यादित्यर्थः । अपरिणतभागबाहुल्यकल्पनमनर्थकमित्यतः श्रृङ्गाच्छरो जायत इति प्रयोगोपपादकत्वान्नानर्थक्यमिति भावेन प्रयोगानुपपत्तिशङ्कामुत्थापयति कथं तर्हीति । यदीयमुपादाने पञ्चमी यति वाऽवधौ तथाऽपि श्रृङ्गावयवयोरेवोपादानत्वापादानत्वसत्त्वेन श्रृङ्गावयवादित्येव वक्तव्यत्वादिति भावः । कथमनेनोक्तशङ्गापरिहार इत्यतस्तदुपयोगितया व्याचष्टे इति बाह्या । नन्वेवमपरिणतभागबाहुल्येऽप्यपरिणतानामप्यवयवत्वान्न तत्र श्रङ्गशब्दोपपत्तिरिति तत्राह एतदुक्तमिति ॥ शृङ्गान्तरेति । वस्तुकृतृङ्गत्वाभिप्रायेणाद्यः । बौद्धृङ्गत्वाभिप्रायेण द्वितीयः ।

### **परिमल**

कथं तर्हि स्यात्प्रयोग इत्यत आह यदि चेति ॥ तथापीति । उभयतापीत्यर्थः । अत्रेत्यनुवादः । श्रृङ्गादाविति व्याख्या । बाह्यावयवगौरवादित्यस्यार्थमाह अपरिणतेति । अर्थान्तरपरतयाप्यवतार्य व्याचष्टे । कथमित्यादिना । श्रृङ्गावयवेभ्य इति भाव्यमिति भावः । तावता श्रृङ्गावयवेभ्य इति वक्तव्यमिति चोद्यं न परिहृतमित्यत आह एतदुक्तं भवतीति ॥ श्रृङ्गान्तरेति । कतिपयतन्तुनाशे खण्डपटोत्पत्तिवत् खण्डृङ्गान्तरोत्पत्त्येत्यर्थः ।

### **यादुपत्यं**

तथा सति श्रृङ्गादिति । अवयवानां श्रङ्गत्वाभावादिति भावः । एतदेव प्रपञ्चयति यदि चेयमिति ।

### **श्रीनिवासतीर्थीया**

श्रङ्गमेव समग्रमेव ॥ न च तर्हीति । यद्यवधावपि पञ्चम्यङ्गीकृता तर्हि श्रृङ्गादित्यत्राप्यवधित्वमेव पञ्चम्यथोऽस्तु न तूपादानत्वमित्यर्थः ॥ निरुपादानेति । पञ्चम्या अवधिमात्रार्थकत्वे शरे उपादानस्यानुक्तत्वेनेति शेषः । श्रङ्गसारभागेन शराङ्कुरे जाते पश्चादूष्मादि-वशादापरमाण्वन्तं श्रङ्ग

नाशे पुनः परमाणुषु पाकविशेषेण द्य्वणुकादिक्रमेण पुनः श्रृङ्गान्तररूपं पूर्वृङ्गभिन्नं कार्यान्तरमुत्पन्नं सत्तदेव श्रङ्गशब्दे प्रयोगविषयो भवतीति तार्किकरीत्याऽऽह श्रृङ्गान्तरोत्पत्त्येति । श्रङ्गेण शराङ्कुरे जाते सत्यनन्तरमवशिष्टभागेष्विदं श्रङ्गमिति ज्ञानमात्रमेव भवति न तु श्रृङ्गाख्यं वत्स्त्विति यावत् । तथा च भ्रम इति यावदिति रीत्यन्तरेणापि श्रङ्गशब्दप्रयोगमुपपादयति श्रङ्गबुद्धिमात्रोत्पत्त्या वेति ।

### **वाक्यार्थरत्नमाला**

अवयवयोरित्यत्र बहुत्वस्याविवक्षया कोटिद्वयविवक्षेति ज्ञेयम् । प्रयोगोपपत्येति । प्रयोगोपपत्तिरूपकार्येणेत्यर्थः । अभावस्य निरुपादानाप्युत्पत्तिर्दृष्टेत्यतो व्याचष्टे । निरुपादानभावेति । भावस्य तु न निरूपादानोत्पत्तिरिति भावः । साकाङ्क्षत्वाच्छेषं सम्पूरयति । न वक्तव्यमिति मूलम् । पूर्वपक्षे श्रृङ्गान्तरोत्पत्या श्रङ्गत्वस्य वास्तवत्वं द्वितीये तु वैज्ञानिकं श्रङ्गभागानामपगमे वास्तवृङ्गत्वायोगादित्याशयेन विवेकमाह । वस्तुकृतेति ।

