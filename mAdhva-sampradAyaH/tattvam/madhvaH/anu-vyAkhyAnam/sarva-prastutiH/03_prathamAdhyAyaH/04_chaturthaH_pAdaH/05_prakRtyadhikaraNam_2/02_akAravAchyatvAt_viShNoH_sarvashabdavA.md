+++
title = "०२ अकारवाच्यत्वाद् विष्णोः सर्वशब्दवाच्यत्वम्"

+++


## अः इति ब्रह्म कथितं तद्य्वाख्यानात्मता तथा

**अकारवाच्यत्वाद् विष्णोः सर्वशब्दवाच्यत्वम्**

**अः इति ब्रह्म कथितं तद्य्वाख्यानात्मता तथा**

### **सुधा**

वाक्यान्तरैरपि विष्णोः सर्वशब्दवाच्यतामुपपादयति अः इतीति ।

## **अनुव्याख्यानम्**

***अः इति ब्रह्म कथितं तद्य्वाख्यानात्मता तथा ॥***

***शब्दानामपि सर्वेषां***

‘अः इति ब्रह्म’ इति श्रुतावकारस्य ब्रह्मवाचकत्वं तावत्कथितम् । अन्यथा इतिकरण-वैयर्थ्यात् । ‘अकारो वै सर्वा वाक्’ इति श्रुतौ सर्वेषामपि शब्दानामकारव्याख्यानता च कथिता साक्षादैक्यस्य प्रत्यक्षादिविरुद्धत्वेन लक्षणाश्रयणस्यावश्यकत्वात् । न च व्याख्यानव्याख्येय-योभिन्नविषयता युक्ता । तस्मादेतद्वाक्यद्वयपर्यालोचनया सर्ववागभिधेयत्वं ब्रह्मणः प्रतीयते ।

### **परिमल**

इति श्रुताविति । ऐतरेये । अत्र विसर्गलोपेन निर्देशे कार्ये सविसर्गस्योक्तिकृत्यम् ‘विवृतावपि सर्गःस्यात्संहितायां च यत्र हि । समानोत्तमहीनत्वमुच्यते वस्तुनोञ्जसा’ इत्यैतरेये भाष्यदिशा ज्ञेयम् । अन्यथेति । ऐक्यपरत्वे अः ब्रह्मेत्येव पूर्तेरिति भावः । लक्षणाश्रयणस्येति । ‘अकारो वै सर्वावाक्’ अकारव्याख्यानं वै सर्वा वागित्येवं लक्षणाश्रयणस्येत्यर्थः । तावता कुत सर्ववागर्थता ब्रह्मणा इत्यत आह न चेति ।





