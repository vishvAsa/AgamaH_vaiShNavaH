+++
title = "०५ शब्दः कालादिगुणो वा किं न स्यात्"

+++


## सत्यत्वं गगनादेश्च साक्षिप्रत्यक्षसाधितम्

**शब्दः कालादिगुणो वा किं न स्यात्**

**सत्यत्वं गगनादेश्च साक्षिप्रत्यक्षसाधितम्**

### **सुधा**

अपर आह ॥ ग्राहकस्थत्वेनाग्रहणमात्मान्तरग्राह्यत्वमिति । तदसिद्धम् । आत्मन्यसमवायात्तत्सिद्धिरिति चेन्न । तस्याप्यसिद्धेः । अहङ्गारेण विभक्तस्य ग्रहणात्तत्सिद्धिरिति चेन्न । पादे मे सुखं शिरसि मे दुःखं मनो मे दुःखितमिति दर्शनात्सुखादिषु व्यभिचारात् । ग्रहणं प्रमितिरिति चेन्न । सन्दिग्धासिद्धत्वात् । कालादिगुणो वा किं न स्यात् । प्रत्यक्षत्वादिति चेन्न । स्पर्शस्यापि प्रत्यक्षत्वेन अवायवीयत्वप्रसङ्गात् । कालादीनां विशेषगुणवत्त्वे बाधकाभावात् तद्विरहिततयैव तत्सि(द्धिरि)द्धेर्वेति चेन्न । अन्यथा तत्सिद्धेर्वक्ष्यमाणत्वात् ।

### **शेषवाक्यार्थचन्द्रिका**

द्वितीयव्याख्यानमनूद्य दूषयति अपर इति । शब्दस्य वीणाद्याश्रयतया सन्तानन्यायेन श्रोत्रस्थतया वा प्रतीयमानत्वादात्मनिष्ठतया चाप्रतीयमानत्वान्नात्मगुणत्वम् । ततश्च यद्ययमात्मगुणः स्यादात्माविषयकग्रहणविषयो न स्यात् । तद्गुणानां सुखादीनां ग्राहकविषयकज्ञन-विषयत्वदर्शनात् । न चायं ग्राहकविषयज्ञानविषयकस् तस्मान्न गन्धादिवत्तद्गुण इत्याशयः । ग्राहकाविषयग्रहणविषयत्वमसिद्धमित्याह तदसिद्धमिति । ततश्चेष्टापत्तिरिति भावः । शब्द आत्माविषयकग्रहणविषयस् तत्रासमवेतत्वाद् गन्धादिवद् इत्यनुमानेन तत्सिद्धेः कथमसिद्धत्वमिति शङ्कते आत्मनीति । भवेदेवं कथञ्चिद्यद्यात्मन्यसमवेतत्वमेव सिद्धं स्यात् । न चैतदस्ति । तत्कथं तेनात्माविषयकग्रहणविषयत्वसिद्धिः स्यादित्याह तस्याप्यसिद्धेरिति । ननु शब्दो नात्मसमवेतोऽहन्त्व-व्यधिकरणतया प्रतीयमानत्वाद् इत्यनुमानात्तत्सिद्धिरिति शङ्कते अहङ्कारेणेति । वीणा वाद्यते, वेणुः पूर्यते, इतिवत् ; अहं वाद्ये, पूर्ये वा, इति कस्यचिदप्रत्ययादिति भावः । नाहन्त्वव्यधिकरणतया गृह्यमाणत्वेन शब्दस्यात्मन्यसमवेतत्वसाधनं युक्तम् । पादे मे दुःखम्, शिरसि मे सुखम्, इत्यहन्त्वव्यधिकरणतया प्रतीयमानानामपि सुखादीनाम् आत्मसमवेतत्वदर्शनेन व्यभिचरितत्वादित्याह पादे म इति । नन्वहङ्कारेण विभक्तस्य ग्रहणादित्यत्र ग्रहणं प्रमितिरेव । ‘पादे मे सुखम्’ इत्यादेश्च भ्रमत्वान्न तत्रानैकान्त्यमिति शङ्कते ग्रहणमिति ।

एवं तर्हि माऽस्त्वनैकान्त्यम् । वीणा वाद्यते, वेणुः पूर्यते, इति वीणाद्याश्रयत्वेनाहन्त्व-व्यधिकरणतया शब्दग्रहणस्यापि भ्रमत्वप्रमात्वशङ्काकवलितत्वेन प्रमितत्वानिश्चयात् सन्दिग्धासिद्ध-त्वादेव न तेनात्मन्यसमवेतत्वसिद्धिरिति भावेनाह सन्दिग्धेति । अत्र च टीकायां ‘तथा तत्सिद्धेर्वक्ष्य-वमाणत्वात्’ इति क्वाचित्कः पाठः । स तु मूलपुस्तकेष्वदर्शनात्प्रक्षिप्त एव ‘आत्मन्यसमवायात्त-त्सिद्धिरिति चेन्न । तस्याप्यसिद्धेः । अहङ्कारेण विभक्तस्य ग्रहणात्तत्सिद्धिरिति चेन्न । पादे म’ इत्यादिरेव च सर्वत्राकरे पाठदर्शनान्मूलपाठ इत्यवधेयम् । कालादिगुणत्वमप्यभ्युपेत्य तत्रोक्तं दूषणमुद्धर्तुमाह कालादीति । कालदिङ्मनोगुण इत्यर्थः । कालादिगुणत्वाभावसाधकतयोपन्यस्तमाद्यं हेतुं दूषयितुमाशङ्कते प्रत्यक्षत्वादिति चेदिति ॥ स्पर्शस्यापीति । स्पर्शो न वायवीयः प्रत्यक्षत्वाद्रूपादिवदित्यपि प्रसङ्गात् तदितरवायुगुणानामप्रत्यक्षत्वादिति भावः । द्वितीयं हेतुमप्रयोजकत्वेन दूषयति कालादीनामिति ॥ तद्विरहिततयैवेति । विशेषगुणविरहवत्वरूपेणेत्यर्थः । धर्मिग्राहकप्रमाणेन तेषां विशेषगुणवत्त्वप्रतिक्षेपान्न विशेषगुणवत्त्वमिति भावः । भवेदेवं कथञ्चिद्यदि क्रियोपनायकत्वसंयोगोपनायकत्वादिप्रकारेण कालादिसिद्धिः स्यात् । न चैवम् । साक्षिणैव कालादिसिद्धेः । ‘कालो हि साक्षिप्रत्यक्षः’ इत्यादिनाऽनुपदमेव वक्ष्यमाणत्वात् । ततश्च धर्मिग्राहक-प्रमाणेन विशेषगुणशून्यत्वासिद्धेरप्रयोजकत्वतादवस्थ्यमित्याह अन्यथेति ।

### **परिमल**

ग्राहकस्थत्वेनेति । श्रोतृपुरुषस्थत्वेनेत्यर्थः ॥ तस्याप्यसिद्धत्वादिति । एतेन तृतीयहेतोरप्यप्रसिद्धिरुक्ता ध्येया । व्यभिचारादिति । एतेन चतुर्थहेतुरपि व्यभिचारेण निरस्तो ध्येयः । नन्वहङ्कारेण विभक्तस्य ग्रहणादित्यत्र ग्रहणादित्यस्य प्रतीयमानत्वादित्यर्थः । पादे मे सुखमिति भ्रमो ऽतो न दोष इति शङ्कते ग्रहणमिति ॥ सन्दिग्धेति । आत्मगुणत्वाभाव- स्याद्याप्यसिध्द्या अहङ्कारविविक्तत्वेन शब्दग्रहणमिदं भ्रान्तिः, उत प्रमितिरिति सन्देहास्कन्दनादिति भावः । यदपि दिक्कालमनसां गुणत्वाभावे प्रत्यक्षत्वाद्विशेषगुणत्वाच्चेति हेतुद्वयम् । तत्राद्यमाशङ्क्य निराह प्रत्यक्षत्वादितीति । द्वितीयं निराह कालादीनामिति ॥ अन्यथा तत्सिद्धेरिति । आनुमानिकत्वप्रकारापेक्षया प्रकारान्तरेण साक्षिणैव सिद्धेरनुपदमग्रे वक्ष्यमाणत्वादित्यर्थः । येन धर्मिग्राहकमानबाध इति भावः ।

### **वाक्यार्थरत्नमाला**

शब्दस्य वीणादिति । आत्मावीणादि श्रोत्रं वा तदनंतरम् आत्माग्रहणकर्त्ता पुरुष इत्यादि प्रागुक्तं सिद्धवत्कृत्येदमिति ज्ञेयम् । धर्मिग्राहकप्रमाणेन तेषां विशेषगुण-

प्रतिक्षेपादिति पाठः ।





