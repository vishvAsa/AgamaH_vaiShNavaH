+++
title = "०७ विष्णौ जगतो हेतुत्वात् हुं भगवान्"

+++


## हुं च हुतमस्मिन् जगद्यतः

**विष्णौ जगतो हेतुत्वात् हुं भगवान्**

**हुं च हुतमस्मिन् जगद्यतः** ।

## **अनुव्याख्यानम्**

***हुं च हुतमस्मिन् जगद्यतः ।***

### **सुधा**

जुहोतेरधिकरणे मकारप्रत्ययः । कृन्मेजन्त इत्यव्ययत्वम् । हुतं स्वेनैवास्मिन्विष्णौ जगत्प्रलयादौ यतोऽतो हुं च असावित्यर्थः । कर्मविशेषानुक्तेर्जगदित्युक्तम् ।

### **शेषवाक्यार्थचन्द्रिका**

ननु हुतमस्मिञ्जगद्यत इति भाष्यानुसारेण हूयतेऽस्मिन्नित्यधि-करणनिष्पन्नस्य हुंशब्दस्य हवनमिति भवितव्यम् । जुहोतेरधिकरणे ल्युटि ‘युवोरनाकावि’त्यनादेशे गुणावादेशप्राप्तेस्तत्कथं हुमिति रूपनिष्पत्तिरित्यतो’ऽर्तिस्तुसुहुसृधृक्षिक्षुभायायदियक्षिनीभ्यो मन्’ इत्यधिकरणे मन्प्रत्ययस्य टिलोपे बाहुलकादेव गुणाभावे च सति हुमिति रूपनिष्पत्त्युप-पत्तिरित्याशयेनाह जुहोतेरिति । नन्वेवं कृदन्ततया कृत्तद्धितेति प्रातिपदिकसंज्ञायां सुप्श्रवणापत्तिरित्यतो मान्ततया ‘कृन्मेजन्त’ इत्यव्ययत्वेनाव्यया दाप्सुप इति तल्लोपान्न सुप् श्रवणप्रसङ्ग इत्याह कृन्मेजन्त इत्यव्ययत्वमिति । कृद् यो मान्त एजन्तश्च तदन्तशब्दरूपमव्ययसंज्ञं भवतीत्युदाहृतसूत्रार्थः ॥

### **परिमल**

जुहोतेरिति । हु दानादानयोरित्यस्मादित्यर्थः ॥ कृदिति । कृदन्तं मकारान्तमेजन्तं च शब्दरूपमव्ययं भवतीति सूत्रार्थः ।

### **यादुपत्यं**

जुहोतेरिति । हु दानादानयोरिति धातोरित्यर्थः ॥ कृन्मेजन्त इति । कृद् यः मान्त एजन्तश्च सोऽप्यव्यय स्यादिति सूत्रार्थः । स्मारं स्मारमित्याद्युदाहरणम् ।

श्रीनिवासतीर्थीया

जुहोतेरिति । हु दानादानयोरित्यर्थः । तथा च हु अस्मादधिकरणे मकारप्रत्यये हुमिति रूपम् । नन्विदं हुशब्दस्य उकारान्तस्य द्वितीयैकवचनमिव भाति । ततः प्रायपाठविरोध इत्यत आह कृन्म इति । कृदन्तः मान्त एजन्तश्चसोऽव्ययं स्यादिति सूत्रेण हुमित्यस्याव्ययत्वं मान्तत्वादिति ध्येयम् ।

### **वाक्यार्थरत्नमाला**

मन्नितीति । इत्युणादिसूत्रेणेत्यर्थः । सूत्रविचारस्तु जिज्ञासाधिकरणे ओतताशब्दव्युत्पादनावसरेकृतोवधेयः । अर्मःस्तोम इत्याद्युदाहरणम् । मकारप्रत्ययस्याभावान्मनिन एव टिलोपे मकारमात्रावशेषाभिप्रायेणेदमित्याशयेन स्पष्टीकरोति । अधिकरणे मन् प्रत्यय इत्यादिना । अविसिविशुषिभ्यः किदित्यादिनाऽव्यादिभ्यः परस्य मनः कित्वेन तस्मिन् परतः गुणाप्राप्तावपि जुहोतेरुत्तरस्य मनःकित्वाभावे न गुणः स्यादित्यत उक्तं बाहुलकादेवेति । सुप् श्रवणापत्तिरिति । यद्यपि जुहोतेर्हलन्ततया हल्ङ्याबिति तलोपे सुप्श्रवणं न प्रसज्यते अत एव परिहारमूलमप्य-नर्थकमित्याभाति । तथापि हुंशब्दस्य भगवद्वाचकस्य वचनान्तरे सुप्श्रवणप्रसङ्गे तात्पर्यम् । मूलकृतोऽपि वचनान्तर एव तत्प्रसङ्गपरिहारायाव्ययत्वं वस्तुस्थितितयोक्तमिति ज्ञेयम् । हे ज्ञानेत्यत्रत्यशेष्यनुसारेणाह । लोपादिति । स्वमोर्नपूंसकादित्यनेन प्राप्तादिति भावः ।





