+++
title = "२३ देवत्वाधिकरणम्"

+++
अत्र देवानां वेदविद्याधिकाराक्षेपार्थं सूत्रद्वयम्’मध्वादिष्वसम्भवादनधिकारं जैमिनिःऽ‘ज्योतिषि भावाच्च’ इति ।  
तस्यार्थः ।  
न देवा वैदिकोपासनादावधिक्रियन्ते ।  
तान्प्रति वैदिकविधेरभावात् ।  
‘आत्मानमुपासीत’ इत्यादिविधिरेव तान्विषयीकरोतीति चेन्न ।  
विकल्पानुपपत्तेः ।  
तथाहि ।  
किं तेषां सर्ववेदोक्तोपासनादावधिकारः ।  
किं वा क्वचित् ।  
नाद्यः ।  
सर्वत्र तेषां नियोज्यत्वाभावात् ।  
तत्साध्यफलकामो हि तत्र नियुज्यते ।  
फलं च तदुच्यते ।  
यदप्राप्तमननुष्ठितसाधनं च ।  
नच सर्वोपासनादिफले देवानां कामः सम्भवति ।  
मध्वाद्युपासनानां देवतापदप्राप्तिफलत्वात् ।  
तस्य च तैः प्राप्तत्वात् ।  
सर्वज्ञत्वेनोपासनासाध्यज्ञानस्यापि नित्यसिद्धत्वात् ।  
अत एव न द्वितीयः ।  
किञ्च जैमिनिरप्येवं मन्यत इति ।  
*४,५९*  
एवमवान्तरफलस्य परमप्रयोजनस्य च पदादेः प्राप्तत्वेन विधेरसम्भवाज्जैमिनिवचनाच्च देवानामनधिकार इति प्राप्ते तत्प्रतिविधानार्थं सूत्रम् ।  
ओं भावं तु बादरायणो ऽस्ति हीति ओं   
तत्फलाय विधिः सिद्धे चोपासाया निराकृतः  (अनुव्याख्यानम्)१,३.१४च्द्   
यतो जैमिनिनान्यार्थमसिद्धे ऽर्थे विधिस्तथा ।  
विद्याधिराजस्य मतमविरोधस्तयोस्ततः  (अनुव्याख्यानम्)१,३.१५   
न्यायसुधा-  
तत्र यत्पूर्वपक्षिणोदाहृतं जैमिनिवचनं तस्य परिहारो नास्ति ।  
तत्किं भगवन्मतविरुद्धत्वेनाप्रमाणमेव प्रतिपत्तव्यमिति ।  
मैवम् ।  
भिन्नविषयत्वेन विरोधाभावादित्याह तत्फलायेति   
तदिति ‘वसूनामेवैको भूत्वा’ इत्यादिश्रुतिप्रसिद्धं परामृशति ।  
सिद्धे ज्ञाते ब्रह्मस्वरूपे, विषयसप्तमीयम् ।  
उपासाया विधिरिति सम्बन्धः ।  
अन्यार्थं फलान्तरार्थम् ।  
तथा असिद्धे ऽर्थे विधिरुपासाया इत्यत्राप्यनुवर्तते ।  
अत्रेतिशब्दाध्याहारेण मतमिति योज्यम् ।  
तयोमर्तयोः ।  
*४,६१*  
ननु किं तदन्यफलं कथं च सर्वज्ञानामसिद्धो ऽथर्ः ।  
येन देवानामप्युपासनाविधानोपपत्तिरित्यत आह मोक्ष इति   
मोक्षे फलविशेषो ऽस्ति नच सर्वं प्रकाशते ।  
सर्वदा तेन देवानामपि युक्ता ह्युपासना  (अनुव्याख्यानम्)१,३.१६   
न्यायसुधा-  
यच्च प्रकाशते, न तत्सर्वदा ।  
तेन तदुभयार्थम् ।  
हिशब्दो यस्मादित्यर्थे ।  
ननु सर्वज्ञानां सर्वं न प्रकाशत इति विप्रतिषिद्धम् ।  
मैवम् ।  
परमेश्वरव्यतिरिक्तानां सर्वज्ञत्वासिद्धेरित्याह नित्यमिति   
नित्यं वृद्धिक्षयापेतं विष्णोः पूर्णं तु वेदनम् ।  
स्पष्टातिस्पष्टविशदं ब्रह्मणो ऽशेषवस्तुगम्  (अनुव्याख्यानम्)१,३.१७   
अन्येषां क्रमशो ज्ञानं मितवस्तुगतं सदा  (अनुव्याख्यानम्)१,३.१८अब्   
*४,६२*  
न्यायसुधा-  
पूर्णम् अशेषार्थविषयम् ।  
तुशब्दो ऽवधारणे, विष्णोरेवेति सम्बध्यते ।  
स्पष्टातिस्पष्टविषयमिति ।  
निरतिशयस्पष्टमित्यर्थः ।  
ननु स्पष्टता नाम ज्ञानस्य विशेषविषयता ।  
सा च पूर्णमित्यनेनैव गता ।  
मैवम् ।  
अपरोक्षत्वादिवत्स्पष्टताया विषयानपेक्षज्ञानधर्मत्वाङ्गीकारात् ।  
तस्य चानुभवसिद्धत्वात् ।  
ब्रह्मणो हिरण्यगर्भस्य ।  
अशेषवस्तुगं परब्रह्मातिरिक्ताशेषवस्तुविषयम् ।  
अत्राप्येवेति सम्बद्धयते ।  
नतु सर्वार्थविषयत्वाद्युक्तविशेषणोपेतमित्यर्थः ।  
अत्र ब्रह्मसंवेदनस्य पृथगुक्तिः कैमुत्यार्थम् ।  
विष्णुसंवेदनोक्तिस्तु सर्वविषयत्वस्य विष्णुज्ञानलक्षणत्वेनेतरेषां तदसम्भावितमिति सूचयितुम् ।  
मितवस्तुगतं परमेश्वरातिरिक्तकतिपयार्थविषयम् ।  
एतेन भावमिति सूत्रं व्याख्यातं भवति ।  
अत्र च’यावत्सेवा’ इत्यादिभाष्योदाहृतं वचनं प्रमाणमिति ।  
ननु जैमिनिभगवन्मतयोरविरोध इति न युक्तम् ।  
जैमिनिर्हि श्रुतफलाद्यतिरिक्तं फलादिकं विद्यानामस्तीति वा मन्यते नास्तीति वा ।  
आद्ये कथमनधिकारं ब्रूयात् ।  
द्वितीये तु कथं न विरोध इति चेन्न ।  
भगवतः सूत्रकारस्याशेषविशेषज्ञत्वेन विशदं वचनम् ।  
जैमिनिस्तु सामान्यवेदी फलान्तरादिकमजानन्न निराकुवर्न्यथाश्रुतमङ्गीकृत्यानधिकारमुक्तवानित्यविरोधोपपत्तेरित्याह इत्यादय इति   
इत्यादयो विशेषास्तु सदा विद्यापतेर्हृदि  (अनुव्याख्यानम्)१,३.१८च्द्   
जैमिन्याद्यास्तु सामान्यवेत्तृत्वात् तत् तथावदन् ।  
विद्येशमतमेतस्मान्नैव सद्भिर्विरुद्धयते  (अनुव्याख्यानम्)१,३.१९   
न्यायसुधा-  
मोक्ष इत्युक्तपरामर्शार्थ इतिशब्दः ।  
तुशब्दो विद्यापतेस्तु इति योज्यः ।  
हृदि वर्तन्ते ।  
तस्मादसौ विशदमवादीदिति शेषः ।  
तत देवतानधिकारादिकम् ।  
तथेति ।  
सम्मुग्धमित्यर्थः ।  
अस्याप्युपपादनाय नित्यमित्यादिपूवर्वाक्यमनुसन्धेयम् ।  
विद्येशेत्युपसंहारः ।  
अयं न्यायो ऽन्यत्राप्यनुसन्धेय इति ज्ञापयितुमित्यादय इत्रत जैमिन्याद्या इति सद्भिरिति चोक्तमिति ।  
इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना ।  
कृतायां टीकायां विषमपदवाक्यार्थविवृतौ तृतीयः पादो ऽयं प्रथमविषये पर्यवसितः ।  
इति श्रीमन्न्यासुधायां प्रथमाध्यायस्य तृतीयः पादः   
*************************************************************************  
************************  
अध्यय १, पद ४  