+++
title = "१८ वैश्वानराधिकरणम्"

+++
*३,७३५*  
ओं वैश्वानरः साधारणशब्दविशेषात् ओं   
वैश्वानरः साधारणशब्दविशेषात् । ब्ब्स्_१,२.२४ ।  
अस्याधिकरणस्य नात्रान्तर्भावः सम्भवति ।  
नामात्मकशब्दसमन्वयार्थत्वात् ।  
नापि पूर्वत्र ।  
लिङ्गसमन्वयस्याप्यत्र सिद्धत्वात् ।  
न चोभयबहिर्भावः ।  
अन्यत्र प्रसिद्धशब्दविषयत्वात् ।  
न चावक्तव्यता ।  
समन्वयासिद्धिप्रसङ्गात् ।  
तत्कथमित्यतो लिङ्गाधिकेत्यत्रान्तर्भावः समर्थितः ।  
यद्वा पादद्वयार्थत्वेनैकत्र प्रवेशानुपपत्तेः पादद्वयशेषो ऽयम् ।  
अत एव पदद्वयान्ते निबन्धनमिति ज्ञापयितुं पादद्वयार्थं तावदुपसंहरति बहुलिङ्गेति   
बहुलिङ्गसमायुक्तैर्बहुभी रूढनामभिः ।  
प्रसिद्धैरन्यगत्वेन वाच्यः साक्षाज्जनार्दनः  (अनुव्याख्यानम्)१,२.२६   
वैश्वानरादयः शब्दा अपि तद्वाचिनस्ततः  (अनुव्याख्यानम्)१,२.२७अब्   
न्यायसुधा-  
रूढेत्यस्यैव विवरणं प्रसिद्धैरन्यगत्वेनेति ।  
अन्यथा यौगिकनामपरित्यागः स्यात् ।  
एतच्च लिङ्गानामपि विशेषणम् ।  
साक्षात् मुख्यया वृत्त्या ।  
इदानीं वैश्वानराधिकरणतात्पर्यमाह वैश्वानरादय इति   
आदिशब्दप्रयोगाद्वैश्वानरशब्दस्योपलक्षणत्वमिति दर्शयति ।  
तत इति सौत्रात्मशब्दादिकं परामृशति ।  
तद्वाचिनः परमेश्वरवाचिनः ।  
ननु कथं वैश्वानरस्य विष्णुत्वनिर्धारः ।  
पक्षान्तरे ऽप्यग्न्यादिशब्दानां होमाधिकरणत्वादिलिङ्गानां च श्रवणादित्यत आह तानीति   
तानि लिङ्गानि ते शब्दा अपि तद्गा हि सर्वशः  (अनुव्याख्यानम्)१,२.२७च्द्   
न्यायसुधा-  
तद्गाः परमेश्वरविषयाः ।  
हीति तथा दृष्टयुपदेशं हेतुमाचष्टे ।  
यस्मादेवं तस्मादिति पूर्वेण वा सम्बन्धः ।  
अनेन शब्दादिभ्य इति सूत्रस्य तात्पर्यमुक्तं वेदितव्यम् ।  
ननु कथमग्न्यादिशब्दानां विष्णुपरत्वम् ।  
अन्यत्र रूढत्वात् ।  
नच विष्णावपि रूढिरस्तीति वाच्यम् ।  
बहुत्वेनान्यत्र रूढेः प्रबलत्वेनाल्पपरमेश्वररूढिबाधकत्वोपपत्तेरित्यत आह बहुलापीति   
बहुलाप्यज्ञरूढिस्तत्प्रज्ञारूढिं न बाधते  (अनुव्याख्यानम्)१,२.२७एफ़्   
न्यायसुधा-  
तत् तस्मादज्ञप्राज्ञरूढित्वादेव ।  
आनन्दमयाधिकरणान्ते व्युत्पादितन्यायादिति वेति ।  
इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना कृतायां टीकायां विषमपदवाक्यार्थविवृतौ द्वितीयः पादो ऽयं   
प्रथमविषये पर्यवसितः   
इति श्रीमन्न्यायसुधायां प्रथमाध्यायस्य द्वितीयः पादः    
*************************************************************************  
************************  
अध्यय १, पद ३  