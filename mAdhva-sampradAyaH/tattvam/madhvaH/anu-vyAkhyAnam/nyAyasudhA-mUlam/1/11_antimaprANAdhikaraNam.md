+++
title = "११ अन्तिमप्राणाधिकरणम्"

+++
*३,५७८*  
सिद्धान्तयत्सूत्रं व्याख्याति तन्नेति   
ओं प्राणस्तथानुगमात् ओं   
प्राणस् तथानुगमात् । ब्ब्स्_१,१.२८ ।  
... तन्नात्रगस्य हि ।  
विष्णोरेव तु लिङ्गानि प्राणस्थानि तु सर्वशः  (अनुव्याख्यानम्)१,१.२४६ब्द्   
प्राणसंवादपूर्वाणि मुख्यतो जीवगानि च ।  
अभ्यार्चच्छतवर्षाणि प्राणवंशत्वमित्यपि  (अनुव्याख्यानम्)१,१.२४७   
*३,५७९*  
न्यायसुधा-  
किन्तु ब्रह्मण एव प्राणशब्दमुख्यवाच्यत्वमिति शेषः ।  
कुतः ।  
ब्रह्मशब्दानुगमात् ।  
पारमेश्वरलिङ्गानुगमाच्चेति भावः ।  
अथवा बाहुल्य इत्यादिकमेव सिद्धान्तवाक्यम् ।  
ब्रह्मविषययोः श्रुतिलिङ्गयोर्बाहुल्ये विद्यमाने यदन्यस्येन्द्रादेः प्राणशब्दमुख्यवाच्यत्वं पूर्ववादिनोक्तम् तन्नेति   
ननु च श्रुतिलिङ्गबाहुल्यादेवान्यस्य मुख्यवाच्यत्वमित्युक्तम् ।  
सत्यम् ।  
तथाप्यस्त्यत्र वैषम्यम् ।  
निरवकाशश्रुतिलिङ्गबाहुल्येन हि प्रागत्र च निर्णयः कृतः ।  
एतानि तु सावकाशानीत्याह अत्रगस्येति   
इन्द्रादिगतस्य ।  
हिशब्दो हेत्वर्थः ।  
तस्मान्नेति पूर्वेण सम्बन्धः ।  
प्रमाणप्रसिद्धिद्योतको वा ।  
आद्यस्तुशब्दो न्यायविशेषसूचकः ।  
प्राणस्थानि प्राणसम्बन्धितया प्रतीतानि ।  
पुनस्तुशब्दो ऽप्यर्थे ।  
इन्द्रियविषयाण्यपीति श्रुतिरपीति वा ।  
नच मञ्चेषु पुरुषसम्बन्धनिबन्धनं क्रोशनमिवामुख्यानीश्वरे लिङ्गानीति शङ्कनीयम् ।  
अन्तर्गतस्य तस्यैव तत्तत्कर्तृत्वादित्याशयेन मुख्यत इत्युक्तम् ।  
शतं वर्षाणीत्यतो ऽपि परस्तादितिशब्दो योज्यः ।  
प्राणवंशत्वं प्राणांश्चक्षुरादीन्प्रति वंशत्वम् ।  
एतेन न वक्तुरित्यादिसूत्रतात्पर्यमुक्तं भवति ।  
न वक्तुर् आत्मोपदेशाद् इति चेद् अध्यात्मसम्बन्धभूमा ह्य् अस्मिन् । ब्ब्स्_१,१.२९ ।  
*३,५८०*  
केचिदत्र कौषीतकिब्राह्मणोपनिषदीन्द्रप्रतर्दनाख्यायिकायां श्रुतं’प्राणो ऽस्मि प्रज्ञात्मा’ इत्यादिवाक्यमुदाहरन्ति ।  
तेषां वक्तुरिति न श्रुत्यनुगतम् ।  
वक्तृत्वं हीन्द्रस्यात्मोपदेशादित्यनेनैव लब्धम् ।  
नच वक्तुरितीन्द्रप्रतिपत्त्यर्थम् ।  
तस्य तदप्रत्यायकत्वात् ।  
अस्माकं तु विशिष्टं शस्त्रं शंसितुर्विश्वामित्रस्य नेन्द्रो ऽन्यथोपदेष्युमर्हतीति युक्तिद्योतनाय सार्थकमिति ।  
*३,५८२*  
पादार्थमुपसंहरति तस्मादिति   
तस्मादन्यत्रगैः शब्दैरुक्तन्यायैः समन्ततः ।  
एको नारायणो देवो भण्यते नात्र संशयः  (अनुव्याख्यानम्)१,१.२४८   
न्यायसुधा-  
अन्यत्रगैर्नामात्मकैरिति शेषः ।  
तस्मादित्यस्यैव विवरणमुक्तन्यायैरिति ।  
उक्तो न्यायो येषु ते तथोक्ताः ।  
समन्ततः सर्ववेदगतैः ।  
एको मुख्यार्थः   
नात्र संशय इति   
लक्षणयायं समन्वयो ऽभिधीयत इति केषाञ्चिन्मतं मुख्यवृत्त्येति सिद्धान्तः ।  
अतो विप्रतिपत्तेरत्र संशयो न कार्यो निर्णायकस्योक्तत्वादित्यर्थः ।  
अथवोक्ते ऽपि न्याये ऽनादिवासनानिमित्तो ऽन्यस्य मुख्यवाच्यत्वविषयः संशयो न कार्य इत्यनेनाचष्टे ।  
*३,५८३*  
सर्वज्ञकल्पेन तत्त्वोपदेशाय प्रवृवेन भगवताऽचार्येणैवं सूत्रेषु व्याख्यातेषु शिष्याणामेतावन्मात्रार्थान्येतानीति प्रतीतिः स्यात् ।  
तां निराकर्तुमाह वासुदेवादीति   
वासुदेवादिरूपेण चतुर्मूर्तिश्च सर्वशः ।  
अथवा पञ्चमूर्तिः स प्रोक्तो ऽधिकरणं प्रति  (अनुव्याख्यानम्)१,१.२४९   
प्रतिसूत्रं प्रतिपदं प्रत्यक्षरमथापि वा  (अनुव्याख्यानम्)१,१.२५०अब्   
*३,५८३फ़्.*  
न्यायसुधा-  
वासुदेवादित्वेनेत्यर्थः ।  
चशब्दो वक्ष्यमाणपक्षान्तरसमुच्चयार्थः ।  
प्रथमपादान्ते कथनादस्मिन्नेव पाद इति भाति ।  
तन्निरासायोक्तम् सर्वशः   
सर्वेष्वपि पादेषु अथवेति निपातसमुदायः पक्षान्तरे ।  
पञ्चमूर्तिर्नारायणादित्वेन ।  
प्रतिशब्दो वीप्सायां कर्मप्रवचनीयः ।  
अथापि वेति त्रयो निपाता यथाक्रमं प्रतिसूत्रमित्यादिभिस्त्रिभिः सम्बद्धयते ।  
अत्रेयं मूर्तिः प्रतिपाद्यत इति कथं ज्ञायत इत्यत आह तैरिति   
*३,५८४*  
तैस्तैर्युक्तिश्रुतिन्यायविशेषैर् ...  (अनुव्याख्यानम्)१,१.२५०च्द्   
न्यायसुधा-  
न्यायशब्दः प्रकारवचनः ।  
श्रुतिलिङ्गव्यतिरिक्तन्यायार्थो वा ।  
तस्यां तस्यां मूर्तौ प्रसिद्धैर्लिङ्गैः श्रुतिसमाख्यादिव्यावर्तकैविर्वेको ज्ञातव्य इति शेषः ।  
ननु चतुर्मूर्तिः पञ्चमूर्तिर्वेति प्रत्यधिकरणं प्रतिसूत्रं वा प्रत्यक्षरं वेति च वस्तुविकल्पः कथमित्यत आह योग्यतेति   
... योग्यता यथा  (अनुव्याख्यानम्)१,१.२५०द्   
न्यायसुधा-  
सर्वे ऽपि पक्षाः सूत्रकृतो विवक्षिताः ।  
पुरुषाणां योग्यतानतिक्रमेण प्रतीयन्ते ।  
तदपेक्षया विकल्पो युज्यत इति योज्यम् ।  
एवमलौकिकार्थत्वं कुतः सूत्राणामित्यत आह बृहत्तन्त्रेति   
बृहत्तन्त्रप्रमाणेन ...  (अनुव्याख्यानम्)१,१.२५१अ   
न्यायसुधा-  
एवमर्थत्वं सूत्राणां ज्ञेयमिति शेषः ।  
बह्वर्थ इति वक्ष्यमाणं चा(वा)ऽत्र सम्बद्धयते ।  
तर्हि कस्मात्तथा न व्याख्यायत इत्यत आह बह्वर्थमपीति   
... बह्वर्थमपि सङ्ग्रहात् ।  
उच्यते नरबुद्धीनामपि किञ्चिद्ग्रहार्थतः  (अनुव्याख्यानम्)१,१.२५१ब्द्   
न्यायसुधा-  
सूत्रजातमिति शेषः ।  
उच्यते व्याख्यायते ।  
बुद्धिशब्दस्य ज्ञानार्थत्वे ग्रहो ग्राह्यं भावप्रधानो निर्देशः ।  
ग्राह्यत्वमेवार्थः प्रयोजनं तस्मै ।  
मनो ऽर्थत्वे ग्रहणं ग्रहः ।  
*३,५८६*  
न चैवं सूत्रार्थलेशव्याख्यानपरो ऽयं ग्रन्थ इत्यनादरणीय इत्याशयेनाह ग्रन्थ इति   
ग्रन्थो ऽयमपि बह्वर्थो ...  (अनुव्याख्यानम्)१,१.२५२अ   
न्यायसुधा-  
समग्रार्थव्याख्यानमकुर्वन्नपि ।  
अयमित्युक्तत्वात्सत्यपि तस्मिन्पुनरस्य विरचनाद्भाष्यमल्पार्थमिति नाशङ्कनीयमित्याह भाष्यं चेति   
... भाष्यं चात्यर्थविस्तरम्  (अनुव्याख्यानम्)१,१.२५२ब्   
न्यायसुधा-  
अतिशयितेनार्थेन विस्तरो यस्येति व्यधिकरणबहुव्रीहिगर्मकत्वात् ।  
बह्वर्थत्वमनयोरनुपलम्भबाधितमिति चेन्न ।  
व्याख्यानसामग्रीवैकल्यनिमित्तत्वात्तदनुपलम्भस्येत्याशयेनाह बहुज्ञा एवेति   
बहुज्ञा एव जानन्ति विशेषणार्थमेतयोः  (अनुव्याख्यानम्)१,१.२५२च्द्   
न्यायसुधा-  
एवं प्रासङ्गिकमुक्तवोपपादितस्यान्यत्रप्रसिद्धनामसमन्वयस्य फलं लक्षणसिद्धिमुपसंहरति तस्मादिति   
तस्मान्महागुणो विष्णुर्नाम्नायपुनरुक्तितः  (अनुव्याख्यानम्)१,१.२५२एफ़्   
न्यायसुधा-  
सकलवेदगतसमस्तनामवाच्यत्वादित्यर्थः ।  
कथं तन्मात्रेण महागुणत्वम् ।  
नाम्नां यौगिकत्वादपुनरुक्तितश्चेति ।  
इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना ।  
कृतायां टीकायां विषमपदवाक्यार्थविवृतावयं पूर्वे ऽर्(वा)ध्याये प्रथमचरणः पर्यवसितः    
*************************************************************************  
************************  
अध्यय १, पद २  
*३,५९०*  
अथ प्रथमाध्यायस्य द्वितीयः पादः   