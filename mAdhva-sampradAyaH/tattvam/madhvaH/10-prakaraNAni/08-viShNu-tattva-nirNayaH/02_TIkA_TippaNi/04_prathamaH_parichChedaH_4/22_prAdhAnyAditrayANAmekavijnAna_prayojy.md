+++
title = "२२ प्राधान्यादित्रयाणामेकविज्ञान प्रयोज्य सर्व विज्ञान हेतुत्वस्योपपादनम्"

+++


## प्रधानज्ञानादप्रधानस्य ..

**प्राधान्यादित्रयाणामेकविज्ञान प्रयोज्य सर्व विज्ञान हेतुत्वस्योपपादनम्**

## **मूलम् **

- ***प्रधानज्ञानादप्रधानस्य ज्ञातवद्व्यपदेशोऽस्त्येव । यथा प्रधानपुरुषाणां ज्ञानाह्वाननाशनैः ‘ग्रामो ज्ञात**, आहूतो, नाशितः’ इति व्यपदेशः । कारणे च पितरि ज्ञाते ‘पुत्रो ज्ञातः’ इति ‘जानाम्येनमस्य पुत्रोऽयम्’ इति व्यपदेश इति । एवमत्राप्येतत् सृश्व्ं सर्वमित्यादि । सादृश्याच्चैकस्त्रीज्ञानादन्यस्त्रीज्ञानमिति ॥***

### **टीका **

स्वमते प्राधान्यादित्रयमेकविज्ञानेन सर्वविज्ञाने हेतुत्वेनोक्तम् । तदसत् । प्रधानभूतस्य राज्ञो विज्ञानेऽपि भृत्यानामविज्ञातत्वात्, गोर्विज्ञानेऽपि गवयस्याज्ञातत्वात्, कुलालस्य ज्ञानेऽपि घटस्याज्ञातत्वादित्यतः प्राधान्यस्य तावद्धेतुत्वमुपपादयति- प्रधानेति ॥ अप्रधानज्ञानेन यत्प्रयोजनं तत्प्रधानज्ञानादेव सम्पद्यत इत्यभिप्रेत्य प्रधानज्ञानादप्रधानं ज्ञातमिति व्यवहारोऽस्त्येव ।

एतदु(इदमु)क्तं भवति- फलापेक्षयैतदुक्तमतो नोक्तानुपपत्तिरिति । एवं तर्ह्युपचारः प्रस-ज्येत । विज्ञातशब्दस्य विज्ञाते सति यत्फल तदर्थत्वाङ्गीकारादिति चेत्, सत्यम् । मुख्यार्थानुपपत्तावुप-चाराङ्गीकारस्य न्याय्यत्वात् । अत एव प्रकारान्तरस्यासम्भवः प्रागेवोपपादितः । तर्ह्युपचारप्रयोगे प्रयोजनं वक्तव्यमित्यतः प्रधानज्ञानादप्रधानं ज्ञातवद्भवतीति वक्तव्ये व्यपदेशोऽस्त्येव इत्यु-क्तम् । निरूढत्वादस्य प्रयोगस्य न प्रयोजनापेक्षेति भावः । तमेव व्यपदेशं दर्शयति- यथेति ॥ अत्राह्वाननाशनग्रहणं श्रुतौ श्रुतमतविज्ञातशब्दानामुपलक्षकत्वमिति सूचयितुं कृतम् । कर्मदेवतादि-विषयश्रवणमननविज्ञानानुष्ठानाह्वानपूजादिना
यत्फल तत्सर्वमधिकं च भगवच्छ्रवणादिनैव लभ्यते । ततस्तदेव कार्यं लाघवादाधिक्याच्च । नान्यद्, गौरवादल्पत्वाच्च । तथाऽन्यविषयभ्रंशे यः प्रत्यवायः स ततोऽधिकश्च भगवदपराधे भवति । अतस्तत्रैवोद्युक्तेन भवितव्यं नान्यदादरणीय-मिति । व्यपदेशोऽस्तीति वर्तते ।

कारणत्वस्य हेतुत्वमुपपादयति- कारणे चेति ॥ इत्यस्तीति वर्तते । तत्कथमित्यत आह- जानामीति ॥ व्यपदेशाज्ज्ञानसत्ताऽनुमीयत इति भावः । इदमुक्तं भवति । देवदत्तपितरि यज्ञदत्ते देवदत्तकारणतया विज्ञाते देवदत्तोऽपि देवदत्त इत्येव ज्ञातो यज्ञदत्तपुत्र इत्युपदेशं विनैव ज्ञायते । देवदत्तोऽयमित्युक्तिमात्रे श्रुते ‘यदि देवदत्तस्तर्ह्येनमयमस्य यज्ञदत्तस्य पुत्रः’ इति जानामीति व्यपदेशादिति । दार्ष्टान्तिके योजयति- एवमिति ॥ अत्र परमात्मन्यपि जगत्कारणत्वादिरूपेण ज्ञात इति सम्बन्धः । इत्यादिरूपेण जगज्ज्ञायत इति शेषः ।

अयमर्थः- कर्मादेर्विश्वस्य स्वरूपेण ज्ञानं तावद्व्यर्थमनर्थफल च । अल्पास्थिरत्वादिना कर्मा-दीनामपुरुषार्थत्वात्, स्वातन्त्र्येण ज्ञानप्रसङ्गाच्च । अतो मुमुक्षुणा भगवत्सृष्टमेतदित्यादिरूपेणैव ज्ञातव्यम् । तदर्थमपि न पृथक्प्रयासः कर्तव्यः, भगवज्ज्ञानादेव तत्सिद्धेः । स हि जगत्कारणत्वादि-रूपेण ज्ञायते । तथा च तस्मिंस्तथा विज्ञायमाने जगदपि तत्सृष्टत्वादिरूपेण ज्ञायत एव । अतो भगवत्येव निष्ठा कार्येति ।

सादृश्यस्य हेतुत्वमुपपादयति- सादृश्याच्चेति ॥ एकस्यां स्त्रीव्यक्तौ स्त्रीशब्दवाच्यत्वादिना रूपेण ज्ञातायां ‘स्तनकेशादिमती स्त्री स्यात्’ इत्युक्तसादृश्यादन्याऽपि व्यक्तिर्विनैवोपदेशेन यथा ज्ञायते तथा भगवति सत्यत्वेन ज्ञाते प्रामाणिकत्वसादृश्याज्जगदपि तथा ज्ञायते । ज्ञानानन्दादिरूपेण ज्ञाते चेतनत्वसादृश्याज्जीवा अपि तथा ज्ञायन्ते । अबाधित एव विषयेऽनुमानस्य प्रवृत्तेर्नाति-प्रसङ्गः । अतोऽपेक्षितस्य जगज्ज्ञानस्यान्यतो लभ्यत्वान्न कर्मादिविषयस्य शास्त्रस्याभ्यासो विधेय इति भावः । इतिशब्दो हेतुत्रयोपपादनसमाप्तौ ।

### **भावबोधः **

श्रुतमतविज्ञातशब्दानामिति ॥ तथा चानाहुतमाहुतं भवतीत्याद्यपि श्रुतौ ग्राह्यमिति भावः । भगवदपराध इति ॥ भगवन्नाशस्यासम्भवादपराधग्रहणमित्यवधेयम् । ननु स्वरूपेण पितृज्ञाने सत्यपि पुत्रज्ञाना-दर्शनात्कथं कार्यकारणभाव इत्यतस्तात्पर्यमाह- इदमुक्तं भवतीति ॥ देवदत्तकारणतयेति ॥ अनेन कारणे चेत्येतदुक्ततात्पर्यमिति ज्ञातव्यम् । इति सम्बन्ध इति ॥ अनेन कारणे ज्ञात इति पदद्वयानुवृत्तिरित्युक्तं भवति । चेतनत्वसादृश्यादिति ॥ तमोयोग्यभिन्नचेतनत्वसादृश्यादित्यर्थः । तेन तमोयोग्येषु न व्यभिचार इत्यवधेयम् । ननु चेतनत्वहेतुनेश्वरदृष्टान्तेन ज्ञानानन्दाद्यनुमाने तत एव तद्वदेवापरिच्छिन्नानन्दाद्यनुमान-प्रसङ्गादित्यत आह- अबाधित एवेति ॥

### **भावदीपः **

हेतुत्रयस्यापि क्रमेणानैकान्त्यमाह- प्रधानभूतस्येति ॥ मूलकृदुक्तज्ञातत्वव्यपदेशं हेतूक्तिपूर्वं व्यनक्ति- अप्रधानज्ञानेनेति ॥ अस्त्वेवं लोके, येनाश्रुतमिति वाक्यस्य प्राधान्यादिहेतुकत्वाभिप्राये व्यभिचार-स्योक्तत्वात्कथं तत्परिहार इत्यत आह- एतदुक्तमिति ॥ एतदिति ॥ एकविज्ञानेन सर्वविज्ञानमित्युक्तमि-त्यर्थः । प्रागेवोपपादित इति ॥ ‘न हि सत्यज्ञानेन’ इत्यादिना परोक्तप्रकारासम्भव उपपादित इत्यर्थः । उपलक्षकत्वमिति ॥ येनाहूतेन सर्वमाहूतं भवति, येन नाशितेन सर्वं नाशितं भवतीति ग्राह्यमिति सूचयितुमि-त्यर्थः । यथेत्यादिमूलेन येनाश्रुतमित्यादेः कोऽर्थ उक्त इत्यत आह- कर्मदेवतादीति ॥ लाघवादिति ॥ अनेकव्यक्तिश्रवणाद्यपेक्षया एकव्यक्तिश्रवणादेर्लघुत्वात्फलाधिक्याच्चेत्यर्थः । अल्पत्वाच्च अल्पफलत्वाच्चेत्यर्थः। येन नाशितेनेत्युपलक्षणम् । तस्याभिप्रायमाह- तथेति ॥ तत्रैवोद्युक्तेनेति ॥ भगवद्विषय एव यथा नापराधो भवति श्रवणादि च यथा भवति, तथोद्योगवता भाव्यमित्यर्थः । व्यपदेशपदानुवादेन अस्तीति पदानुषङ्गमाह- व्यपदेशोऽस्तीति ॥ वर्तत इति ॥ अस्फुटत्वात्तात्पर्यमाह- (इदमु) एतदुक्तमिति ॥ अत्रेत्यनुवादः परमात्म-न्यपीति व्याख्या । अस्फुटत्वादाह- अयमर्थ इति ॥ व्यर्थमनर्थफल चेत्युक्तमयुक्तम्, अनुष्ठानद्वारा स्वर्गादिपुमर्थफलकत्वादित्यतो द्वयमपि क्रमेण व्यनक्ति- अल्पेति ॥ इत्यादीति ॥ तत्तन्त्रं तदाराधनरूपतया तत्प्रीतिफलकमित्यादिरादिशब्दार्थः । जगदपि तथेति ॥ सत्यत्वेन ज्ञायत इत्यर्थः । जगत् सत्यं भवितुमर्हति प्रामाणिकत्वाद्ब्रह्मवदिति ज्ञायत इति भावः । तथा ज्ञायन्त इति ॥ सज्जीवा ज्ञानानन्दादिरूपाः सच्चेतनत्वाद् ब्रह्मवदित्यनुमानेन ज्ञानानन्दाद्यात्मना ज्ञायन्त इत्यर्थः । नन्वेवं प्रामाणिकत्वचेतनत्वादिहेतुना स्वातन्त्र्याद्यपि ब्रह्मवज्ज्ञायेतेत्यतो वा चेतनत्वेन ज्ञानानन्दाद्यात्मकत्वसाधने तमोयोग्येष्वपि तत्साधनप्रसङ्ग इत्यतो वाऽऽह- अबाधित इति ॥ हेतुत्रयेति ॥ प्राधान्यसादृश्यकारणत्वरूपहेतुत्रयेत्यर्थः ।

### **वाक्यार्थदीपिका**

(श्री.टि.)

कथमनेनोक्तानुपपत्तिपरिहार इत्यत आह- इदमुक्तं भवतीति ॥ अत एवेति ॥ उपचाराङ्गीकारस्या-वश्यकत्वादेवेत्यर्थः । प्रागेवेति ॥ न तु तदन्यस्य मिथ्यात्वादित्यादिनेत्यर्थः । श्रुतावनुक्ते आह्वाननाशने मूले किमर्थमुक्ते इत्यत आह- अत्राह्वाननाशनेति ॥ उपलक्षकत्वमिति ॥ तथा चानाहुतम् आहुतं भवतीत्याद्यपि श्रुतौ ग्राह्यमिति भावः । दार्ष्टान्तिके योजयति- कर्मदेवतादीति ॥ आह्वानेति ॥ ‘एह्यग्न इह होता’ इत्यादिना क्रियमाणेत्यर्थः । यत्फल स्वर्गादिरूपम् । भगवच्छ्रवणादिनैवेति ॥

‘ज्ञानादेव स्वर्गो ज्ञानादेवापवर्गो ज्ञानादेव सर्वे कामास्सम्पद्यन्ते’

इति श्रुतेरिति भावः । लाघवादिति ॥ कर्मणां देवतानां चानेकत्वादनेकविषयकश्रवणाद्यपेक्षया भगवत एकस्यैव श्रवणादिकरणे लाघवमिति भावः । आधिक्यादिति ॥ फलाधिक्यादित्यर्थः । अन्यत् कर्मदेवतादिविषयक-श्रवणादिकम् । अल्पत्वाद् अल्पफलकत्वात् । मूले नाशनग्रहणतात्पर्यं दार्ष्टान्तिके दर्शयति- तथाऽन्यविषयभ्रंश इत्यादिना ॥ अन्यदेवताविषयककर्मर्भ्रंशे सतीत्यर्थः । तथा च अन्यदेवताविषयककर्मभ्रंश एव तन्नाश इति भावः । भगवन्नाशस्यासम्भवादपराधग्रहणं कृतमित्यवधेयम् । तत्रैव भगवच्छ्रवणादावेव ।

ननु कारणे पितरि ज्ञाते तत्पुत्रोऽयमिति व्यपदेश एव प्राप्तो न ज्ञानम् । अतः कारणज्ञानेन कार्यज्ञानस्यैवैक-विज्ञानेन सर्वविज्ञाने हेतुत्वेन वक्तव्यत्वाद् व्यपदेशस्य कथं तत्र हेतुत्वमुच्यत इत्यत आह- व्यपदेशादिति ॥ ननु स्वरूपेण पितृज्ञानेऽपि पुत्रज्ञानादर्शनान्न तयोः कार्यकारणभाव इत्यतस्तात्पर्यमाह- इदमुक्तं भव-तीति ॥ देवदत्तकारणतयेति ॥ अनेन कारणे च पितरीत्येतद्देवदत्तकारणतया यज्ञदत्ते ज्ञात इति व्याख्येयं न तु स्वरूपेणेतीत्युक्तं भवति । देवदत्त इत्येव ज्ञात इति ॥ पूर्वमिति शेषः । न तु यज्ञदत्तपुत्रत्वेनेत्येवार्थः । अत्रापीत्यनन्तरं कारणे ज्ञात इति पदद्वयस्यानुवृत्तिरित्यभिप्रेत्याह- जगत्कारणत्वादिरूपेण ज्ञात इति ॥ स्वरूपेणेति ॥ भगवत्सृष्टत्वादिना तदधीनत्वं विनेत्यर्थः । व्यर्थत्वमुपपादयति- अल्पेत्यादिना ॥ अनर्थ-फलत्वमुपपादयति- स्वातन्त्र्येणेति ॥ कर्मादेर्विश्वस्य भगवत्सृष्टत्वादिप्रकारं विहाय स्वरूपेणैव ज्ञानाङ्गीकारे स्वातन्त्र्येणैव ज्ञानप्राप्त्या अनर्थफलत्वमित्यर्थः । तदर्थमपीति ॥ भगवत्सृष्टमेतदिति ज्ञानार्थमपीत्यर्थः । ज्ञायत (श्री.टि.) एवेति ॥ समानसंवित्संवेद्यत्वादिति भावः । निष्ठा भक्तिः । जगदपीति ॥ कर्मादिकं जगदपी-त्यर्थः । ननु चेतनत्वसादृश्याज्जीवस्येश्वरवज्ज्ञानानन्दाद्यात्मकत्वानुमाने तत एव हेतुतस्तद्वदेवापरिच्छिन्ना-नन्दाद्यनुमानमपि स्यादित्यत आह- अबाधितविषय इति ॥ यद्वा चेतनत्वसादृश्यात्सर्वेऽपि जीवा यदि ज्ञानानन्दादिरूपेण विज्ञायन्त इत्युच्यते तर्हि तमोयोग्यजीवानामपि चेतनत्वसादृश्याज्ज्ञानानन्दाद्यात्मकत्वा-नुमानापत्तिरित्यतिप्रसङ्ग इति चेत्तत्राह- अबाधितेति ॥ तथा च चेतनत्वसादृश्याज्ज्ञानानन्दाद्यात्मकत्वानुमानं सज्जीवानामेव विवक्षितमिति भावः । तथा च चेतनत्वसादृश्यादित्यस्य तमोयोग्यभिन्नचेतनत्वसादृश्यादित्यर्थो द्रष्टव्यः । तथा जीवा अपीत्येतत्सज्जीवा अपीति व्याख्येयमित्युक्तं भवति । यथोक्तं ‘तद्गुणसारत्वात्’ इत्यत्र सुधायाम्- ‘यत्सादृश्यं सज्जीवमात्रसाधारण्येनोक्तम्’ इति । अन्यत इति ॥ उक्तरीत्या भगवज्ज्ञानादित्यर्थः।

### **विषमपदवाक्यार्थविवृतिः**

(पां.टि.)

चेतनत्वसादृश्यादिति ॥ तमोयोग्यभिन्नचेतनत्वसादृश्यादित्यर्थः । अन्यथा तमोयोग्येषु व्यभिचार-प्रसङ्गादिति द्रष्टव्यम् । ननु चेतनत्वहेतुना ईश्वरदृष्टान्तेन ज्ञानानन्दानुमानं न सम्भवति । तथा सति तत एव तद्वदेवापरिच्छिन्नानन्दत्वानुमानस्यापि प्रसक्तेरित्यत आह- अबाधितविषय एवेति ॥

(व्या.टि.) उक्तमाक्षेप्तुमनुवदति- स्वमत इति ॥ आक्षिपति- तदसदिति ॥ श्रौतविज्ञातपदस्य मुख्यार्थत्वं मत्वा व्यभिचारमुद्भावयति- प्रधानभूतस्येत्यादिना ॥ मूले वतिना व्यपदेशगौणत्वमाह । तद्गुणं दर्शयति- यत्प्रयोजनं तदिति ॥ अनेन ज्ञानफल ज्ञातव्यपदेशे गुण इति सूचितम् । अभिप्रेत्येति ॥ न च समानकर्तृक-त्वाभावात् क्त्वाऽसम्भव इति वाच्यम् । ‘यदोर्वंशं नरः श्रुत्वा सर्वपापैः प्रमुच्यते’ इतिवत्तदभावेऽपि सम्भवं बुध्यस्व । वस्तुतस्तु व्यपदेशनक्रिययैव समानकर्तृकत्वसम्भवान्न कश्चिद्दोषः । अनेन कथं व्यभिचारशङ्कापनोद इत्यतश्छलेन निगृह्णातीत्याह- एतदुक्तं भवतीति ॥ अभिसंहितार्थेऽनिश्व्ं प्रसञ्जयति- एवं तर्हीति ॥ मतानुज्ञया निगृह्णाति- सत्यमिति ॥ न्यायं दर्शयति- मुख्यानुपपत्ताविति ॥ न्याय्यत्वादिति ॥ न्यायार्हत्वादि-त्यर्थः । पूर्वतन्त्रे तत्सिद्धिपेटिकायां यजमानप्रस्तरादिवाक्ये, उत्तरतन्त्रेऽप्याकाशाद्यधिकरणे सम्भूतादिपदे गौणार्थस्वीकारादित्यर्थः । प्राचीनपरपक्षप्रतिक्षेपमुपष्टम्भयति- अत एवेति ॥ व्यपदेशग्रहणकृत्यं वक्तुमुपक्षिपति- तर्हीति ॥ वक्ति- निरूढत्वादिति ॥ यथोक्तं काव्यप्रकाशे-

‘मुख्यार्थबाधे तद्योगे रूढितोऽथ प्रयोजनात्’ इति ।

दर्शयतीति ॥ अनेन मूले यथेत्युदाहरणव्याहरणं न निदर्शनमिति सूचयति । मूलेऽश्रुतग्रहणं वारयति- अत्रेति ॥ भगवच्छ्रवणादिनैवेति ॥

‘यथा हि स्कन्धशाखानां तरोर्मूलावसेचनम् ।

एवमाराधनं विष्णोर्देवतानां परस्य च ॥’

इति भागवतोक्तेरित्यर्थः । लभ्यत इति ॥

### **लघुप्रभा**

(व्या.टि.)

‘किमलभ्यं भगवति प्रसन्ने श्रीनिकेतने’

इति सर्वाभिलषितलाभोक्तेरित्यर्थः । तदेवेति ॥ ‘तमेवैकं जानथ’ इति श्रुतेरित्यर्थः । आधिक्याच्चेति ॥ फलाधिक्यादित्यर्थः । ‘तदानन्त्याय कल्प्यते’ इत्युक्तेरित्यर्थः । अल्पत्वाच्चेति ॥

‘अन्तवत्तु फल तेषां तद्भवत्यल्पमेधसाम्’

इति गीतोक्तेरित्यर्थः । ततोऽधिकश्चेति ॥

‘स्मर्तव्यः सततं विष्णुर्विस्मर्तव्यो न जातुचित् ।

सर्वे विधिनिषेधाः स्युरेतयोरेव किङ्कराः ॥

इतिस्मृतेरिति भावः । उद्युक्तेनेति ॥ ‘तस्मात्तन्न प्रमाद्येत तन्नातीयात्’ इत्याद्यैतरेयश्रुतेरिति भावः । आदर-णीयमिति ॥

‘सर्वधर्मान्परित्यज्य मामेकं शरणं व्रज ।

अहं त्वा सर्वपापेभ्यो मोक्षयिष्यामि मा शुचः ॥’

इति भगवत्प्रतिश्रवादित्यर्थः । वर्तते अनुवर्तते । इत्यस्तीति ॥ निदर्शनमस्तीत्यर्थः । स्वरूपेण पितृज्ञानेऽपि पुत्रज्ञानदर्शनात्कथमेतदित्यतस्तदभिसन्धिमाह- इदमुक्तं भवतीति ॥ विनैवेति शेषोक्तिः । समानसंवित्संवेद्य-त्वादित्यर्थः । आकाङ्क्षित पूरयति- रूपेणेत्यादि ॥ ननु ‘सर्वेभ्यो हि कामेभ्यो यज्ञः प्रयुज्यते’ इति कामादेरर्थस्य श्रवणात्कथं वैयर्थ्यमित्यत आह- अल्पास्थिरत्वादिनेति ॥ ‘धर्मार्थकामाः सर्वेऽपि न नित्याः’ इत्यल्पत्वा-स्थिरत्वयोरुक्तेरित्यर्थः । ज्ञानप्रसङ्गादिति ॥ तच्च -

‘न च कर्मविमामलकालगुणप्रभृतीशमचित्तनु तद्धि यतः’

इति दूषितत्वादनिष्टमिति भावः । ज्ञायत एवेति ॥ एकवित्तिवेद्यत्वादित्याशयः । मूलं तथापदाध्याहारेण व्याचश्व्े- तथेति ॥ तर्हि चेतनत्वात्स्वातन्त्र्यादिकमपि ज्ञायेतेत्यतिप्रसङ्ग इत्यत आह- अबाधित एवेति ॥ इति भाव इति ॥ इत्युद्दालकस्येत्यर्थः । समाप्ताविति ॥ ‘इति हेतुप्रकरणप्रकारादिसमाप्तिषु’ इत्यभिधाना-दित्यर्थः ।

