+++
title = "०२ केवलप्रमाणलक्षणं संशयनिरूपणं च"

+++


## यथार्थज्ञानं केवलम् , अनवधारणज्ञानं संशयः

**केवलप्रमाणलक्षणं संशयनिरूपणं च**

### **प्रमाणलक्षणटीका**

प्राधान्याभिप्रायेण प्रथममुद्दिष्टं केवलं लक्षयति

**प्रमाणलक्षणम्**

***यथार्थज्ञानं केवलम् ***

सञ्ज्ञानिरूक्त्यैव लक्षणसिद्धौ श्रृङ्गग्राहिकया तज्ज्ञापनार्थं पृथगारम्भः । यथार्थेति संशयादिव्युदासः ।

**संशयनिरूपणम् **

अनवधारणज्ञानं संशयः । स द्विविधः । अनिर्दिष्टकोटिको निर्दिष्टकोटिकश्चेति । तत्र कोटीनामतिबाहुल्यादनिर्दिष्टकोटि-रनध्यवसायापरनामा । यथा,‘किसञ्ज्ञकोयं वृक्षः’ इति। द्वितीयोऽपि समानानेककोटिरन्यतरकोटिप्रधानश्चेति द्वेधा । तत्राद्यो यथा, ‘किमयं ब्राह्मणस्तदितरोवा ,इति । ऊहापर-नामा द्वितीयो यथा, ‘प्रायेणायं ब्राह्मण’ इति ।

### **प्रमाणलक्षणटीकाभावदीपः**

॥ प्राधान्येति ॥ साक्षाज् ज्ञेयविषयकत्वेनेति भावः ॥ सञ्ज्ञानिरुक्त्येति ॥ प्रकृष्टं मानम्प्रमाणम् । प्रकृष्टत्वं च अर्थाव्यभिचारित्वम् । तथा केवलं, न त्वन्यजनकम् । अन्यद् अनुसृत्य प्रमाणम् अनुप्रमाणम् इत्यादि-रूपेणेत्यर्थः ॥ शृृङ्गग्राहिकयेति ॥ शृङ्गग्रहणेनेत्यर्थः । ‘ग्रह उपादाने’ इत्यतः ‘धात्वर्थनिर्देशे ण्वुल्वक्तव्यः’ इति ण्वुल्प्रत्ययस्य अकादेशे ग्राहिकेति रूपसिद्धेः। संशयादीत्यादियदेन विपर्ययग्रहः ।

तयोः स्वरूपं निर्धारयति ॥ अनवधारणेत्यादिना इदं रजतमितीत्यन्तेन ॥ निश्चयशब्दितावधारणभिन्नं ज्ञानमित्यर्थः । ज्ञानमिति घटादिव्युदासः । अनवधारणमिति निश्चायस्य । संशयभिन्नत्वेन प्रतीयमानानाम्संशय एवान्तर्भाव इति ज्ञापनाय तद्विभागमाह ॥ स द्विविध इत्यादिना ॥ समानेति ॥ समाने अनिर्धारिते अनेके कोटी यस्य संशयस्य स तथा । संशयपदं सर्वत्रान्वेति ।

### **प्रमाणलक्षणटीकावाक्यार्थकौमुदी**

॥ सञ्ज्ञानिरुक्त्यैवेति ॥ साक्षात् परम्परयेत्युक्तरीत्येत्यर्थः ॥ शृङ्गग्राहिकयेति ॥ शृृङ्गग्राहिकान्यायेनेत्यर्थः ॥ तज्ज्ञापनार्थमिति ॥ साक्षाद् यथावस्थितार्थविषयीकारित्वादिज्ञापनार्थमित्यर्थः । संशयादीत्यत्रादिपदेन विपर्ययप्रहणम् ।

ननु संशयविपर्ययतत्साधनानामेवाज्ञाने तत्रातिव्याप्तिज्ञानमपि न सम्भवति इत्यतः संशयलक्षणं तावदाह ॥ अनवधारणज्ञानमिति ॥ प्रमाव्युदासायाद्यं विशेषणम् । घटादिव्युदासाय द्वितीयम् । अत्र अवधारणत्वं नाम यद्यपि न तावदेककोटिव्यवच्छेदविषयकत्वे सति अपरकोटिविषयकत्वं वक्तुं युक्तम्, तद्भिन्नत्वस्य ‘अयं घटः’ इत्यादावपि सत्वेन अतिव्याप्त्यापत्तेः, नापि निश्वयत्वं संशयभिन्नज्ञानत्वस्यैव निश्वयत्वेन अन्योन्याश्रयप्रसङ्गात्, तथापि एकाकारावगाहिज्ञानत्वं विवक्षितम् । तथा च तद्भिन्नत्वम् अनवधारणत्वम् । तथा च अनेकाकारावगाहिज्ञानत्वं संशयत्वम् इति पर्यवस्यति ।

नन्विदमप्ययुक्तं स्थाणुपुरुषौ इति समूहाऽलम्बने अतिव्याप्तेः । एकस्मिन् धर्मिणि इति विवक्षायामपि अयं वृक्षः शिंशपा च इति निश्चये अतिव्याप्तेः । विरुद्धानेकाकारविवक्षायां च इदं रजतम् इति विभ्र्रमे अतिव्याप्तेः । इति चेन्न । एकस्ंिमन् धर्मिणि भासमानविरुद्धानेकाकारावगाहिज्ञानत्वस्य विवक्षितत्वात् । इदं रजतम् इत्यत्र इदन्त्वरजतत्वयोर् विरोधभाने प्रवृत्तिरेव न स्यात् । अतो नोक्तदोष इति ध्येयम् ।

नन्वत्र ज्ञानपदं व्यर्थम् । न च घटादौ अतिव्याप्तिपरिहाराय सार्थकमिति वाच्यम् । नञिवयुक्तमन्यसदृशाधिकरणे’ नञा युक्तम् इवयुक्तं च तदन्यस्मिन् तत्सदृहशे चास्तीत्यर्थः । यथा अनश्व इत्युक्ते अश्वादन्यो ऽश्वसदृशः रासभ एव लभ्यते न घटादिः, चन्द्रमण्डलमिव इत्युक्ते चन्द्रमण्डलभिन्नं चन्द्रमण्डलसदृशं मुखं लभ्यते, तद्वद् इहापि अनवधारणम् इत्युक्ते अवधारणभिन्नम् अवधारणसदृशमेव लभ्यते । तथा च घटादौ अवधारणसादृश्याभावेन अतिव्याप्त्यभावाज् ज्ञानपदं व्यर्थमेव इति चेत् । सत्यम् । अवधारणसादृश्यं ज्ञानत्वेनैव विवक्षितमिति ज्ञानग्रहणम् । अन्यथा घटाऽदावपि वस्तुत्वादिना अवधारणसादृश्यस्य सद्भावात् पुनरतिव्याप्तिः स्याद् इति ध्येयमिति प्रतिभाति ।

### **प्रमाणलक्षणटीकाविवरणं**

यथार्थमिति पृथक्लक्षणन्तरारंभो व्यर्थ इत्यत आह ॥ सञ्ज्ञेति ॥ यथार्थज्ञानं केवलमिति केवलप्रमाणलक्षणगतयथार्थपदव्यावर्त्यत्वेन प्रसक्तं संशयं निरूपयितुं संशयलक्षणमाह ॥ अनवधारणमिति ॥ ज्ञानमात्रं यथार्थज्ञाने गतमत उक्तम् ॥ अनवधारणमिति ॥ तावन्मात्रं घटादिसाधारणमत उत्तरभागः।अनवधारणत्वं च अवधारणशून्यत्वम् । तेन व्याप्यवृत्तेरन्योन्याभावस्य अलक्षणार्थत्वादेकस्यापि ज्ञानस्यांशभेदेन संशयत्वनिश्चयत्वं विरोधः । तथाऽनवधारणपदेनैवावधारणमिलतत्सदृशलाभाद् असदृशघटादेस्तेनैव व्यावृत्तिसिर्द्धेज्ञानपदमनर्थकमिति कुचोद्यमपि निरस्तमिति ध्येयम् ।

ननु यथार्थपदेन संशयविपर्ययनिरास इत्युक्तमयुक्तम् । अयथार्थज्ञाना-न्तरस्यापि विद्यमानत्वादिति केचिन्मन्यन्ते तदयुक्तम् । तस्यापि संशयत्वादित्य-भिप्रायेण संशयभिागमाह ॥ स द्विविध इति ॥ अनिर्दिष्टकोटिरिति । सञ्ज्ञ•निरुक्त्यैव लक्षणस्य सिद्धत्वात् । तत्र कोटिनिर्देशाभावे निमित्तं वदन्नेव तदपरनामाप्याह ॥ ऊहेति ॥





