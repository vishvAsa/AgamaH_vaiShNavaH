+++
title = "१० जल्पे, वितण्डायां पराजयकारणम्"

+++


## विरोधाऽसङ्गतिन्यूनतुष्णीम्भावाऽदिकैजितः भवेज्जल्पे, वितण्डायां न्यायो जल्पवदीरितः

**जल्पेपराजयकारणम्**

### **कथालक्षणपञ्चिका**

(टी.) जल्पे च 'यावत् परो जितः' इत्युक्तम् । तत्र जल्पे कः पराजयहेतुर् इत्यपेक्षायाम्

आह

## **कथालक्षणम्**

***विरोधाऽसङ्गतिन्यूनतुष्णीम्भावाऽदिकैजितः॥१९॥  
**भवेज्जल्पे.................................***

(टी.) आदिपदेन संवादाऽधिक्ययोर् ग्रहणम् ।

**वितण्डायां पराजयकारणम्**

प्रसङ्गाद् वितण्डायां निग्रहादिकम् अतिदिशति

## **कथालक्षणम्**

*........वितण्डायां न्यायो जल्पवदीरितः ।***  
वितण्डायां च इत्येतवता पूर्णे यद् अधिकमुपादत्ते तेन जल्पे यावत् परो जित  
इत्युक्तप्रवृत्तिप्रकारपर्यवसानयोरपि अतिदेशो लभ्यते ।

अन्यथाप्रकृतत्वात्निग्रहस्थानमात्राऽतिदेशो विज्ञायेत । ततश्च स्वपक्षस्थापनां विना जल्पवदेव वितण्डा इत्युक्तं भवति ।

**जल्पवितण्डयोः पराजितस्य कृत्यं**

विरोधादि प्राप्तवतो जल्पवितण्डयोः कि कार्य ः इत्यपेक्षायाम् आह

## **कथालक्षणम्**

***संवादे दण्डयता न स्याद् वितण्डाजल्पयोरपि ॥ २० ॥***

***पराजितत्वमात्रस्यात्………………………….  
***विरोधाऽदिषु प्राप्तनिग्रहस्थानविषये वितण्डायां जल्पे च यदि वादी प्रतिवादी वा संवादं कुरुते तदा नासौ सभापतिना दण्ड्यः । किन्तु ः खण्डिताहङ्कारतया अपमानविषय एव स्यात् ।

**जल्पवितण्डयोः प्राप्ततिग्रहस्थानानङ्गीकर्तुः कर्तव्यं**

यदि आग्रहवशात् प्राप्तेऽपि दोषे न संवादं करोति तत्राह

## **कथालक्षणम्**

***……………………………………………………………………**निन्द्यो दण्ड्योऽपि वाऽन्यथा ।***

वाशब्दो दोषतारतम्येन निन्दादण्डयोर् व्यवस्थितविभाषायां वर्तते । अपिशब्दो दण्डेऽपि निन्दासमुच्चये ।

### **कथालक्षणटीकाभावदीपः**

(रा. टि.) निग्रहादिकमिति ॥ प्रवृत्तिप्रकार आदिपदार्थः ॥ संवादं कुरुत इति ॥ ' भवत्ययं दोषः' इति अनुमतिं कुरुत इत्यर्थः । खण्डिताहङ्कारतयेति । खपरपक्ष स्थापनदूषणसङ्कल्पभ्रंशवत्तया इत्यर्थः ।

### **कथालक्षणटीकाविवरणं**

(वे. टि.) ॥ निग्रहस्थानमात्रातिदेश इत्यत्र अतिदेशशब्देन अनुकर्षणं विवक्षितम् इति ज्ञातव्यम् । ततोऽपि दोषाऽधिक्ये कर्तव्यम् अपिशब्दसूचितम् ॥ दण्डेपीति ॥

**प्राश्निकानामपराधः**

### **कथालक्षणपञ्चिका**

(टी.) वादिप्रतिवादिनोर् निग्रहस्थानचिन्ताप्रसङ्गात् प्राश्निकापराधम् अपोहमुखेन सूचयति

## **कथालक्षणम्**

***अनुवादाऽदिराहित्य नैव जल्पेऽपि दूषणम् ॥ २१ ॥***

एवकारी हेतु सूचनार्थः ।

एके मन्यन्ते, प्राश्निकैर् वायुक्तस्य प्रतिवादिनं प्रति, प्रतिवाद्युक्तस्य च वादिनं प्रति अनुवादः करणीयः । अप्रतिबुद्धौ च वादिप्रतिवादिनौ बोधनीयौ । तदकरणे तेषाम् अपराध इति । तदेतज् जल्पे वितण्डायामपि अनुवादाऽदिराहित्यं प्राश्निकानां न दूषणम् अनुवादाद्यभावेऽपि वादिप्रतिवादिभ्यां जल्पवितण्डयोः प्रवर्तयितुं शक्यत्वेन तस्य तदकर्मत्वात् । किं नाम ः प्रागुक्तस्वकर्माननुष्ठानमेव प्राश्निकानाम् अपराध इति मतान्तरनिरासाय अपोह इति ज्ञातव्यम् ।

