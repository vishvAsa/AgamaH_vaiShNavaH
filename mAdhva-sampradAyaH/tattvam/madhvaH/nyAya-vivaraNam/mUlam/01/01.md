+++
title = "०१"

+++
प्रथमाध्यायः
चेतनाचेतनजगन्नियन्त्रे शेषसंविदे ।   
नमो नारायणायजशर्वशक्रादिवन्दित ॥1॥  
कृत्वा भाष्यानुभाष्येहमपि वेदार्थसत्पतेः ।   
कृष्णस्य सूत्रानुव्याख्यासन्न्यायविवृत्तिव स्फुटम् ॥2॥  
करोमि मन्दबुद्धीनां बुधानां चोपकारिकाम् ।  
प्रीत्यै तस्यैव देवस्य तत्प्रसादपुरःसरः ॥3॥  
जीवव्यतिरिक्तेश्वरस्याभावात् तस्य च स्वप्रकाशत्वान्न जिज्ञास्यतेति प्राप्ते ‘अथातो ब्रह्मजिज्ञासा' इत्याह । ‘तद्विजिज्ञासस्व तद्ब्रह्म' इति   ब्रह्मशब्देन पूर्णगुणत्वोक्तेर्नानुभवसिद्धाल्पगुणजीवाभेदः ।  ‘अथ कस्मादुच्यते ब्रह्मेति । बृहन्तो ह्यस्मिन् गुणाः' इति श्रुतेः ॥1॥  
न जीव एवायं ब्रह्मशब्दः । ‘यतो वा इमानि भूतानि जायन्ते' इत्यादिना जन्मादिकारणत्वस्यैव ब्रह्मलक्षणत्वोक्तेः ॥2॥  
न च रुद्रादौ सममेतल्लक्षणम् । शास्त्रैकसमधिगम्यत्वात् कारणत्वस्य ॥3॥  
न च पाशुपतशास्त्रोदितत्वादि शास्त्रप्रतिपाद्यत्वे कारणम् । किन्तूपक्रमादिलक्षणः समन्वय एव ॥4॥  
न च तस्यावाच्यत्वं श्रुत्यभिप्रायः । ‘सर्वे वेदा यत्पदमामनन्ति' इत्यादि श्रुतिसहितानुभवस्य बलवत्वात् ॥5॥  
न चावयवत्वविरोधः ‘नेह नानास्ति किञ्चन' इति श्रुतेरवयवाद्यभेदात् ॥6॥  
न च   ‘ब्रह्मेन्द्रमग्निं जगतः प्रतिष्ठां दिव आत्मानं सवितारं बृहस्पतिम् । चतुर्होतारं प्रदिशोनुक्लृप्तं वाचो वीर्यं तपसान्वविन्दत् ॥'  इत्यादि शब्दानामन्यविषयत्वम् । श्रुतिसन्देेहेनन्यथासिद्धिलङ्गेन निर्णयोपपत्तेः ॥7॥  
अधिभूताध्यात्माधिवेदगतानामपि शब्दानामचेतनत्वजीवान्वयव्यतिरेकित्वनित्यत्वेषु विद्यमानेष्वपि भगवद्विषयत्वमेवानन्यथा सिद्धिलङ्गैः । ‘तावानस्य महिमा ततो ज्यायांश्च पुरुषः' इत्यादिशब्दसहितिलङ्गैश्च । सन्दिग्धश्रुतििलङ्गाभ्यामुक्ताभ्यामपि असन्दिग्धयोः   
केवलयोरेव बलवत्वात् ॥8-11॥  
न च चानन्यथासिद्धत्वमन्यत्र श्रुतििलङ्गादेः । अन्यगतिलङ्गदीनामपि तद्गभगवदपेक्षया युक्तेः ॥12॥  
इति श्रीमदानन्दतीर्थभगवत्पादाचार्यविरचिते श्रीमद्ब्रह्मसूत्रनुव्याख्यान्यायविवरणे प्रथमाध्यायस्य प्रथमः पादः ॥  