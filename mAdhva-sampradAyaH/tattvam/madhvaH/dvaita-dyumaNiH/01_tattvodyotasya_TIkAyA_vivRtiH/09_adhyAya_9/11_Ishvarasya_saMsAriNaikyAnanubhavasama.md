+++
title = "११ ईश्वरस्य संसारिणैक्याननुभवसमर्थनम्"

+++


## ततश्च दुःखित्वं स्यात्..

**ईश्वरस्य संसारिणैक्याननुभवसमर्थनम्**

### **श्रीमज्जयतीर्थटीका **

नन्वीश्वरेण संसारिणैक्यमनुभूयत एव । अतो नैतदनिष्टापादनमित्यत आह ॥

## **मूलं**

***ततश्च दुःखित्वं स्यात् ।***

ईश्वरस्येति वर्तते । ‘यो दुःखिनैक्यमनुभवति स दुःखी यथा सम्प्रतिपन्नः’ इति व्याप्तेः । यदीश्वरः संसारिणैक्यमनुभवेत्तदा दुःखी प्रसज्येत । न चैवम् । ततो नेश्वरस्य संसारिणैक्यानुभवोऽङ्गीकर्तुमुचितः ।

