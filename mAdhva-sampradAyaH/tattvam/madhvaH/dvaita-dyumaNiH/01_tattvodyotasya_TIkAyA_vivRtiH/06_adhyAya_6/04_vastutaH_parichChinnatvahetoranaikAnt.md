+++
title = "०४ वस्तुतः परिच्छिन्नत्वहेतोरनैकान्तिकतोपपादनम्"

+++


## वस्तुतः परिच्छिन्नत्वमात्मनोऽपि..

**वस्तुतः परिच्छिन्नत्वहेतोरनैकान्तिकतोपपादनम्**

### **श्रीमज्जयतीर्थटीका **

तृतीयं निराचष्टे–

## **मूलं**

***वस्तुतः परिच्छिन्नत्वमात्मनोऽपि भेदाङ्गीकारादनेकान्तिकं***

वस्तुतः परिच्छिन्नत्वं हि वस्त्वन्तराद्व्यवच्छेदो भेद इति यावत् । विपक्ष-भूतस्यात्मनस्तत्ववादिना भेदोङ्गीक्रियत इति मिथ्यात्वे साध्ये वस्तुतः परिच्छिन्नत्व-मनेकान्तिकं भवति । न च प्रतियोगिभूतप्रपञ्चस्य मिथ्यात्वादात्मनो भेदानुपपत्तिरिति वाच्यम् । प्रपञ्चमिथ्यात्वसिद्धौ वस्तुतः परिच्छिन्नत्वस्व हेतुत्वसिद्धिः । तत्सिद्धौ च प्रपञ्चमिथ्यात्वसिद्धिरितीतरेतराश्रयप्रसङ्गात् । भेदमिथ्यात्वानुमानादीनां चोक्तवक्ष्यमाण-दोषग्रस्तत्वात् ।

### **द्वैतद्युमणिः **

औतमते आत्मानः स्वसमसत्ताकभेदानङ्गीकारात्तथा विवक्षायामपि दोषार्थं तत्ववादिनेति ।

