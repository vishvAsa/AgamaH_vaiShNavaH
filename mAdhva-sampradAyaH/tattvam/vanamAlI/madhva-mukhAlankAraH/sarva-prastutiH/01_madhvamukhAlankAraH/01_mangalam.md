+++
title = "०१ मङ्गलम्"

+++


## सदमितगुणसिन्धुः सर्ववेदाभिधेयो विगतविमतिधामा हेयशून्यो रमेशः

**मध्वमुखालङ्कारः ।**

**श्रीवनमालिदासकृतः ।**

**श्रीमद्धनुमद्भीममध्वान्तर्गतरामकृष्णवेदव्यासात्मक-श्रीलक्ष्मीहयग्रीवाय नमः ।**

**मङ्गलम्**

# सदमितगुणसिन्धुः सर्ववेदाभिधेयो

# विगतविमतिधामा हेयशून्यो रमेशः ।

# विधिशिवसुरराजैः सेव्यमानाङ्घ्रिकञ्जः

# स्फुरतु मनसि मे स श्रीहयास्यो मुकुन्दः ॥ १ ॥ 

श्रीमन्मारुतमाचार्यं मायिमर्दनतत्परम् ।

मुनीन्द्रोपास्यपादाब्जं ज्ञानसिन्धुं नमाम्यहम् ॥ २ ॥

तान्त्रिकाणां गुरुं वन्दे जयतीर्थं मुनीश्वरम् ।

कुमतध्वान्तचण्डांशुं व्यासतीर्थं धियां निधिम् ॥ ३ ॥

निरस्ता दूषणाभासास्सन्न्यायैर्महतां पुरा ।

तानेव श्रावयेऽथापि स्वश्रुतस्य शुशुत्सया ॥ ४ ॥

श्रीमन्मध्वमुखस्यायं श्राव्यते वनमालिना ।

अलङ्कारोऽसतां यस्माद्वथा स्यान्मोदनं सताम् ॥५॥

