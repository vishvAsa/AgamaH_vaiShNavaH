+++
title = "बृहज्जाबालोपनिषत्"
domain = "उपनिषदः"
sub-domain = "उपनिषदसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4262"
source_url = "https://www.ebharatisampat.in/read_chapter.php?bookid=NDY1MjAyNTg5NTMxOTA0"

+++
[[बृहज्जाबालोपनिषत्	Source: [EB](https://www.ebharatisampat.in/read_chapter.php?bookid=NDY1MjAyNTg5NTMxOTA0)]]

\[



बृहज्जाबालोपनिषत् ।



अथ प्रथमं ब्राह्मणम् ।



यज्ज्ञानाग्निः स्वातिरिक्तभ्रमं भस्म करोति तत् ।

बृहज्जाबालनिगमशिरोवेद्यमहं महः ॥

ॐ भद्रं कर्णेभिः शृणुयाम देवाः । भद्रं

पश्येमाक्षभिर्यजत्राः ।

स्थिरैरङ्गैस्तुष्टुवा

{\\\\

म्+

}

सस्तनूभिः । व्यशेम देवहितं

यदायुः ॥

स्वस्ति न इन्द्रो वृद्धश्रवाः । स्वस्ति नः पूषा विश्ववेदाः ।

स्वस्ति नस्तार्क्ष्यो अरिष्टनेमिः । स्वस्ति नो बृहस्पतिर्दधातु ॥

ॐ शान्तिः शान्तिः शान्तिः ॥

ॐ आपो वा इदमसत्सलिलमेव । स प्रजापतिरेकः पुष्करपर्णे

समभवत् ।

तस्यान्तर्मनसि कामः समवर्तत इदं सृजेयमिति ।

तस्माद्यत्पुरुषो

मनसाभिगच्च्हति । तद्वाचा वदति । तत्कर्मणा करोति ।

तदेषाभ्यनूक्ता ।

कामस्तदग्रे समवर्तताधि । मनसो रेतः प्रथमं यदासीत् ।

सतो बन्धुमसति निरविन्दन् । हृदि प्रतीष्या कवयो

मनीषेति ।

उपैनं तदुपनमति । यत्कामो भवति । य एवं वेद । स

तपोऽतप्यत ।

स तपस्तप्त्वा । स एतं भुसुण्डः कालाग्निरुद्रमगमदागत्य भो

विभूतेर्माहात्म्यं ब्रूहीति तथेति प्रत्यवोचद्भुसुण्डं

वक्ष्यमाणं किमिति

विभूतिरुद्राक्षयोर्माहात्म्यं बभाणेति आदावेव पैप्पलादेन

सहोक्तमिति

तत्फलश्रुतिरिति तस्योर्ध्वं किं वदामेति ।

बृहज्जाबालाभिधां मुक्तिश्रुतिं

ममोपदेशं कुरुष्वेति । ॐ तदेति । सद्योजातात्पृथिवी ।

तस्याः स्यान्निवृत्तिः ।

तस्याः कपिलवर्णानन्दा । तद्गोमयेन विभूतिर्जाता ।

वामदेवादुदकम् ।

तस्मात्प्रतिष्ठा । तस्याः कृष्णवर्णाभद्रा । तद्गोमयेन

भसितं जातम् ।

अघोराद्वह्निः । तस्माद्विद्या । तस्या रक्तवर्णा सुरभिः ।

तद्गोमयेन भस्म जातम् ।

तत्पुरुषाद्वायुः । तस्माच्च्हान्तिः । तस्याः श्वेतवर्णा

सुशीला । तस्या

गोमयेन क्षारं जातम् । ईशानादाकाशम् ।

तस्माच्च्हान्त्यतीता ।

तस्याश्चित्रवर्णा सुमनाः । तद्गोमयेन रक्षा जाता ।

विभूतिर्भसितं भस्म

क्षारं रक्षेति भस्मनो भवन्ति पञ्च नामानि ।

पञ्चभिर्नामभिर्भृशमैश्वर्यकारणाद्भूतिः । भस्म

सर्वाघभक्षणात् ।

भासनाद्भसितम् । क्षारणदापदां क्षारम् ।

भूतप्रेतपिशाचब्रह्मराक्षसापस्मारभवभीतिभ्योऽभिरक्षण

अद्रक्षेति ॥

प्रथमं ब्राह्मणम् ॥ १॥

--------- ---------





अथ द्वितीयं ब्राह्मणम् ।



अथ भुसुण्डः

कालाग्निरुद्रमग्नीषोमात्मकं भस्मस्नानविधिं

पप्रच्च्ह ।

अग्निर्यथैको भुवनं प्रविष्टो रूपं रूपं प्रतिरूपो बभूव ।

एकं भस्म सर्वभूतान्तरात्मा रूपं रूपं प्रतिरूपो

बहिश्च ॥

अग्नीषोमात्मकं विश्वमित्यग्निराचक्षते ।

रौद्री घोरा या तैजसी तनूः । सोमः शक्त्यमृतमयः

शक्तिकरी तनूः ।

अमृतं यत्प्रतिष्ठा सा तेजोविद्याकला स्वयम् ।

स्थूलसूक्ष्मेषु भूतेषु स एव रसतेजसी ॥ १॥

द्विविधा तेजसो वृत्तिः सूर्यात्मा चानलात्मिका ।

तथैव रसशक्तिश्च सोमात्मा चानलात्मिका ॥ २॥

वैद्युदादिमयं तेजो मधुरादिमयो रसः ।

तेजोरसविभेदैस्तु वृत्तमेतच्चराचरम् ॥ ३॥

अग्नेरमृतनिष्पत्तिरमृतेनाग्निरेधते ।

अत एव हविः क्लृप्तमग्नीषोमात्मकं जगत् ॥ ४॥

ऊर्ध्वशक्तिमयं सोम अधोशक्तिमयोऽनलः ।

ताभ्यां संपुटितस्तस्माच्च्हश्वद्विश्वमिदं जगत् ॥ ५॥

अग्नेरूर्ध्वं भवत्येषा यावत्सौम्यं परामृतम् ।

यावदग्न्यात्मकं सौम्यममृतं विसृत्यधः ॥ ६॥

अत एव हि कालाग्निरधस्ताच्च्हक्तिरूर्ध्वगा ।

यावदादहनश्चोर्ध्वमधस्तात्पावनं भवेत् ॥ ७॥

आधारशक्त्यावधृतः कालाग्निरयमूर्ध्वगः ।

तथैव निम्नगः सोमः शिवशक्तिपदास्पदः ॥ ८॥

शिवश्चोर्ध्वमयः शक्तिरूर्ध्वशक्तिमयः शिवः ।

तदित्थं शिवशक्तिभ्यां नाव्याप्तमिह किंचन ॥ ९॥

असकृच्चाग्निना दग्धं जगत्तद्भस्मसात्कृतम् ।

अग्नेर्वीर्यमिदं प्राहुस्तद्वीर्यं भस्म यत्ततः ॥ १०॥

यश्चेत्थं भस्मसद्भावं ज्ञात्वाभिस्नाति भस्मना ।

अग्निरित्यादिभिर्मन्त्रैर्दग्धपापः स उच्यते ॥ ११॥

अग्नेर्वीर्यं च तद्भस्म सोमेनाप्लावितं पुनः ।

अयोगयुक्त्या प्रकृतेरधिकाराय कल्पते ॥ १२॥

योगयुक्त्या तु तद्भस्म प्लाव्यमानं समन्ततः ।

शाक्तेनामृतवर्षेण ह्यधिकारान्निवर्तते ॥ १३॥

अतो मृत्युञ्जयायेत्थममृतप्लावनं सताम् ।

शिवशक्त्यमृतस्पर्शे लब्ध एव कुतो मृतिः ॥ १४॥

यो वेद गहनं गुह्यं पावनं च तथोदितम् ।

अग्नीषोमपुटं कृत्वा न स भूयोऽभिजायते ॥ १५॥

शिवाग्निना तनुं दग्ध्वा शक्तिसोमामृतेन यः ।

प्लावयेद्योगमार्गेण सोऽमृतत्वाय कल्पते सोऽमृत्वाय कल्पत

इति ॥ १६॥

द्वितीयं ब्राह्मणम् ॥ २॥

---------- -----------

\]
