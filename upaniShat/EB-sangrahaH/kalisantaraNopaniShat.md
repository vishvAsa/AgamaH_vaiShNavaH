+++
title = "कलिसन्तरणोपनिषत्"
domain = "उपनिषदः"
sub-domain = "उपनिषदसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4287"
source_url = "https://www.ebharatisampat.in/readbook3.php?bookid=NDExMzYyMTk4NTM1MTE0&pageno=MjI0MjQyNjk5NTk="

+++
[[कलिसन्तरणोपनिषत्	Source: [EB](https://www.ebharatisampat.in/readbook3.php?bookid=NDExMzYyMTk4NTM1MTE0&pageno=MjI0MjQyNjk5NTk=)]]

\[







कलिसन्तरणोपनिषत्



ॐ सह नाववतु । सह नौ भुनक्तु ।

सह वीर्यंकरवावहै ।

तेजस्विनावधीतमस्तु मा विद्विषावहै ।

ॐ शान्तिः शान्तिः शान्तिः ।



हरिः ॐ । द्वापरान्ते नारदो ब्रह्माणं जगाम कथं भगवन् गां

पर्यटन् कलिं सन्तरेयमिति ।

स होवाच ब्रह्मा साधु पृष्टोऽस्मि सर्वश्रुतिरहस्यं गोप्यं

तच्च्हृणु येन कलिसंसारं तरिष्यसि ।

भगवत आदिपुरुषस्य नारायनस्य नामोच्चारणमात्रेण

निर्धृतकलिर्भवतीति ॥ १ ॥



नारदः पुनः पप्रच्च्ह तन्नाम किमिति । स होवाच हिरण्यगर्भः ।





हरे राम हरे राम राम राम हरे हरे ।



हरे कृष्ण हरे कृष्ण कृष्ण कृष्ण हरे हरे ॥



इति षोडशकं नाम्नां कलिकल्मषनाशनम् ।



नातः परतरोपायः सर्ववेदेषु दृश्यते ॥



षोडशकलावृतस्य जीवस्यावरणविनाशनम् ।

ततः प्रकाशते परं ब्रह्म मेघापाये रविरश्मिमण्डलीवेति ॥ २ ॥



पुनर्नारदः पप्रच्च्ह भगवन् कोऽस्य विधिरिति ।

तं होवाच नास्य विधिरिति ।

सर्वदा शुचिरशुचिर्वा पठन् ब्राह्मणः सलोकतां समीपतां

सरूपतां सायुज्यमेति ।

यदास्य षोडशकस्य सार्धत्रिकोटीर्जपति तदा ब्रह्महत्यां तरति ।

तरति वीरहत्याम् ।

स्वर्णस्तेयात् पूतो भवति ।

वृषलीगमनात् पूतो भवति ।

पितृदेवमनुष्याणामपकारात् पूतो भवति ।

सर्वधर्मपरित्यागपापात् सद्यः शुचितामाप्नुयात् ।

सद्यो मुच्यते सद्यो मुच्यते इत्युपनिषत् ॥ ३ ॥



ॐ सह नाववतु । सह नौ भुनक्तु ।

सह वीर्यंकरवावहै ।

तेजस्विनावधीतमस्तु मा विद्विषावहै ।

ॐ शान्तिः शान्तिः शान्तिः ।

-------------------------------


\]
