+++
title = "भावोपनिषत्"
domain = "उपनिषदः"
sub-domain = "उपनिषदसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4261"
source_url = "https://www.ebharatisampat.in/readbook3.php?bookid=MjQxMDY5ODg5OTMwOTA0&pageno=MjI0MjQyNjk5NTk="

+++
[[भावोपनिषत्	Source: [EB](https://www.ebharatisampat.in/readbook3.php?bookid=MjQxMDY5ODg5OTMwOTA0&pageno=MjI0MjQyNjk5NTk=)]]

\[





॥ अथ भावोपनिषत् ॥



ॐ भद्रं कर्णेभिः शृणुयाम देवाः ।

भद्रं पश्येमाक्षभिर्यजत्राः ।

स्थिरैरङ्गैस्तुष्टुवा

{\\\\

म्+

}

सस्तनूभिः ।

व्यशेम देवहितं यदायुः ।

स्वस्ति न इन्द्रो वृद्धश्रवाः । स्वस्ति नः पूषा विश्ववेदाः ।

स्वस्ति नस्तार्क्ष्योऽरिष्टनेमिः । स्वस्ति नो बृहस्पतिर्दधातु ।

ॐ शान्तिः शान्तिः शान्तिः ॥



आत्मानमखण्दमण्दलाकारमवृत्य सकलब्रह्मान्दमन्दलं

स्वप्रकाशं ध्यायेत् । श्रीगुरुः सर्वकारणभूता शक्त्तिः ॥ १॥

तेन नवरन्ध्ररूपो देहः ॥ २॥ नवचक्ररूपं श्रीचक्रम् ॥ ३॥

वाराही पितृरूपा कुरुकुल्ला बलिदेवता माता ॥ ४॥

पुरुषा।र्थाः सागराः ॥ ५॥ देहो नवरत्नद्वीपः ॥ ६॥

त्वगादि सप्त्तधातुरोमसंयुक्त्तः ॥ ७॥

संकल्पाः कल्पतरवस्तेजः कल्पकोद्यानम् ॥ ८॥

रसनया भाव्यमाना मधुराम्लतिक्त्तकटुकषायलवणरसाः षडृतवः ॥ ९॥

ज्ञानमर्ध्यम् ज्ञेयम् हविर्ज्ञाता होता

ज्ञातृज्ञानज्ञेयानामभेदभवनम् श्रीचक्रपूजनम् ॥ १०॥

नियतिः श्रृङ्गारादयो रसा अणिमादयः ॥ ११॥

कामक्रोधलोभमोहमदमात्स।र्यपुण्यपापमया

ब्राह्म्याद्ययषटशक्त्तयः ॥ १२॥

आधरनवकम् मुद्राशक्त्तयः ॥ १३॥

पृथिव्यप्तेजोवाइवाकाशाश्रोत्रत्वक्चक्षुर्जिह्वघ्राण

वाक्पाणिपादपायूपस्थानि मनोविकाराः

कामाकर्षिण्यादि षोदश शक्त्तयः ॥ १४॥

वचनादानागमनविसर्गानन्दहानोपादानोपेक्षाख्य

भुद्धयोऽनङ्गकुसुमाद्यष्टौ ॥ १५॥

अलम्बुसा कुहुर्विश्वोदरा वारणा हस्तिजिह्वा यशोवती पयस्विनी

गान्धारी पूषा शङ्खिनी सरस्वतीडा पिङ्गला सुषुम्ना चेति

चतुर्दश नाड्यः सर्वसंक्ष्होभिण्यदि चतुर्दशशक्त्तयः ॥ १६॥

प्राणापानव्यानोदानसमाननागकू।र्मकृकरदेवदत्तधनंजया

दशवायवः सर्वसिद्धिप्रदादिबहिर्दशारदेवताः ॥ १७॥

एतद्वायुसंसर्गकोपाधिभेधेन रेचकः पाचकः शोषको

दाहकः प्लावक इति प्राणमुख्यवेन पंचधा जठराग्निर्भवति॥ १८॥

क्षारक उद्धारकः क्षोभको जृंभको मोहक इति

नागप्राधान्येन पंचबिधास्ते मनुष्याणां देहगा

भक्ष्ह्यभोज्यशोष्यलेह्यपेयात्मकपञ्चविधमन्नं पाचयन्ति॥ १९॥

एता दशवह्निकलाः सर्वज्ञाद्या अन्तर्दशारदेवताः ॥ २०॥

शीतोष्णासुखदुःखेच्छाः सत्त्वं रजस्तमो

वशिन्यादिशक्त्थयोअष्तौ ॥ २१॥

शब्दादि तन्मात्त्राः पंचपुष्पबाणाः ॥ २२॥ मन इक्ष्हुधनुः ॥ २३॥

रागः पाशः ॥ २४॥ द्वेषोऽङ्कुशः ॥ २५॥

अव्यक्त्त महदहंकाराः कामेक्ष्वरी वज्रेश्वरी

भगमालिन्योऽन्तस्त्त्रिकोणगा देवताः ॥ २६॥

निरुपाधिकसंविदेव कामेश्वर ॥ २७॥

सदानन्दपूर्ण स्वात्मेव परदेवता ललिता ॥ २८॥

लौहित्यमेतस्य सर्वस्य विमर्श ॥ २९॥

अनन्यचित्तत्वेन च सिद्धिः ॥ ३०॥ भावनायाः क्रिया उपचरः ॥ ३१॥

अहं त्वमस्ति नास्ति कर्तव्यमकर्तव्यमुपासितव्यमिति

विकल्पानामात्मनि विलापनम् होमः ॥ ३२॥

भवनाविषयाणामभेदभवना तर्पणम् ॥ ३३॥

पंचदशतिथिरूपेण कालस्य परिणामावलोकनम् ॥ ३४॥

एवमं मुहूर्तत्त्रितयं मुहूर्तद्वितयं मुहूर्तमात्त्रं वा

भावनापरो जीवन्मुक्त्तो भवति स एव शिवयोगीति गद्यते॥ ३५॥

आदिमतेनान्तश्चक्रभावनाः प्रतिपादिताः ॥ ३६॥

य एवं वेद सोऽथर्वशिरोऽधीते ॥ ३७॥

इत्युपनिषत् ॥

ॐ भद्रं कर्णेभिः शृणुयाम देवाः । भद्रं

पश्येमाक्षभिर्यजत्राः।

स्थिरैरङ्गैस्तुष्टुवा

{\\\\

म्+

}

सस्तनूभिः । व्यशेम देवहितं यदायुः ।

स्वस्ति न इन्द्रो वृद्धश्रवाः । स्वस्ति नः पूषा विश्ववेदाः।

स्वस्ति नस्तार्क्ष्योऽरिष्टनेमिः । स्वस्ति नो बृहस्पतिर्दधातु।

ॐ शान्तिः शान्तिः शान्तिः ॥

॥ इति भावोपनिषत् ॥

------ ------ ------ ------












\]
