+++
title = "अमृतबिन्दूपनिषत्"
domain = "उपनिषदः"
sub-domain = "उपनिषदसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4249"
source_url = "https://www.ebharatisampat.in/readbook3.php?bookid=ODcwMTUwNDMwODg4NzA0&pageno=MjI0MjQyNjk5NTk="

+++
[[अमृतबिन्दूपनिषत्	Source: [EB](https://www.ebharatisampat.in/readbook3.php?bookid=ODcwMTUwNDMwODg4NzA0&pageno=MjI0MjQyNjk5NTk=)]]

\[





अमृतबिन्दु



ॐ भद्रं कर्णेभिः शृणुयाम देवाः भद्रं पश्येमाक्षभिर्यजत्राः ।

स्थिरैरङ्गैस्तुष्टुवांसस्तनूभिर्व्यशेम देवहितं यदायुः ।

स्वस्ति न इन्द्रो वृद्धश्रवाः स्वस्ति नः पूषा विश्ववेदाः ।

स्वस्ति नस्तार्क्ष्योऽरिष्टनेमिः स्वस्ति नो बृहस्पतिर्दधातु ।

 ॐ शान्तिः शान्तिः शान्तिः ।

 हरिः ॐ ॥

मनो हि द्विविधं प्रोक्तं शुद्धं चाशुद्धमेव च ।

अशुद्धं कामसंकल्पं शुद्धं कामविवर्जितम् ॥

1

॥

मन एव मनुष्याणां कारणं बन्धमोक्षयोः ।

बन्धाय पिष्यासक्तं मुक्तंये निर्विषयं स्मृतम् ॥

2

॥

यतो निर्विष्यस्यास्य मनसो मुक्तिरिष्यते ।

अतो निर्विषयं नित्यं मनः कार्यं मुमुक्षुणा ॥

3

॥

निरस्तनिषयासङ्गं संनिरुद्धं मनो हृदि ।

यदाऽऽयात्यात्मनो भावं तदा तत्परमं पदम् ॥

4

॥

तावदेव निरोद्धव्यं यावद्धृति गतं क्षयम् ।

एतज्ज्ञानं च ध्यानं च शेषो न्यायश्च विस्तरः ॥

5

॥

नैव चिन्त्यं न चाचिन्त्यं न चिन्त्यं चिन्त्यमेव च ।

पक्षपातविनिर्मुक्तं ब्रह्म संपद्यते तदा ॥

6

॥

स्वरेण संधयेद्योगमस्वरं भावयेत्परम् ।

अस्वरेणानुभावेन नाभावो भाव इष्यते ॥

7

॥

तदेव निष्कलं ब्रह्म निर्विकल्पं निरञ्जनम् ।

तदब्रह्मामिति ज्ञात्वा ब्रह्म संपद्यते ध्रुवम् ॥

8

॥

निर्विकल्पमनन्तं च हेतुद्याष्टान्तवर्जितम् ।

अप्रमेयमनादिं च यज्ञात्वा मुच्यते बुधः ॥

9

॥

न निरोधो न चोत्पत्तिर्न बद्धो न च साधकः ।

न मुमुक्षुर्न वै मुक्त इत्येषा परमार्थता ॥

10

॥

एक एवाऽऽत्मा मन्थव्यो जाग्रत्स्वप्नसुषुप्तिषु ।

स्थानत्रयव्यतीतस्य पुनर्जन्म न विद्यते ॥

11

॥

एक एव हि भूतात्मा भूते भूते व्यवस्थितः ।

एकधा बहुधा चैव दृष्यते जलचन्द्रवत् ॥

12

॥

घटसंवृतमाकाशं नीयमानो घटे यथा ।

घटो नीयेत नाऽकाशः तद्धाज्जीवो नभोपमः ॥

13

॥

घटवद्विविधाकारं भिद्यमानं पुनः पुनः ।

तद्भेदे न च जानाति स जानाति च नित्यशः ॥

14

॥

शब्दमायावृतो नैव तमसा याति पुष्करे ।

भिन्नो तमसि चैकत्वमेक एवानुपश्यति ॥

15

॥

शब्दाक्षरं परं ब्रह्म तस्मिन्क्षीणे यदक्षरम् ।

तद्विद्वानक्षरं ध्यायेच्द्यदीच्छेछान्तिमात्मनः ॥

16

॥

द्वे विद्ये वेदितव्ये तु शब्दब्रह्म परं च यत् ।

शब्दब्रह्माणि निष्णातः परं ब्रह्माधिगच्छति ॥

17

॥

ग्रन्थमभ्यस्य मेधावी ज्ञानवीज्ञानतत्परः ।

पलालमिव धान्यार्यी त्यजेद्ग्रन्थमशेषतः ॥

18

॥

गवामनेकवर्णानां क्षीरस्याप्येकवर्णता ।

क्षीरवत्पष्यते ज्ञानं लिङ्गिनस्तु गवां यथा ॥

19

॥

धृतमिव पयसि निगूढं भूते भूते च वसति विज्ञानम् ।

सततं मनसि मन्थयितव्यं मनु मन्थानभूतेन ॥

20

॥

ज्ञाननेत्रं समाधाय चोद्धरेद्वह्गिवत्परम् ।

निष्कलं निश्चलं शान्तं तद्ब्रह्माहमिति स्मृतम् ॥

21

॥

सर्वभूताधिवासं यद्भूतेषु च वसत्यपि ।

सर्वानुग्राहकत्वेन तद्स्म्यहं वासुदेवः ॥

22

॥

ॐ भद्रं कर्णेभिः शृणुयाम देवाः भद्रं पश्येमाक्षभिर्यजत्राः ।

स्थिरैरङ्गैस्तुष्टुवांसस्तनूभिर्व्यशेम देवहितं यदायुः ।

स्वस्ति न इन्द्रो वृद्धश्रवाः स्वस्ति नः पूषा विश्ववेदाः ।

स्वस्ति नस्तार्क्ष्योऽरिष्टनेमिः स्वस्ति नो बृहस्पतिर्दधातु ।

 ॐ शान्तिः शान्तिः शान्तिः ।

 हरिः ॐ ॥



**॥ इत्यथर्ववेदेऽमृत्बिन्दूपनिषत्समाप्ता ॥**

**--------- -------- --------- ----------**




\]
