+++
title = "ईशावास्य्सोपनिषत्"
domain = "उपनिषदः"
sub-domain = "उपनिषदसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4240"
source_url = "https://www.ebharatisampat.in/readbook3.php?bookid=MDgyOTY4NzYwNDIwNzA0&pageno=MjI0MjQyNjk5NTk="

+++
[[ईशावास्य्सोपनिषत्	Source: [EB](https://www.ebharatisampat.in/readbook3.php?bookid=MDgyOTY4NzYwNDIwNzA0&pageno=MjI0MjQyNjk5NTk=)]]

\[





**ईशावास्योपनिषत्**



ईशा वास्यमिदं सर्वं यत्किञ्च जगत्यां जगत् ।  
तेन त्यक्तेन भुञ्जीथा मा गृधः कस्य स्विद्धनम् ॥ १ ॥


कुर्वन्नेवेह कर्माणि जिजीविषेच्छतं समाः ।  
एवं त्वयि नान्यथेतोऽस्ति न कर्म लिप्यते नरे ॥ २ ॥


असुर्या नाम ते लोका अन्धेन तमसावृताः ।  
तांस्ते प्रेत्याभिगच्छन्ति ये के चात्महनो जनाः ॥ ३ ॥


अनेजदेकं मनसो जवीयो नैनद्देवा आप्नुवन्पूर्वमर्षत् ।  
तद्धावतोऽन्यानत्येति तिष्ठत्तस्मिन्नपो मातरिश्वा दधाति ॥ ४ ॥


तदेजति तन्नैजति तद्दूरे तद्वन्तिके ।  
तदन्तरस्य सर्वस्य तदु सर्वस्यास्य बाह्यतः ॥ ५ ॥


यस्तु सर्वाणि भूतान्यात्मन्येवानुपश्यति ।  
सर्वभूतेषु चात्मानं ततो न विजुगुप्सते ॥ ६ ॥


यस्मिन् सर्वाणि भूतान्यात्मैवाभूद्विजानतः ।  
तत्र को मोहः कः शोक एकत्वमनुपश्यतः ॥ ७ ॥


स पर्यगाच्छुक्रमकायमव्रणमस्नाविरं शुद्धमपापविद्धम् ।  
कविर्मनीषी परिभूः स्ययम्भूर्याथातथ्यतोर्ऽथान् व्यदधाच्छाश्वतीभ्यः समाभ्यः ॥ ८ ॥


अन्धं तमः प्रविशन्ति येऽविद्यामुपासते ।  
ततो भूय इव ते तमो य उविद्यायां रताः ॥ ९ ॥


अन्यदेवाहुर्विद्ययान् यदाहुरविद्यया ।  
इति शुश्रुम धीराणां ये नस्तद्विचचक्षिरे ॥ १० ॥


विद्यां चाविद्यां च यस्तद्वेदोभयं सह ।  
अविद्यया मृत्युं तीर्त्वा विद्ययामृतमश्नुते ॥ ११ ॥


अन्धं तमः प्रविशन्ति येऽसम्भूतिमुपासते ।  
ततो भूय इव ते तमो य उ सम्भूत्यां रताः ॥ १२ ॥


अन्यदेवाहुः संभवादन्यदाहुरसंभवात् ।  
इति शुश्रुम धीराणां ये नस्तद्विचचक्षिरे ॥ १३ ॥


संभूतिं च विनाशं च यस्तद्वेदोभयं सह ।  
विनाशेन मृत्युं तीर्त्वा संभूत्यामृतमश्नुते ॥ १४ ॥


हिरण्मयेन पात्रेण सत्यस्यापिहितं मुखम् ।  
तत्त्वं पूषन्नपावृणु सत्यधर्माय दृष्टये ॥ १५ ॥

पूषन्नेकर्षे यम सूर्य प्राजापत्य व्यूह रश्मीन् समूह तेजः ।  
यत्ते रूपं कल्याणतमं तत्ते पश्यामि योऽसावसौ पुरुषः सोऽहमस्मि ॥ १६ ॥


वायुरनिलममृतमथेदं भस्मान्तं शरीरम् ।  
ओं क्रतो स्मर कृतं स्मर क्रतो स्मर कृतं स्मर ॥ १७ ॥


अग्ने नय सुपथा राये अस्मान् विश्वानि देव वयुनानि विद्वान् ।  
युयोध्यस्मज्जुहुराणमेनो भूयिष्ठां ते नम उक्तिं विधेम ॥ १८ ॥

\\Z

    -------- ------------- --------


\]
