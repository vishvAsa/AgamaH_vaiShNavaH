+++
title = "आह्निकशेषः रामभद्राचार्य-कृतः"
+++

Source: [TW](https://archive.org/details/gopala-desika-ahnikam-ahnikartha-prakashika-ahnika-shesha-low/page/282/mode/2up?view=theater)

॥ श्रीः ॥ श्रीमते श्रीनिवासमहादेशिकाय नमः । रामभद्राचार्यविरचितः श्री

आह्निकशेषः

***

श्रीवासयोगीश्वरदेशिकेन्द्रं नत्वा रमेशञ्च जगन्निदानम् । श्रीरामभद्रेण विलिख्यतेऽयं ग्रन्थो महानाह्निकशेषनामा ॥

**


## परिभाषा

पञ्चकालपरायणैः वैष्णवोत्तमैः ब्राह्मान्मुहूर्तादारभ्य कर्तव्यकर्मविशेषाणां क्रम आह्निके उक्तः, तत्र तत्र वक्तव्यविशेषो बहुस्मृतिबन्धनानुसारेणात्रोच्यते । अत्र तावत् प्रथमं परिभाषोच्यते । यत्र कर्मणि हस्तो नोक्तस्तत्र दक्षिणो ग्राह्यः, यत्र दिगनुक्ता तत्र प्राच्युदीची वा । आसनानुक्तावासीनः कुर्यात् जपादौ सङ्ख्यानुक्तौ सहस्रपरमा दशावरा ग्राह्या - होमद्रव्यानुक्तौ घृतं, तच्च गव्यं तदलाभे माहिषं - तस्याप्यलाभे आज्यं तदलाभे तैलं ग्राह्यं - उक्तकालात्पूर्वं करणे स्वकाले पुनः करणं मुख्यकालातिक्रमे प्रायश्चित्तम् । मुख्यकालातिक्रमे गौणकालोपि तादृशः, मुख्यद्रव्यापेक्षा मुख्यकालं न लङ्घयेत् । गौणेनापि द्रव्येण मुख्यकाल एव कुर्यात् । कालानुक्तौ पूर्वाहः । दिनानुक्तौ शुद्धदिनं । पक्षानुक्तौ शुक्लपक्षः । मासानुक्तौ पितृमास चतुष्टयव्यतिरिक्तः । ऋत्वनुक्तौ वसन्तादिः । -


आह्निकशेषः

अयनानुक्तावुत्तरायणम् । प्रधानाकरणे साङ्गं पुनः कर्तव्यं । अङ्गाकरणे पुनः नाङ्गचङ्गान्यपि, कर्ममध्ये विस्मृताङ्गज्ञाने कृष्णानुस्मरणं । कर्मण्यारब्धे मध्ये मोहेनान्यथाकरणे स्खलनं यत्र तदारभ्य पुनः कुर्यात्, मन्त्राज्ञाने तिस्रो व्याहृतयः प्रणवो वा, देवताज्ञाने प्रजापतिः, सर्वत्र कर्म सशिखाबन्धोपवीतकटिसूत्रः सोर्ध्वपुण्ड्रः सपवित्रपाणिः, सर्वत्र गुरुपरम्परानुसन्धान पूर्वकमेव कर्म सङ्कल्पयेत्; आदौ कृतं च मन्त्रं बलमन्त्रञ्चानुसन्दध्यात्, सर्वकर्मणामादावन्ते च स्वशेषभूतेनेति पद्येन वा भगवानेवेति गद्येन वा सात्विकत्यागं कुर्यात् ।

परिभाषा समाप्ता

***
##  कालविभाग:

-अथ कालविभाग:

प्रातस्सङ्गव , मध्याह्नापराह्न सायाह्न भेदेन अहर्मान घटिकास्तुल्यतया पञ्चधा विभजेत्, अह्नस्त्रिंशत् घटिकात्वे सूर्योदयप्रभृति षट् घटिकाः प्रातः कालः, ततो द्वादशघटिकापर्यन्तं सङ्गवकालः, ततोऽष्टादश घटिकापर्यन्तं मध्याह्नकालः, ततः चतुर्विंशतिघटिकापर्यन्तं अपराह्नः ततः अस्तमयपर्यन्तं सायाह्नः, दिवार्धीभूत पञ्चदश - घटिकावसानक्षण: आवर्तनमुच्यते, अहर्मानस्य पञ्चदशधाविभागे सति अष्टमभागे अन्त्यघटिका कुतपकालः । एवं च आवर्तनाव्यवहितोत्तरघटिका कुतपकाल इत्यर्थः, घटिकाद्वयात्मकः कालो मुहूर्त:, अह्नो वा रात्रेर्वा चतुर्थाविभागे सत्येकैको भाग: याम इत्युच्यते, रात्रेराद्यन्तयामार्धकालः दिवाशेष इत्युच्यते, अरुणोदयानन्तरं आसूर्योदयं अस्तमयानन्तरं आतमः प्रादुर्भावं च सन्ध्याकाल इत्युच्यते, रात्रावष्टमभागभूतपञ्चदशषोडशघटिकात्मक

284


285

आह्निकशेषः

एको मुहूर्तो महानिशेत्युच्यते, सूर्योदयात्पूर्वं मुहूर्तद्वयात्मकः कालः अरुणोदय उच्यते, मुहूर्तत्रयात्मकस्तु ब्राह्ममुहूर्त इत्युच्यते, एवं रौहिणादि कालविभागोपि तत्र तत्र ज्ञेयः । इति कालविभागः ।

***

—अथ नित्यकर्मविभाग:

अभिगमनोपादानेज्यास्वाध्याययोगभेदेन पूर्वाचार्यैः पञ्चधा नित्यकर्माणि विभक्तानि । तत्रारुणोदये मलमूत्रोत्सर्जन प्रभृति भागवताभिवादनपर्यन्तं अभिगमनम्। एतस्य प्रातःकालो मुख्य: । तत: परं गौणः । ततः परं भगवदाराधनोपयुक्तद्रव्यार्जनमुपादानम् । एतस्य सङ्गवकालो मुख्यः । ततो गौणः । ततः परं माध्याह्निकस्नानप्रभृति भोजनोत्तरमाध्याह्निकताम्बूलचर्वणान्तं इज्याख्यं कर्म । एतस्य मध्याह्नकालो मुख्यः । ततः परङ्गौणः । तत इतिहास पुराणादिपठन रात्रिभोजनावसानपर्यन्तं स्वाध्यायाख्यं कर्म । तस्य अपराह्न सायाह्न रात्रि प्रथमयामपर्यन्तं मुख्यकालः । ततः परङ्गौणः । ततः परं क्रियमाणं भगवद्दिव्यमङ्गलविग्रहध्यान निर्वेदन सात्विकधृत्यवलम्बनपर्यन्तं कर्म योग इत्युच्यते । एवं नित्यकर्मविभागः । धर्मशास्त्रेषु कालकर्मणोः प्रकारान्तरेणापि विभागे सति अस्मदाचार्याभिमत विभागस्त्वयमेव, एवं कालकर्मविभाग उक्त: ।

अथ शिखाबन्ध उपवीतानां लक्षणमुच्यते ।

वामपाणितले प्रदक्षिणमावृत्य अग्रमन्तरितं कृत्वा मध्यभागेन मध्ये बन्धनं कुर्यात् ।


आह्निकशेषः

- अथोपवीतक्रमः 1

चतुरङ्गुलमानेन षण्णवतिसङ्ख्यया त्रिगुणीकृतं शुद्धदिने त्रिभिः पुरुषैर्घर्षीकृत्य ततो द्वाभ्यां द्विगुणीकृत्य विवर्तितं यत् कार्पाससूत्रं तत्त्रिवलयात्मना आवेष्ट्याग्रद्वयेन एकत्र द्वितीयतृतीय वलयसंयोजनरूपावान्तरवेष्टनपूर्वकं वलयत्रयं बध्वा ब्रह्मग्रन्धिपरिष्कृतं चेद्यज्ञोपवीतमुच्यते, तद्यथाविधि प्रतिष्ठाप्य धार्यं, यतिब्रह्मचारिणोरेकम् । गृहस्थस्य द्वयं त्रयं वा । श्रौतस्मार्तरूप नित्यकर्मानुष्ठान योग्यतासिध्यर्थं यज्ञोपवीतधारणं करिष्य इति वा यज्ञोपवीतधारणं करिष्य इति केवलं वा सङ्कल्प्य, यज्ञोपवीतधारणमन्त्रस्य - ब्रह्मा ऋषिः - त्रिष्टुप्छन्दः - त्रयी विद्या देवता यज्ञोपवीतधारणे विनियोगः इति ऋषिछन्दोदेवता विन्यासपूर्वकं कुक्कुटासन संस्थितः अवासीनेन वामपाणिना सूत्राधोभागं ऊर्ध्वमुखेन दक्षिणपाणिना सूत्रोर्ध्वभागं च धृत्वा, एवं “यज्ञोपवीतं परमं” इति मन्त्रमुच्चार्य धारयेत्, प्रत्युपवीतं आचमनमन्त्रोच्चारणे त्वावश्यके । प्राणायामादिकं नास्ति । ग्रन्थिर्यथोन्मुखस्स्यात्तथा धार्यम् । सर्वेषां नाभिसमं धारणं नूतनानि धृत्वा आचम्य पुरातनानि कण्ठादादाय त्यजेत् । एवं क्षौराशौचादिनिमित्ते नूतनानि धार्याणि, यज्ञोपवीतेषु यस्य कस्य वा तन्तोः छेदश्लथनादौ जातेऽपि सर्वाणि त्यक्त्वा नूतनानि धार्याणि, भुजकूर्परमणिबन्धेषूपवीते गते त्रीन् षट् द्वादश च प्राणायामान् कुर्यात् । उपवीतनाशे तल्लाभपर्यन्तं परिमण्डलितं वस्त्रं दर्भोपवीतं वा धारयेत्, एकरात्रमप्युपवीतं विना शूद्रो भवति । अस्मिन्नुपवीतविषये वक्तव्यविशेषः कण्ठभूषणादावन्यत्र द्रष्टव्यः । " - * * * - -

286


आह्निकशेषः

– कटिसूत्रम् –

यतिब्रह्मचारिणोः कौपीनधारणार्थं एकमेव, कौपीनधारणार्थमेकं कर्माङ्गमेकं कटिसूत्रं तु गृहस्थवनिनोः एतत् बहिर्वस्रोपरिधार्यम् । अस्मिन् कच्छो न धार्यः । अनेन वख्रबन्धनं अस्य वस्त्रेणाच्छादनं च न कुर्यात् । विवर्तितस्य कटिसूत्रस्य रौद्रत्वाद्वैष्णवैर्न धार्यम् । विवर्तितैः युग्मायुग्मरूपैः पञ्चभिः सूत्रैः व्यतिस्यूतं वैष्णवं कटिसूत्रम् । आशौचाद्युपघाते सति कर्माङ्गसूत्रं देहादुन्मुच्य सम्यक् प्रक्षाल्य पुनर्धार्यम् । तन्तुछेदादि विपर्यासे सति तत्त्यक्त्वा अन्यद्धार्यम् । आन्तरकटिसूत्रन्तु अन्यसूत्रधारणानन्तरमेव त्याज्यम् । क्षणमात्रमपि तत्सूत्राभावे नग्नत्वापत्तेः।

-अथ पवित्रलक्षणम्

*

पवित्रं तु - चतुर्भिर्दर्भैद्वभ्यां वा कृत्वा धार्यं पितृकर्मणि तु त्रिभिः, प्रेतकर्मणि एकेन, दर्भाग्रे वामपाणिना पुरतो धृत्वा दर्भद्वयमूलं दक्षिणतर्जन्यामङ्गुष्ठेनासकृदनुवर्त्य मध्येन द्विगुणीकृत्य मूलमग्रं च संयोज्य वलयार्थं द्व्यङ्गुलं विहाय तदुपरि वामकरज्ञानमुद्रया संयुक्तं भागमवलम्ब्य तदूर्ध्वभागेन दक्षिणपाणिना सकृत् प्रदक्षिणमावेष्टय ज्ञानमुद्रास्थाने प्रणवेन ग्रन्धिं कुर्यात्, अयं पवित्रग्रन्धिः, एवं च वलयं द्वचङ्गुलं- ग्रन्धिरेकाङ्गुलं - अग्रं चतुरङ्गुलं भवति, अनामिकामूल मध्यपर्वणोर्मध्ये पवित्रं धायँ, आचमनकाले तु वामकरे पवित्रं न धार्यं, तथा ब्रह्मग्रन्धिना आचमनं न कार्यं, तद्भिन्नपवित्रहस्तेन कर्मान्तर्गताचमने कृतेऽपि पवित्रस्य नोच्छिष्टदोषः -

287


आह्निकशेषः तत् कर्मावसाने ग्रन्धिं विस्रस्य प्रक्षिपेत् कर्मानन्तर्गत नैमित्तिकाद्याचमनं सपवित्रकरो न कुर्यात्, कृते पुनराचमनं तत्पवित्रत्यागश्च, ब्रह्मयज्ञजपहोमाः ब्रह्मग्रन्धिपवित्रेण कार्याः, इतराणि कर्माणि सपवित्रेण सकुशेन वा कार्याणि, ग्रन्धिहीनकुशाभ्यां कर्मकरणे भोजनकाले ताभ्यां वलयपवित्रं कृत्वा तदनामिकया धृत्वा भोक्तव्यम् । भोजनान्ते तद्विसृज्य भुक्तिमण्डले क्षिपेत्, न भुक्तिपात्रे । अन्येन धृतं पवित्रमन्यो न धारयेत्, एवं भूमौ पतितं दक्षिणकर्णव्यतिरिक्त देहनिक्षिप्तञ्च त्यजेत्, ग्रन्धिं विस्रस्यैव कूर्चपवित्रे त्याज्ये, तयोः सग्रन्धित्यागे एकदिनमुपवासः, कूर्चोपि षोडशभिः नवभिः - सप्तभिः - दर्भैः कार्यः । ब्रह्मकूर्चस्तु ? द्वात्रिंशत् दर्भैः विंशत्यङ्गुलदीर्घेषु मूलादारभ्य द्वादशाङ्गुल दण्डाकारं विहाय तदूर्ध्वं ब्रह्मग्रन्धिं उक्तद्वयङ्गुलं कृत्वा पवित्रवदग्रं चतुरङ्गुलं कुर्यात्, स्वर्णपवित्रमपि षोडशाङ्गुलदीर्घाभ्यां स्वर्णशलाकाभ्यां 288 - - । दर्भपवित्रवत्कर्तव्यं । अग्रभागन्तु ग्रन्थिस्थाने आवेष्टय द्वेधा वलयं सन्दध्याद्वा स्वर्णपवित्र मप्यनामिकायामेव धार्यं, तर्जन्या रौप्यधारणं कनिष्ठिकया खड्गवलयधारणञ्चाचाराभावादुपेक्षितम् । सुवर्णादिपवित्रं जीवपितृकेन न धार्यमिति वदन्ति । दर्भपवित्रात् स्वर्णपवित्रस्योत्कृष्टत्वं तत्र तत्रोच्यते । तावता धृतस्वर्णपवित्रस्य दर्भपवित्रधारणं नावश्यकमिति नार्थः । किन्तु ? उभयोर्द्धारणे विशेषः । वचन समये दर्भालाभे स्वर्णपवित्रमेवालमित्येव वा तदर्थः, सर्वत्र कुशहस्तस्यैव, प्राशस्त्यस्य प्रतिपादनात् । कुशकनकादिरूपं किमपि पवित्रं धृत्वा

स्वस्य अन्यस्य वा पादप्रक्षालनं न कार्यम् । ब्राह्मणगुदस्य स्त्रीकुचमण्डलस्य शङ्खस्य पवित्रकूर्चयो स्ताम्बूलवल्लीदलस्य च भूमिस्पर्शे महान् दोष: - तथा सपवित्रेण करेण भगवत्तीर्थ प्राशनादिकं


आह्निकशेषः

गन्धगोमयादिग्रहणं अशुद्धवस्तुस्पर्शञ्च त्यजेत् । तत्सम्बन्धे सति तत्पवित्रं त्याज्यम् । दर्भाः अङ्गुष्ठमानेन षोडशाङ्गुलदीर्घाः विंशत्यङ्गुलिदीर्घा वा ग्राह्याः । अन्तर्गर्भिताः छिभाग्रा: दग्धाः अशुद्धस्थलीयाश्च दर्भास्त्याज्याः, दर्भालाभे काशा ग्राह्या: । काशानान्तु तत्तत्कालं शुद्धिरित्यलं विस्तरात्, “शुद्धिप्रसङ्गात् सर्वेषां शुद्धिरुच्यते ।

***

– -इन्द्रियशुद्धिः जिह्वाशुद्धिः । गन्धाघ्राणं तत्रेंद्रियशुद्धिरुच्यते । भगवद्भागवताचार्यनिन्दनतामसशास्त्रश्रवणवर्जनपूर्वकम् भगवद्भागवताचार्य माहात्म्य सच्छाख्रश्रवणं श्रोत्रशुद्धिः । परस्त्रीपतिताद्यंङ्गस्पर्शवर्जनपूर्वकं महातीर्थस्रानं महद्दिव्याङ्गसम्बन्धजन्यानन्दशालिता त्वक्शुद्धिः । परस्त्रीपाषण्डाद्य वेक्षणवर्जं भगवद्भागवताचार्यदर्शनं दृक्शुद्धिः । जात्याश्रयनिमित्त दुष्टवस्त्वशनवर्जं भगवत्तीर्थप्रसादास्वादनं 4 मद्यमांसपुरीषादिगन्धाघ्राणवर्जं भगत्पुष्पतुलस्यादि घ्राणशुद्धिः । परापवादपैशुन्यादिवादासच्छास्रपठनादिवर्जं भगवन्नामसङ्कीर्तन सच्छास्रपठनादिकं वाक् शुद्धिः । परदाराङ्गस्पर्शवृथातृणच्छेद बालताडनादिवर्जं भगवन्मन्दिर संमार्जन संशोधनालङ्करण तुलस्याहरणादिकं हस्तशुद्धिः । भगद्भागवताचार्याभिमुख प्रसारणादिवर्जं पुण्यतीर्थ पुण्यक्षेत्रयात्रादिकं पादशुद्धिः । सत्सन्निधावधोवायुविसर्जनवर्जं सर्वदा वस्त्रेणाच्छादनं पायुशुद्धिः । अन्ययोषिद्विषये अकालेचोल्बणवर्जं स्वस्त्रीविषये उल्बणं उपस्थशुद्धिः । परस्वापहारादि चिन्तनवर्जं भगवद्ध्याननिरतत्वं मनश्शुद्धिः । शुष्क - -

19

289


आहिकशेषः

तर्ककेवलकाव्यालापादिविषयीकरणवर्जं तत्वहितोपायविषयीकरणं बुद्धिशुद्धिः । मलापकर्षणस्नानमलमूत्रादिशौचमृत्तिकास्रान नासिका कर्णनेत्रमलविसर्जनादिभिः नैर्मल्यं कायशुद्धिः । धार्मिकराजाधिष्ठानं म्लेच्छपाषण्डपतित सिंहव्याघ्रादि दुष्टमृगवर्जनं जीवनदीदेवखातसारङ्गाश्रयणं तृणकाष्ठजल भागवतसमृद्धयादिमत्वं देशशुद्धिः । सङ्क्रमणोपरागादिवर्जं पुण्यतिथिनक्षत्रादियोगः कालशुद्धिः । मदमोहाद्यनुत्पादकं ज्ञानवृद्धिकरं सात्विकत्वमेव द्रव्यशुद्धिः ।

अथ पात्रादिशुद्धिरुच्यते

, स्वर्णरत्नमयपात्राणां अलेपानां केवलवारिणा शुद्धिः - सलेपानां शर्कराम्भसा गोमूत्रेण भस्मना च । रौप्यमयानान्तु सुधांभसा । कांस्यस्य होमभस्मना - मृदा - आम्लेन वारीत्यादीनां मृदा । ताम्रस्य आम्लेन । त्रप्वयस्सीसानां गोमयांभसा । एतेषां साधारणाशुद्धिस्त्रिवारं शूद्रोपघातादि निमित्ते निमित्तगौरव लाघवानुगुणं चतुर्विंतिद्वादशवारं मृदाम्लभस्मोदकैः शुद्धिः सूतकाशौचाद्युपघाते दासितः शुद्धिः, कांस्यस्य न दाह इति केचित् । लोहान्तरसंसृष्टपात्रस्य प्रधानलोहशुद्धचैव शुद्धिः, दारुमयानां स्रुक् सुवादिपात्राणां उष्णांभसा तेषां सलेपत्वे गोमूत्रेण, शङ्खस्य वारिणा, शिलामयपात्रस्य घर्षणात् शुद्धिः, मृण्मयपात्रस्य वारिणा, एतयोः शूद्राद्युपघाते त्याग एव । पुंसा कांस्यपात्रेण स्त्रिया ताम्रपात्रेण गण्डूष पादप्रक्षालने कृते तयोष्षण्मासं भूमौ निक्षेपतश्शुद्धिः । चालनाद्यशक्यानान्तु पात्राणां सकृत्क्षालनात् प्रोक्षणात् शुद्धिः । कृत्रिमलोहस्य न केनापि शुद्धिः, लेपनपुण्याहजलप्रोक्षणदाहैर्निमित्तानुगुणं भूशुद्धिः । गृहस्य संमार्जनलेपनप्रोक्षणपूर्वकं ब्रह्मवित्पादस्पर्शात् शुद्धिः । गृहैकदेशदाहेपि सर्वगृहमशुद्ध -

290


आह्निकशेषः

प्रोक्षणतश्शुध्येत् । दाहदेशस्थितधान्यानां त्याग एव, तत्र भूनिक्षिप्तानां न दोषः । कोद्रवयावनालक प्रभृतिक्षुद्रधान्यानि भगवदनिवेद्यानि ।

धान्यानां चण्डालादि स्पृष्टानामपि प्रोक्षणतश्शुद्धिः । तेषां खरसूकराद्युच्छिष्टोपघाते अल्पस्य त्यागः महतां उच्छिष्टादिसम्बन्धिस्थलीय किञ्चिदंशस्य त्यागः, तण्डुलानां द्विदलसूपानां च प्रोक्षणतश्शुद्धिः । व्रीहियवानां वत्सरम् । आढकादीनां षण्मासं । तण्डुलस्य मासं शुद्धिः । तेषां चण्डालादिस्पर्शो वर्जनीयः, तेषां पूर्वोक्ताच्छिष्टाद्युपघाते पूर्वोक्तैव युक्तिः । तण्डुलाद्याश्रयपात्राणां मृण्मयानां पुरातनानामपि कर्मकालव्यतिरिक्तकालस्पर्शे न दोषः । नूतनानान्तु तेषां कदापि न दोषः । तैलादीनां क्षीरादीनां च शूद्रपात्रस्पर्शेपि न दोषः । तेषु कृमिकीटकेशादि सम्बन्धे तैलादेः किञ्चित्पाकेन शुद्धिः । क्षीरादेरग्निशिखा सम्बन्धात् शुद्धिः । तेषामुच्छिष्टसम्बन्धे तैलादेरल्पस्य त्यागः । महतः किञ्चिदंशत्यागः । क्षीरादेः सर्वस्यापि त्यागः । एतेषु मूषिकादिजन्तुपतने सद्योदर्शने जन्तुमपोद्य पूर्वोक्तरीत्या शुद्धिः । तत्र जन्तुनाशे सर्वस्यापि त्यागः तैलाद्याश्रयपात्राणां मृण्मयानामपि कर्मकालव्यतिरिक्तकालस्पर्शे न दोषः । (स च कालो भोजनात्परमित्यवगन्तव्यम्) तैलानां षण्मासं शुद्धिः । घृतस्य पक्षं शुद्धिः । पत्रशाकफलानां क्षालनतरशुद्धिः । नागवल्लीदलानि रात्रौ न क्षालयेत्, इक्षुकांडकदापि न क्षालयेत् इक्षुजलस्य हिमजलस्य च शूद्राहृतत्वेपि न दोषः । इक्षुरसहरिद्रा क्रमुकानां शूद्रपक्वानामपि न दोषः । अज्ञातनामरूपाणि धान्यपत्रशाकफलकन्दादीनि कदापि न ग्राह्याणि । कार्पासवस्त्राणामेकरात्रं शुद्धिः । ततः परं क्षालनाच्छुद्धिः त्वाचक्षौमरोममयानां तु पुरातनानामपि शूद्रादिस्पर्शेपि प्रोक्षणाच्छुद्धिः । एतेषु पुरीषोच्छिष्टादि -

291


आह्निकशेषः

सम्बन्धे तावन्मात्रदेशक्षालनाच्छुद्धिः । अहतस्य नूतनवाससो यावदुपभोगं शुद्धिः, रागरञ्जितं नीलादिवत्रं च न धार्यम् । पट्टवस्त्रे नीलतन्तु सम्बन्धेपि न दोषः, धौतस्य शुष्कस्य शुद्धस्य कार्पासवत्रस्यैव सर्वकर्मानुष्ठानार्हत्वं केचन क्षौमादिकं धृत्वा सन्ध्यावन्दनादिकमनुतिष्ठन्ति । क्षौमादिकं धृत्वा भगवदाराधनाद्यनुष्ठानं गौणमेव । स्त्री वा पुमान्वा अन्यवस्त्रन्नधारयेत् । तेन कृतं कर्म निष्फलं । तूलिकोपधानशय्यादिकानां यवनिकायाश्च सूतकाद्युपघातेपि - प्रोक्षणतश्शुद्धिः, तेषां पतितचण्डालखरशवाद्युपघातादिनिमित्ते सति निमित्ततारतम्यानुगुणं यथामनस्समाधानं क्षालनं त्यागो वा कार्य: ।

अथ पुषशुद्धिः

उपनीतरय कृतपञ्चसंस्कारस्यातीतद्वादशवयसः परिशुद्धचरित्रस्य पुंसस्सर्वकर्मार्हता ।

अथ स्त्रीशुद्धिः

चक्रादिलाञ्छितायाः ऊढायाः प्राप्तरजसः शुद्धचरित्राया स्त्रियस्सर्वकर्मार्हता ।

अथ जलशुद्धिः

गङ्गादिपुण्यतीर्थव्यतिरिक्तजलस्य दिनान्तरे अशुद्धिः, निरुदकप्रदेशे तु निक्षिप्तकुशस्य संरक्षितस्य जलस्य दिनद्वयं शुद्धिः शूद्रादिवापीकूपादिजलं न ग्राह्यं, जलान्तराभावे तत्र किञ्चिन्मृदमुद्धृ बहिः क्षिप्त्वा ग्राह्यं, वापी कूपतटाकानामशुद्धिश्चेत् घटशतजलोद्धारे शुद्धिः, अशुध्याधिक्ये पुण्याहजलेन पञ्चगव्येन च शुद्धिः । क्षुद्रकू शूद्रादिस्पर्शं वर्जयेत्, एकस्मिन् क्षुद्रकूपे शूद्रैस्सहजलन्नाहरेतू, अलाभे

292


आह्निकशेषः

293

स्थलभेदेन रज्जुभेदेन वा आहरेत्, वाहनशकटादि घृतं जलनपेयं, तथा पीतशेषं पादक्षालनशेषञ्च न पिबेत् । स्वपीतशेषन्तु किञ्चिभिस्राव्य पिबेत्, रथ्याकर्दमतोयस्य वातातपशुद्धत्वात् तत्स्पर्शेपि न दोषः । पादक्षालनपात्रस्य पानीयपात्रस्य पाकपात्रस्य भगवत्पूजापात्रस्य चान्योन्यसंसर्गन्न कारयेत् । पादक्षालनपात्रेण अन्येन वा अशुद्धेन वस्तुना तेषां संसर्गे षोडशवारं तेषां शुद्धिः कर्तव्या- पानीयपात्रेण तयोस्संसर्गे षड्वारं शुद्धिः, पाकपात्रेण भगवत्पात्रस्य संसर्गे तस्य सकृच्छुद्धिः । केशवादिनामभिः व्यूहनामभिः अन्यैर्वा भगवन्नामनिर्गणनं कृत्वा शुद्धिः कर्तव्या । स्त्री वा पुमान्वा स्वीयव्यतिरिक्तपात्रेण जलन्न पिबेत्, अज्ञानात्पाने घृतेन भगवत्तीर्थेन पञ्चगव्येन वा शुध्येत् । शूर्पपिटकचालिन्यादीनां पात्रतारतम्यानुगुण्येन मुसलोलूखलादीनां क्षालनतरशुद्धिः प्रोक्षणतश्शुद्धिः, पात्राणां शुद्धयर्थं आम्लादिद्रव्यं वस्रेण धृत्वा शुद्धदेशे निक्षिप्य तेन शुद्धिं कुर्यात् । आम्लादेरशुद्धपात्रसंस्पर्शन्न कारयेत् । तथा कृते तेनाम्लादिना शुद्धिर्न स्यात्, शुद्धि काले तु ? स्वपरनिर्वाहकतया न बाधः, प्रतिशुद्धि करक्षालनं कुर्यात्, अन्यथा शुद्धिर्न स्यात् । ***

— अथ अग्निशुद्धिः – -

पतिऩपाषण्ड चण्डालचिताग्निं कदाचिदपि नाहरेत् । श्रोत्रियाग्निं ब्राह्मणानिं आत् । आपदि शूद्राग्निमाहरेत् । मथनशिलाघर्षणाद्युत्पन्नोऽग्निः मुख्यः ।

***


आह्निकशेषः

-अथ अनशुद्धिः —

अन्नव्यञ्जनादेर्यामातीतत्वे पर्युषितत्वदोषः, शुद्धजलनिक्षेपे एकरात्रं शुद्धिः । तथा स्रेहादिसम्भारसंस्कृतस्य चानस्य एकरात्रं शुद्धिः । गोधूमविकारादिभक्ष्याणा मनेकदिनातीतत्वेपि न दोषः । शूक्तादिरसान्तरोत्पादे तु मधुघृतादिभिस्संस्कृत्य भोज्यानि । अत्यन्तशूक्तोत्पत्तौ तु त्याज्यानि - भगवन्निवेदितशेषान्नव्यञ्जनानि न पुनर्भगवते निवेदयेत् । मधुदधिघृत वटकोपदंशानान्तु न तद्दोषः । शूद्ररजस्वलादि भुक्तशिष्टन्न भुञ्ज्यात् अबन्धुस्पृष्टमन्नव्यञ्जन भक्ष्यसुपचूर्णादिकन्नाद्यात् शिवादिनिवेदितं शिवनिर्माल्यपुष्पादिकञ्च त्यजेत् । -

अन्नस्य

अथ समित्पुष्पादिशुद्धिः

1 पुष्पाणां क्षालनात् शुद्धिः आहृतस्य पुष्पस्यैकरात्रं ‘शुद्धिः’ , वस्त्र *16 पुष्पतुलस्यादिकं बालाशुचिस्त्रीहतं मध्याह्नात्परमाहृतं हस्त एरण्डपत्राहृतं च त्याज्यं । तुलसीं भार्गवकुजार्कवारेषु पर्वकाले संक्रमणोपरागयोः षष्ठ्यष्टमीद्वादशी चतुर्दशीषु व्यतीपाते च नाहरेत् । शुद्धिदिने पूर्वाह्ने “तुलस्यमृतजन्मासी" ति मन्त्रेण शुचिना गृहीतायास्तुलस्या: यावत्सत्तं शुद्धिः, नभसि नभस्ये माघे वा मासि पर्वकाे ऋ॒तुर्दश्यां वा पूर्वाह्ने शुचिना प्राङ्मुखेनोदङ्मुखेन वा शुद्धायुधेन “विरिश्चेन सहोत्पन्न परमेष्ठिनिसर्गज । नुद सर्वाणि पापानि दर्भ स्वस्तिकरो भले’’ ति मन्त्रेण दर्भग्रहणं कर्तव्यं । तस्य संवत्सरं शुद्धिः । इतरकाले गृहीतस्य तत्तत्कालमात्रं शुद्धिः । उच्छिष्टाद्युपहतानां - -

294


आह्निकशेषः

युष्मान् कर्मान्तरोपयुक्तानाञ्च त्याग एव । मन्दवारगृहीतानां समिधां वत्सरं शुद्धिः । “समिधः पावना: पूज्या: पर्वयुक्ताः पुरः पराः हरामि होमार्थमस्मान्रक्षन्तु सर्वदा" इति मन्त्रेण समिधो ग्राह्याः । पलाशसमिध आर्द्रा एव ग्राह्या: । सत्वक्का: कृमिकीटाद्यदष्टाः ग्राह्याः । अश्वत्थसमिधरशुष्काः स्वयं पतिता ग्राह्याः - पालाशाश्वत्थसमिधां वत्सरं शुद्धिः । तासामुच्छिष्टाद्युपघाते कर्मान्तरोपयुक्तत्वे च त्याज्याः, अलाभे खादिरोदुम्बरापामार्गसमिधो ग्राह्याः, तासां तत्तत्कालं शुद्धिः, दशाङ्गुलिदीर्घास्समिधः, करत्निदीर्घाः परिधयः, ब्रह्मचारिणामाकेशमुन्नतो दण्डः, तन्यूनस्त्याज्य:, होमार्थपलाशपत्राणां समिद्वदेव ग्रहणशुध्यादिकं, पलाशपत्रालाभे चूतपत्रेण पनसपत्रेण होमः कार्यः, एवमन्येषामपि शुद्धिर्द्रष्टव्या एवं मन्वाद्यनेकस्मृत्यनुरोधेन शुद्धिरुक्ता । -

इत्थं सर्वेषां वस्तूनां शुद्धिमुक्त्वा मलमूत्रोत्सर्जन प्रभृति क्रियमाण नित्यकर्मसु वक्तव्यविशेष उच्यते । सोपानत्पदो मलमूत्रोत्सर्गं न कुर्यात् । स्वमलदर्शने सूर्यं ब्राह्मणं वा पश्येत् । आर्द्र वाससा मलमूत्रोत्सर्गे कृते स्रानं कुर्यात्, मलमूत्रोत्सर्जनानन्तरं श्वादिस्पृष्टश्चेत् सचेलं स्नात्वा गायत्री सहस्रं जपेत्, मलमूत्रोत्सर्गकाले गृहीतजलस्य शौचानर्हता । निरुदकदेशे चोराधिष्ठितकाननादिप्रदेशे च मलमूत्रोत्सर्गस्य कर्तव्यत्वे कम्बलभस्त्रिकादिधृतं धौतवस्त्रादिस्नानोपकरणं शिरसि सम्यग्वस्त्रेण बध्वा मलमूत्रोत्सर्ग: कार्य:, आप्रक्षालनं तन स्पृशेत्, उपवीतिना मलमूत्रोत्सर्गे कृते तत् ब्रह्मसूत्रं त्यक्त्वा नूतनं धरेत्, निवीतेन कृते दश प्राणायामान्- अर्धनिवीते तु विंशति प्राणायामान् कुर्यात् । सद्यश्शैचाय सलिलालाभे सलिले विण्मूत्रकरणे च अन्यत्र जले शौचं कृत्वा सचेलं स्नात्वा गां स्पृशेत्, विद्यमानेपि जले सद्यश्शौचाकरणे

295


आह्निकशेषः

सचेलं स्रात्वैककालमुपवसेत्, शौचमकृत्वा मार्गगमने स्नात्वा व्याहृतित्रयं लौकिकाग्नौ जुहुयात् कृतविण्मूत्रस्य अकृतशौचस्य जलतरणे सचेलं स्रात्वा घृतप्राशनाच्छुद्धिः, विमूत्रोत्सर्ग प्रभृति आगण्डूषं मौनी भवेत् - मध्ये कामतो मौनत्यागे गायत्र्यष्टशतं जपेत्, दैवाच्चेदर्धम् । धृतान्नस्य विण्मूत्रोत्सर्गे तदन्नन्त्याज्यं, निर्जनचोराद्युपद्रववति देशे तु धृताभो विमूत्रोत्सर्गं कृत्वा तदनं भूमौ निक्षिप्य शौचं कृत्वा तदन्नमङ्के निधायाचम्य तस्मिन् किञ्चिदंशं वर्जयित्वा सूर्याय प्रदर्य भुञ्ज्यात्, अनुपपत्तिवशात् प्रक्षालनकाले अन्नधरणेपि पूर्ववदेव ।

— -अथ आचमनं

श्वखरशूद्रादीन् पश्यन् जल्पन् तिष्ठन्प्रतीचीदक्षिणाभिमुखो नाचामेत्, तथाचमने कृते पुनराचामेत् । जानुदघ्नजले तु तिष्ठन्नाचामेत् । शिखाकच्छगलने यज्ञोपवीतविपर्यासे शोणितस्त्री गवां स्पर्शे क्षुधष्ठींवनजंभणेष्वाचमनं दक्षिणश्रवणस्पर्शरूपं वा कार्यम् । पूजाहोमादिषु आदौ द्विः अन्ते सकृत् । स्नानभोजनादिषु आदौ सकृत् । अन्ते द्विराचमनं कार्यम् । आह्निके तु नानस्यादावपि द्विराचमनमुक्तम् । यथोचितमत्र ग्राह्यम् । फलमूलतिलेक्षुपुष्पतुलसीव्यतिरिक्त भक्षणेप्यन्ते आचमनं जलाभावाद्यसमये दक्षिणश्रवणस्पर्शरूपं वा कार्यम् । यत्र यत्र पादप्रक्षालनं तत्र तत्राचमनं, यत्र यत्राचमनं प्राप्तं तत्र तत्र पादप्रक्षालनञ्च । तर्जन्या न दन्तधावनं कार्यम् । सोपानत्पदस्तैलाभ्यक्तः कृतक्षौरः अनुपवीतश्च न दन्तधावनं कुर्यात् । करणे अहरुपवासः । अशक्तौ गायत्र्यष्टशतं जपेत् । गण्डूषन्तु ,

296


आह्निकशेषः

297

सर्वत्रासीन एव वामभागे कुर्यात्, जले पाणौ स्राने च नगण्डूषान् कुर्यात् ।

***

-अथ स्नानक्रम:

प्रथमतः स्नानं षड्विधम् । नित्यं नैमित्तिकं काम्यं मलाकर्षणं नूतनप्रवाहे नद्यां त्रिरात्रन्न स्रायात् । काले अकाले वा नद्यां नूतनजलस्य

क्रियारूपं क्रियाङ्गश्चेति । प्रात: स्नानादिकं नित्य् । जननमरणाशुद्धस्पर्शनादिनिमित्ते क्रियमाणं नैमित्तिकम् । पुष्यस्नानादिकं काम्यम् । तैलोद्वर्तनादिभिः स्नानं मलापकर्षणम् । समुद्रगङ्गादि पुण्यतीर्थस्नानं क्रियारूपम् । श्राद्धहोमपूजाद्यंगतया क्रियमाणं स्नानं क्रियाङ्गम् । सङ्क्रान्त्युपरागस्नानादिकमपि नित्यम् । अकरणे प्रत्यवायश्रवणात् । एतेषु काम्यं स्रानं सकामानामेव । निष्कामैर्नकार्यम् । जननमरणादि निमित्तमन्तरेण निशि न नायात् । चन्द्रोपरागे तु निशिस्रानं न बाधकम् । यदि निमित्तान्तरवशात् करणीयं तदा अग्निं प्रज्वाल्य कुर्यात् । चण्डालादिवापीकूपतटाकेषु न स्रायात् । यदि स्नायात् बुद्धिपूर्वे उपवासत्रयेण । अबुद्धिपूर्वे एकोपवासेन । ब्रह्मकूर्चेण वा शुद्धेत् । अन्यनद्यां गङ्गागोदावरीव्यतिरिक्तनदीनाम न कीर्तयेत् । नद्यां सर्वदा प्रवाहाभिमुखं, वाप्यादौ तु दिवा सूर्याभिमुखं, रात्रौ प्रथमयामे प्रत्यमुखं, पश्चिमयामे प्राङ्मुखं, मध्ययामयोः प्राङ्मुखोदङ्मुखं वा स्नायात् । अशक्तानामुष्णोदक स्नाने न दोषः । शक्तानान्तु सप्तदिनोष्णोदकस्राने प्राजापत्यकृच्छ्रतश्शुद्धिः । अशक्तानामप्येकादशी पर्वसङ्क्रान्त्युपराग श्राद्धदिन जननमरणाशुचि स्पर्शादिनिमित्तेषूष्णोदकस्रानं निष्फलम् । आतुराणानदोषः ।


298 आहिकशेषः महत: स्रानानर्हता अल्पस्य तु न दोषः, नीराद्दूरजले भ्रमणवशात् गतप्रत्यागतजले च न स्नायात्, स्नानकाले अन्यदा वा आर्द्रवाससा मुखादिकन्न परिमृजेत् । तथा नाभेरधोभागदेहस्य दक्षिणहस्तेन शोधनं पादेन पादघर्षणञ्च न कुयात् । आतुरो न स्रायात् । सुहृद्वन्ध्वादीननुव्रज्य न स्स्रायात् । मार्गे नदीदर्शने स्रात्वा आचम्य वा तानदीं लङ्घयेत् । कटकमासि गङ्गा कृष्णा गोदावरी नर्मदाव्यतिरक्तासु समुद्रगासु नदीषु त्रिदिनं, असमुद्रगासु नदीषु मासं न स्रायात्, एवं स्रात्वा शिखां पृष्ठतो वामभागतो वा अनालम्बयित्वा पुरतो दक्षिणतो वा आलम्बयित्वा तीरं गच्छेत् । धर्मशास्त्रोक्तरीत्या वा पूर्वाचार्योक्त मृत्तिकास्नानरीत्या वा यदवगाहनात्मकं तदेव वारुणं स्रानम् । तदेव मुख्यम् । कापिलादिकं गौणस्नानम् । तत्र मन्त्रस्रानञ्चतुर्विधम् । आपोहिष्ठेत्यादिनवभिस्सप्रणवैः पादशिरो हृदय शिरो हृदय पाद हृदय पाद शिरस्सु च यथाक्रमं प्रोक्षणरूपमेकं । शन्नोदेवी x नः । आपो वा इदं + सुवराप ओम् । द्रुपदादिव x मैनसः । आपोहिष्ठा X यथाचनः, इत्येतैर्मन्त्रैश्शिरसि प्रोक्षणरूपं द्वितीयम् । आपोहिष्ठेति नवभिः पाद शिरो हृदयेषु त्रिवारं पादशः प्रोक्ष्य ततोर्धशः शिरोहृत्पादेषु द्विः प्रोक्ष्य तत: ऋक्त्रयरूपै रापोहिष्ठेत्यादिनवभिः हृदयपादशिरस्सु एकवारं प्रोक्ष्य ततस्समस्तेन तेन शिरसि प्रोक्षणरूपं तृतीयम् । वङ्गिवंशेश्वरोक्तरीत्या पवित्रमन्त्रजपपूर्वकमूलमन्त्रप्राणायामरूपं चतुर्थं । * । मानसिकस्रानं “खस्थितं पुण्डरीकाक्ष' मित्याद्याह्निकोक्त भगवद्दिव्यमङ्गलविग्रहध्यानरूपं । मन्त्रस्नानमानसिकस्राने तु अवगाहनस्नानवतापि नित्यं कर्तव्ये एव । अशक्त्या उष्णोदकसाने कर्तव्ये सङ्कल्पान्तं यथावत् 4 कृत्वा समस्तजगदाधार • निषेवणे इत्यनुज्ञाप्य प्रथमतस्तूष्णीं स्नात्वा

देहं सम्यक् प्रक्षाल्य तदुष्णोदकं किश्चित् कस्मिंश्चित् पात्रे धृत्वा तस्मिन्


आह्निकशेपः

भगवद्दिव्यवामपादाङ्गुष्ठगलत् गङ्गासान्निध्यं प्रार्ध्य गङ्गायै मनसा सर्वोपचारान् समर्प्य, तेन जलेन आपोहिष्ठेत्यादिभिर्मूलमन्त्रेण चात्मानं प्रोक्ष्य ततस्तज्जलमिश्रितेन उष्णोदकेन स्नात्वा अन्यतो गत्वा शुद्धजलेनाचम्य शुष्कवस्त्रेण देहं संमार्जयेत् । इत्थं गौणतया मुख्यतया वा यत पेदिनमनुष्ठीयते तन्नित्यं स्रानम् । नैमित्तिकन्तु यन्निमित्ते जाते क्रियमाणं तत् । यत्तु नित्य नैमित्तिकादि स्रानानन्तरं चण्डालादिदर्शने स्नानशाट्या देइपरिमार्जने उभाभ्यां बसनिष्पीडने आर्द्रवत्रन्निष्पीड्य स्कन्धपादनिक्षेपे नानवस्त्रमूर्ध्वमनुद्धृत्याधस्तात् त्यागे परित्यक्त स्नानवस्त्रस्य अनाचम्य अप्रोक्ष्य च स्पर्शने च पुनः स्नानं विधीयते तन नैमित्तिकं । किन्तु स्नानानन्तरमुक्तनियमातिक्रमे पूर्वकृतस्नानस्यैवासिद्धेः पूर्वस्नानस्थानापन्नत्वेन तत्पुनः स्रानमेव । नैमित्तिकस्नानं द्विविधं, सामान्यं सचेलस्नानञ्चेति । सामान्यस्नानन्तु नित्यस्नानवदाचमन प्राणायामसङ्कल्पोत्तरीयक्षालनपूर्वकं जले प्रविश्य सूक्तजपादिपूर्वकं क्रियमाणं । सचेलनानन्तु निमिते जाते आचमनादिकं कृत्वा प्रथमतो यथावस्थित एव जले निमज्ज्यानन्तरमाचमानुष्ठानपूर्वकं क्रियमाणम् । एतत्सचेलनानं द्विविधम् । एकस्नानात्मकं स्नानद्वयात्मकञ्चेति । पूर्वन्तु यथावस्थितो जले त्रिर्निमज्याचमनाद्यनुष्ठानपूर्वकं क्रियमाणम् । द्वितीयन्तु ? यथावस्थितो जलं प्रविश्य त्रयोदशवारनिमज्याङ्गानि संमृज्य आर्द्रवस्त्रं शुष्कीकृत्य परिधाय मृदा जलेन वा पुण्डूधारणं कृत्वाचमनप्राणायामपूर्वकं सङ्कल्प्य पुनः क्रियमाणं स्नानम् । सर्वेष्वपि नैमित्तिकस्रानेष्वङ्गभूतं देवर्षिपितृतर्पणं कार्यम् । केचिदेतेष्वघमर्षणपठनदेवर्षिपितृतर्पणनिषेधान्नास्तीति वदन्ति । यथासम्प्रदायमनुष्ठेयम् ।। *** 299


आह्निकशेषः

-स्नाननिमित्तानि— नैमित्तिकस्नाने निमित्तान्युच्यन्ते । षण्डपाषण्डपतिता भोज्यान्न, भ्रान्तोन्मत्त, खरोष्ट्र गौलीकृकलासाखुवृक गर्दभवानर, गृध्रकाककुक्कुटसूकर, श्मशानप्रेतधूमचितिकाष्ठचिति, सुरा तत् भाण्ड, लशुनास्थि मांसासृक्, रेतो विमूत्रान्यदेवलकनिवृत्तयज्ञीययूपादिसम्बन्धाः । पत्नीप्रसवे सद्यः स्नायात् । भोजनादिकर्मकाले बिडालप्सर्शे स्नायात् । भोजनात्पूर्वं वमनपुरीषोत्सर्जन शोकाश्रुपतनप्रेतसूतिकादर्शन तद्वाक्यश्रवणेषु सचेलं स्नायात् अस्थिसञ्चयनात्पूर्वं प्रेतबन्युजनसमाश्वासने स्नायात् । तदूर्ध्वश्वेदाचमनमात्रम् । प्रेतकर्मारम्भात्पूर्वमबन्धुश्चेत्स्नायात् । प्रारब्धे तु समाप्त्यनन्तरमेव । बन्धुजनस्त्वनन्तरमेव । प्रेतानुगमने कृते त्रयोदशवारन्निमज्य पुनः स्नायात् । प्रेतवहने कृते सचेलस्त्रयोदशवारन्निमज्य घृतं दशवारं गायत्र्यभिमन्त्रित चुलकजलं वा पीत्वा पुनःस्नायात् । भोजनात्परन्नाभेरधश्शुना स्पर्शे तद्देशं प्रक्षाल्याग्निना किञ्चित् प्रताप्य पुन: प्रक्षाल्य पादक्षालनपूर्वक माचामेत्, तदूर्ध्वाङ्गस्पर्शे सचेलस्नानम् । नाभेरधश्शुना दंशे आहिताग्नेरेकदिनम् । अनाहिताग्नेर्दिनद्वयम् । ब्रह्मचारिणो दिनत्रयम् । क्षीरपानेनेपवासः । तदूर्ध्वाङ्गदंशे द्विगुणम् । रजस्वलाचण्डालसूतिका प्रसूतिकारयित्रीस्पर्शन मबुद्धिपूर्वकञ्चेत् सचेलं स्नात्वा गायत्रीसहस्रं जपेत् । बुद्धिपूर्वे प्राजापत्यम् । तद्भाण्डस्पर्शे सचेलत्रयो दशवारन्निमज्य घृतप्राशनं तत्पर्यायं वा कृत्वा पुनः स्नायात् । चण्डालस्य पञ्चाशत्पदानि सूतिकायाष्षट्त्रिंशत्पदानि उदक्याया ।

चतुर्विंशतिपदानि पतितम्लेच्छकैवर्त बुरुडरजकमेदोनटभिल्लसुवर्णकांस्यायश्शिला दारुकार ध्वजितैलितन्तुवायक्षुरिप्रभृतीनां द्वादश

300


आह्निकशेषः

301 पदानि दूरतो गच्छेत् । तन्यूनश्चेत्स्नायात् । पत्तने पथि च तदर्धम् । तृणकाष्ठ समूहकुड्यान्तरितत्वे सामीप्येपि न दोषः न्यूनपदैत्सनिकृष्टस्यैव स्नानम् । तत्स्पृष्टस्याचमनतश्शुद्धिः । शूद्रादिस्पृष्टस्य सचेलस्नानम् । तत्स्पृष्टस्य द्वितीयस्य साधारण नानम् । तृतीयस्याचमनतश्शुद्धिः । अबुद्धिपूर्वकत्वे द्वितीयस्याप्याचमनमेव । चण्डालादिस्पृष्टस्य कृतक्षौरस्य च सचेलं त्रयोदशनिमज्जनपूर्वकं पुनः स्नानम् । तत्स्पृष्टस्य द्वितीयस्य सचेलम्नानम् । तृतीयस्य साधारणम् । अबुद्धिपूर्वकत्वे तृतीयस्याचमनम् । रोगिणो द्वितीयस्य गौणस्नानम् । चतुर्थस्य बुद्धिपूर्वकत्वेप्याचमनमेव । चण्डालाद्यस्पृश्यच्छायास्पर्शे नायात् । तत्र द्वितीयादेर्न दोषः । चत्वारिंशत्पदात्परं छायादोषो नास्ति । शूद्रादयो भारवाहिनश्चेत् तेषां मार्गं दत्वा स्वयमपक्रमेत् । नोचेत्तावेवापक्रामयेत् । न स्वयमपक्रमेत् । स्वयमपक्रमणे नायात् । दिवामैथुने पञ्चपर्वमैथुने च सचेलं नायात् । बालस्या सप्तमभासाद्रजस्वलादिस्पर्शे प्रोक्षणमेव । तदूर्ध्वमा चतुर्थाब्दाज्जलेन मार्जनम् । तदूर्ध्वश्चेत् स्नानम् । रजस्वलाशयनपात्रादिकं स्पृष्ट्वा नानमकृत्वा भुञ्जीत चेत् स्रात्वैकदिनमुपवासः । तदुच्छिष्टवस्रादिस्पर्शे सचेलं नात्वा ब्रह्म कूर्चं पिबेत् । नानादिकमकृत्वा भोजने दिनत्रयमुपवासः । रजस्वलासंयोगे सान्तपनकृछ्रम् । “शूद्रान्त्यस्पर्शसामीप्यादिनिमित्ते अज्ञाते न दोषः । सद्यो ज्ञाने तु स्रायात् । कालान्तरे एतादृशं निमित्तन्तव जातमिति केनाप्युक्ते सति मनसो व्याकुलत्वे नायात् । नो चेन स्रायात् । अज्ञातत्वावस्थायां कृतस्य कर्मणो न हानि: । तत्स्पृष्टस्यापि न दोषः। विष्णुमन्दिरे शूद्रादिस्पर्शेपि न दोषः । विष्णूत्सवे आलयात् बहिरपि षण्डपाषण्ड न । पतितचण्डालादिस्पर्शेपि न दोषः । मोहात् स्नाने कृते .


आह्निकशेषः

भगवत्सन्निधापराधक्षापणं कुर्यात् । भगवत्सेवार्थमनागतानां भगवद्वेषिणाञ्च स्पर्शेनासमाहितमनस्कतया नाने कृते न दोषः । शूद्रवाटीस्थकर्दमतोयस्य जङ्घाधः प्रदेशसम्बन्धे पादौ प्रक्षाल्य जङ्घयोस्तिस्रः पादयोः प्रत्येकं षण्मृत्तिका देयाः । तदूर्ध्वन्नाभे रधस्सम्बन्धे आकटि स्नायात् । तदूर्ध्वाङ्गसम्बन्धे सचेलं स्नायात् । तदितररथ्याकर्दमतोयस्य नाभेरूर्ध्वसम्बन्ध एव स्नानम् । तदधश्चेत्तत् प्रदेशमात्रं क्षालयेत् । अस्पृश्यतृणादिनिर्मित कटादावस्पृश्यै स्सहस्थित्यादिनिमित्ते सति निमित्तानुगुणं मुख्यं गौणं वा स्रानं कुर्यात् । व्याधिग्रस्तानां नैमित्तिकस्नानप्राप्तौ शक्तः कश्चन स्वयं स्नात्वा रोगिणं स्पृष्ट्वा तस्य धौतवस्त्रं प्रदाय पुनः स्रात्वा तं स्पृष्ट्वा वस्त्रान्तरं प्रदाय पुनः स्नात्वा तं स्पृशेत् एतत् स्पृष्टिनानम् । एवं नैमित्तिकस्नानविधिरुक्तः।

-काम्यस्नानं—

काम्यस्नानन्तु पुष्यस्नानादिकम् । तत्सकामैरनुष्ठेयम् । तेपि नित्यस्नानं कृत्वा प्रातः कालीनं कर्म कृत्वाचम्य प्राणानायम्य एतदर्थं पुष्यस्नानं करिष्य सति सङ्कल्प्य सात्विकत्यागवर्जं नित्यस्नानवत् स्नानं कुर्युः । निष्कामैरेतन्नानुष्ठेयम् । एतदुष्णोदकेन कृतञ्चेन्निष्फलमेव । इति काम्यस्नानक्रमः ।

-मलापहरणसानं—

मलापहरणं त्वभ्यङ्गस्नानादिकम् । एतदपि दीपावलीं विना प्रातर्न कर्तव्यम् । प्रातः कालीनकर्मानन्तरं सङ्गवकाले अमन्त्रकं कर्तव्यम् ।

302


303

आह्निकशेषः

माध्याह्निकस्रानाकरणेतु अभ्यज्य उष्णोदकेनैव स्नायात् । मलापहरणानन्तरं वं धृत्वा शीतेन वोष्णेन वा जलेन सूक्तजपप्रोक्षणादिपूर्वकं स्रात्वा वस्त्रं धृत्वा अङ्गतर्पणमपि कुर्यात् । उपवासव्रत श्राद्धदिनभृगुभौमार्क गुरुवासरश्रवणोत्तरफल्लुनीज्येष्ठार्द्राप्रतिपच्चतुर्थी षष्ठ्यष्टमीचतुर्दशीपर्वसु नाभ्यङ्गनानं कुर्यात् । क्षौरदिने अभ्यङ्गकरणे प्राजापत्यं निष्कृतिः । रात्रौ मध्याह्वात्परमपि न कुर्यात् । गुरुकुज भृगुभानुवासरेषु क्रमशो दूर्वामृत् गोमय कुसुमानि तैले प्रक्षिप्य वा अभ्यङ्गं कुर्यात् । शिरस्तैलेन निःसृतेननाङ्गलेपनम् । अन्याभ्यक्तशेषेन तैलेन अभ्यंगंच न कुर्यात् । दीपावलीनानमभ्यङ्गरूपं अरुणोदये कुर्यात्। एतन्नित्यमिति केचित् । अनिषिद्धकाम्यमिति केचित् । इत्यभ्यङ्गनानक्रमः ।

***

— धात्रीस्नानं—

धात्रीस्नानमपि द्वितीया सप्तमी नहमी दशमी चतुर्दशी पर्वसङ्क्रान्ति रविवासरेषु न कर्तव्यं । प्रातः काले न कर्तव्यं । एतत् काम्यमिति नित्यमिति मलापहरणमिति च मतभेदाः । मृत्तिकास्नानमपि भृगुकुजरविवारमातृपितृमृततिथि मखानन्दाकृत्तिकासु च प्रातः काले मध्याह्वात्परञ्च न कर्तव्यं, एतदपि पूर्ववदेवेति वदन्ति ।

***

—माघनानं—

माघस्नानन्तु स्त्रीमिस्सूर्योदयाव्यवहितोत्तरक्षणे कार्यम् । पुरुषैरुदयात्पूर्वमेव कार्यम् । ननूदयात् पूर्वं प्रातःस्रानस्य कर्तव्यतया


304 आहिकशेषः तत्प्रभृति सन्ध्यावन्दनजपान्तस्य कर्मणः अविच्छन्नधारतया उदयानन्तरमुपस्थानस्य कर्तव्यतया तदनन्तरं माघस्रानानुष्ठानस्य निष्प्रयोजनतया अरुणोदयकाले कस्यापि स्नानस्याननुष्ठेयतया उदयात्पूर्वं माघस्रानमनुष्ठायानन्तरं प्रात: स्रानानुष्ठाने सन्ध्यावन्दनकालातिक्रमेण प्रत्यवायस्य दुर्निवारतया माघस्नानस्य कस्समय इति चेत् ब्रूमः । मकरस्थे रवौ माघे गोविन्दाच्युत माधव । स्रानेनानेन मे देव यथोक्तफलदो भव'' इति मन्त्रमुच्चार्य उदयात्पूर्वं प्रात: स्रानानुष्ठाने तन्त्रेणोभयमपि सिध्यति । एतन्नित्यमित्येव बहूनामाशय: । काम्यमिति केचित् ।

***

— समुद्रस्नानं—

समुद्र गङ्गागोदावरी भगवतीर्थादिनानं क्रियास्नानम् । तत्र समुद्रस्नानविधिरुच्यते । त्रिमुहूर्तचतुर्दश्यविद्धपर्वकाले सर्वत्र समुद्रे स्नायात् । तद्व्यतिरिक्तदिनेषु नवपाषाण दर्भशयनचापाग्रादिक्लृप्तस्थलेष्वेव स्रायात् नान्यत्र । पाषाणदानं प्रथमं पुरस्तादावाहनं तत्र नमस्कृतिश्च । अर्घ्यं तथा प्रार्थन मभ्यनुज्ञा स्रानञ्च कुर्याद्दशतर्पणञ्च | समुद्रतीरं गत्वा प्रणम्य समुद्रं कुसुमाक्षतैरभ्यर्च्य “नमस्ते सलिलेशाय नमो गम्भीरमूर्तये । नमो मेघनिनादाय नमस्ते परमात्मने । विविधाघौघनाशाय सुधागर्भाय ते नमः । महानद्यधिनाथाय महारत्नोद्भवाय ते । महातरङ्गनिर्घोष विलसद्विस्मयात्मने । महाप्राण्यधिनाथाय महावारिधये नमः । समुद्राय नमस्तेस्तु सागराय नमोस्तु ते । सरितां पतये तुभ्यं नमस्तुभ्यमुदन्वते । नमोस्तूदद्धये तुभ्यं नमस्तुभ्यं सरस्वते । नमोम्बुराशये तुभ्यं पारावाराय ते नमः" इति -


305 " प्रणमेत् । आचम्य प्राणानायम्य समुद्रस्रानं करिष्य इति सङ्कल्प्य, इमं मे वरुणेत्यादिपञ्चर्चा वरुणं स्तुवन् । 'पिप्पलादसमुत्पन्ने कृत्ये लोकभयङ्करि । पाषाणन्ते मया दत्त माहारार्थं प्रकल्पितम्" । इति मन्त्रेण पाषाणं दत्वा । तत: “विश्वाची च घृताची च विश्वयोने विशाम् पते । सान्निध्यं कुरु मे देव सागरे लवणांभसि" । इति मन्त्रैरावाह्य, “नमस्ते विश्वगुप्ताय नमो विष्णवपां पते । नमो जलधिरूपाय नदीनां पतये नम:” एतैर्मन्त्रैः समुद्राय वयुनाये" ति समुद्राय वयुनाय सिन्धूनां पतये नमः ! नदीनासर्वासां पित्रे जुहुता विश्वकर्मणे विश्वा हा मर्त्यु हवि: " द्वाभ्याञ्च प्रणम्य "सर्वरत्नमय श्रीमन् सर्वरत्नाकराकर । सर्वरत्नप्रधान त्वं गृहाणार्घ्यं महोदधे " इति अर्घ्यं दत्वा; "पृथिव्यां यानि तीर्थानि प्राविशंस्त्वां महोदधे । स्नातस्य मे फलं देहि सर्वस्मात् त्राहि मांहसः” इति प्रार्थ्य, “समस्तजगदाधार + निषेवणे" इति भगवन्तमनुज्ञाप्य, वेदवसिष्ठयोनिः सरित्पतिस्सागररत्नयोनिः । अग्निश्च ते तेज इला च तेजो रेतोधा विष्णुरमृतस्य नाभिः" इदन्ते अन्याभिरसमानमद्भिः याः काच सिन्धुं प्रविशन्त्यापः । सर्पो जीर्णामिव त्वचं जहामि पापशरीरात् स शरीरस्कोभ्युपेत्य । “ द्वौ समुद्रौ " रामेण या कृता रेखा धनुषा क्षारसागरे । मुक्तिस्तद्दर्शनादेव न जाने स्रानजं फलम्। रघुवीरपदन्यास पवित्र । दशकण्ठशिरच्छेद हेतवे सेतवे नमः । केतवे रामचन्द्रस्य मोक्षमार्गैकहेतवे। सीताया मानसाम्भोजभानवे सेतवे नमः " इत्यादिकं यथायोग्यं यथाशक्ति पठन् नात्वा "वेदादयो 4 " 6 4

आह्निकशेपः

वस्त्रपुण्डूधारणानन्तरं समुद्रस्नानाङ्गं पिप्पलादादितर्पणं करिष्य इति सङ्कल्प्य, ‘‘पिप्पलादं कविं कण्वं कृतान्तं जीवितेश्वरम् । मन्युञ्च कालरात्रिञ्च विद्याञ्चाहर्गणेश्वरं" इति नामभ्यो दशभ्यस्तर्पयित्वा


306

आहिकशेषः

स्रानाङ्गदेवर्षितर्पणं कुर्यात् । अधिकस्नानोद्देशे सति, परिषदनुज्ञापूर्वकं कुर्यात् । तत्क्रमः, अशेषे— स्वीकृत्य मम जन्मप्रभृति, कृतभरन्यासश्चेत्, भरन्यासप्रभृति एतत्क्षण पर्यन्तं मनोवाक्कायै: ज्ञानत: अज्ञानता वा मदनुष्ठितानां अकृत्यकरण कृत्याकरणरूपाणां सर्वेषां पापानामपनोदनद्वारा भगवत्प्रीत्यर्थं अशीत्युत्तरसहस्रकृछ्रफलप्रदानि षट्त्रिंशत् सङ्ख्यातानि समुद्रस्नानानि यथार्हं चापाग्रादिस्थलेषु कर्तुं योग्यतासिद्धिमनुग्रहाणेति अनुज्ञाप्य, तथैव सङ्कल्प्य समुद्रतीरं गत्वा पूर्वोक्तक्रमेण प्रातस्नानप्रभृति सन्ध्यावन्दनान्तं कृत्वा सङ्कल्पितेषु समुद्रस्नानेषु प्रथमस्नानं करिष्य इति सङ्कल्प्य, पूर्वोक्तसमुद्रप्रणाम तत्स्तुति तदर्घ्यप्रदानमन्त्रपठनादिकं यथाशक्ति कुर्वन् स्नात्वाऽऽर्द्रवस्त्रं सप्तवातैश्शोषयित्वा धृत्वा ऊर्ध्वपुण्डूं धृत्वा पिप्पलादादितर्पणं देवर्षितर्पणञ्च कृत्वा आचम्य प्राणानायम्य सङ्कल्पितेषु द्वितीयस्नानं करिष्य इति सङ्कल्प्य स्नायात् । एवमेव तृतीयादि प्रतिस्रानं शोषितवस्त्रपुण्डूधारणं समुद्रस्नानाङ्गं पिप्पलादादितर्पणं स्नानाङ्गं देवर्षितपणञ्च कार्यम् । एवं यथा शक्त्यवकाशं पञ्चषादिदिनेषु यथाभिमतं चापाग्रादिष्वेकत्र वा अनेकत्र वा सङ्कल्पितानि षट्त्रिंत् स्नानाति कुर्यात् । न तु प्रतिस्थलं षट्त्रिंशत् स्नाननियमः । प्रतिदिनं प्रातस्रानन्तु पृथगेव । न तु सङ्ख्यान्तर्गतम् । पापविशेषादिनिमित्तसम्भवे परिषद्विधायकादि कल्पनपुरस्सरं विशेषतः सङ्कल्प्य स्नायात् । तत् क्रमस्त्वन्यत्र द्रष्टव्यः । इति समुद्रस्नानक्रमः ।

एवं गङ्गादिपुण्यतीर्थेषु स्नायात् । अनेन निर्वर्त्यायाः कस्या अपि क्रियाया अभावात् स्नानस्यैव क्रियात्वात् एतत्क्रियास्नानमित्युच्यते । जपाङ्गतया होमाङ्गतया जगन्त्यादिविशेषाराधनाङ्गतया श्राद्धाङ्गतया वा


आह्निकशेपः

307

। क्रियमाणं स्रानं क्रियाङ्गनानमुच्यते । ग्रहणसङ्क्रान्त्यादि पुण्यकाले यत् जीवपितृकादिभिरपि कर्तव्यं स्रानं तनित्यम् । अकरणे प्रत्यवायश्रवणात्। तत्तत् श्राद्धाङ्गं यत् क्रियते, तत्क्रियाङ्गम् । स्नानद्वयानुष्ठनाशक्तौ तन्त्रेण एकनानस्यैवोभयार्थत्वसिद्धिः । एवं प्रातस्त्रानेन माध्याह्निकनानेन वा स्रानान्तरप्रसक्तौ अशक्तानां तन्त्रेणेकेनैव स्नानेनार्थ द्वयसिद्धिः, तत्र - नित्यात् काम्यसिद्धिरिति केचित् । काम्यान्नित्यसंसिद्धिरित्यन्ये । यथोचितमत्र ग्राह्यं । एवन्नैमित्तिकेपि सङ्क्रमणादितर्पणस्य प्रात:कालीनत्वे वस्त्रशोषणस्यावकाशे सति स्रात्वा तद्दिनशोषितवस्त्रं धृत्वा तर्पयेत् । पुण्यकालातिक्रमणादनवकाशे सति अद्विसूर्येण वस्त्रेण कुर्यात् । गौणकाले मुख्याचारेणानुष्ठानापेक्षया मुख्यकाले यथाशक्त्याचारेणानुष्ठानस्यैव युक्तत्वात् । सङ्क्रमणस्यानागतत्वेपि तत्तत्पुण्यकालस्य पूर्वमागतत्वात् स्रानतर्पणादौ उद्देश्यमासादिकमेव सङ्कल्पे वाच्यमिति निबन्धनकृतामाशय इति प्रतिभाति । केचित्तात्कालिकमेव मासादिकं वाच्यमिति वदन्ति । यथाशिष्टानुष्ठानं ग्राह्यम् । एवं सर्वेषां नानानां क्रम उक्तः ।

***

-क्षौरविधिः

प्रसङ्गात् क्षौरविधिरुच्यते । क्षौरं मासि मासि गृहस्थैः कार्यम् । अभिगमनान्तं प्रातःकर्म कृत्वा सङ्गवकाले कारयेत् । सङ्गवात् परं पितृमास चतुष्टये निषिद्धदिने न कार्यम् । अज्ञानान्निषिद्धदिने क्षौरे कृते शुद्धदिने पुनः कारयेत् । क्षौरप्रशस्त नक्षत्रवारादियुक्ते स्वानुकूले दिने नापित हस्तपादादिकं प्रक्षालयित्वा क्षुरं गोमयजलैः प्रक्षाल्य शिरोङ्गञ्च


आहिकशेषः शुद्धजलेन स्वयमेव संमृज्य करवक्षोमुखशिरः पादगुह्यस्थानानि क्रमशो वापयेत् । मणिबन्धकूर्परमध्यदेशं आकट्यपराङ्गं न वापयेत् । भ्रूखण्डनन्नकारयेत् । एवं यथाविधि नखखण्डनान्तं कारयित्वा तस्मै वेतनं प्रदाय त्रयोदशमज्जनपूर्वकं स्नानद्वयात्मकपुनस्नानं कृत्वा नूतनयज्ञोपवीतं धरेत् । शिंखाणत्यागन्तु वामकरेण कृत्वा करं प्रक्षालयेत् । कर्णनासानेत्रमलस्पर्शे तद्विवरेऽङ्गुलिप्रवेशे च करं क्षालयेत् । कर्मकाले शिखावस्त्रदेहस्पर्शे हस्तं क्षालयेत् । गोमयंधयोः स्पर्शे च क्षालयेत् । एवं प्रासङ्गिकेन सह स्रानान्तविधिरुक्तः । एवं स्रात्वा कौपीनं धृत्वा द्वादशहस्तपरिमितं वस्त्रं सपञ्चकच्छमन्तरीयं षट्हस्तपरिमितमुत्तरीयञ्च धृत्वा दृतोर्ध्वपुण्ड्रो मान्त्रमानसस्नाने कृत्वा स्नानाङ्गं देवर्षिपितॄन् तर्पयेत् । सर्वत्र तर्पणे गोशृङ्गमात्रमुद्धृत्य जले तर्पयेत् । सन्ध्याकालातिक्रमे तुरीयमर्घ्यदानमुक्तम् । सङ्गवकालातिक्रमे प्राणायामत्रयेण सह तुरीयार्घ्यम् । मध्याह्नातिक्रमे प्राणायामषट्कम् । अपराह्नातिक्रमे द्वादशप्राणायामान्। रात्रौ प्रहरपर्यन्तातिक्रमे षट्त्रिंशत् प्राणायामपूर्वकं प्रातस्सन्ध्यां माध्याह्निसन्ध्यां सायंसन्ध्याञ्च क्रमेण कुर्यात् । न तु तयोः पृथक् प्रायश्चित्तम् । तत्कालस्याप्यतिक्रमे तु प्रातस्सन्ध्या माध्याह्निकसन्ध्ययोर्लोप एव । पञ्चमहायज्ञादिव्यतिरेकेण दिवाकर्तव्यकर्मणोपि रात्रिप्रहरपर्यन्तस्यैव कालत्वात् । माध्याह्निकसन्ध्याया अपराह्नातिक्रमे प्राणायामत्रयम् । सायाह्नातिक्रमे तत् षट्कम् । रात्रिप्रहरपर्यन्तातिक्रमे द्वादशप्राणायामान् कुर्यात् । माध्याह्निकसन्ध्यायाः कालातिक्रमे प्रायश्चित्तार्घ्यदानानुक्तेः प्राणायामा एव कार्या: । सायं सन्ध्यायाः कालातिक्रमे रात्रिप्रहरपर्यन्तं तुरीयार्घ्यदानमेव । ततोर्धरात्रपर्यन्तं प्राणायामत्रयम् । ततो यामत्रयावधि तत्षट्कं । ततः परमाप्रभातं द्वादशप्राणायामान् । परेद्युः 308


आह्निकशेपः

प्रहरपर्यन्तं चतुर्विंशतिप्राणायामान् कुर्यात् । ततः परं लोप एव । उक्तप्रायश्चित्तक्रमः प्रामादिकविषयः आपद्विषयश्च । बुद्धिपूर्वकत्वे

अष्टोत्तरशताष्टोत्तर सहस्रगायत्री जपाहरुपवासरात्र्युपवास दिनोपवासप्राजापत्यादिक, यथायोग्यं प्रायश्चित्तं भवेत् । सन्ध्यावन्दनादि नित्यकर्मण एकदिनलोपे एकदिनमुपवासः । दिनद्वयलोपे त्रिरात्रमुपवास: । दिनत्रयलोपे अर्धकृच्छ्रम् | दशाहलोपे पूर्णकृच्छम् । ततः परं मासादधोलोपे चान्द्रायणम् । तदूर्ध्वं चान्द्रायणं पराककृच्छ्रञ्च कुर्यात् । कृच्छ्रलक्षणं त्वन्यत्रावगन्तव्यम् । एवं सन्ध्यावन्दन जप मन्त्रजपाधारशक्ति देवर्षि काण्डर्षिपितृतर्पण वस्त्रनिष्पीडनपूर्वकं ब्रह्मयज्ञं कुर्यात् । तत्र विशेषः । ऋचः प्रीणं त्विति त्रिस्सलिलं पीत्वा, यजूंषि प्रीणंत्वित्योष्ठौ, परिमृज्य अप उपस्पृश्य । सामानि प्रीणन्त्विति शिरः स्पृष्ट्वा, अथर्वाणि प्रीणन्त्वित्यप उपस्पृश्य, ब्राह्मणानि प्रीणन्तिति लोचने, इतिहासपुराणानि प्रीणन्त्विति नासिके। कल्पा गाधाश्च प्रीणन्त्विति श्रोत्रे, प्रीणन्तु नारा शसीरित्युरः स्पृष्ट्वोदकं स्पृशेत् । एवं रूपमन्त्राचमनमाह्निकोक्तं तूष्णीमाचमनं वा कृत्वा ब्रह्मयज्ञं कुर्यात् । नियतप्रश्नाध्यायिनां ब्रह्मयज्ञे अनध्याये प्राप्तप्रश्नाध्ययनस्य न दोषः, अनियताध्यायिनां त्वेकोनुवाकोनध्यायदिनेऽध्येतव्यः । अधीतशाखान्तरोपि ब्रह्मयज्ञे स्वशाखामेव पठेत् । प्रातश्चेत्, ब्रह्मयज्ञप्रश्नमुपांशु पठेत् । मध्यन्दिने तूच्चैः। ग्राममध्ये चेत्सर्वदोपांशूच्चारणमेव । अनधीतवेदानां ब्रह्मयज्ञे पुरुषसूक्तजपः । प्रथमोपाकर्मणः पूर्वं चतुर्वेदादिमुक्त्वा गायत्र्यैव ब्रह्मयज्ञः कार्य: । ब्रह्मयज्ञपारायण जपादौ संहितामेव पठेत् । न क्रमजटादिकम् । भगवदुत्सवपारायणे क्रमपठनस्य न दोषः ।

309


आह्निकशेषः

-अनध्यायदिनानि

अथानध्यायदिनान्युच्यन्ते । अष्टमी चतुर्दशी पर्वद्वयप्रतिपत् शयनद्वादशी विष्वयनमन्वादियुगादयः आषाढशुद्धद्वादशी शयनद्वादशी कटकमकरसङ्क्रमणं अयनं मेषतुलासङ्क्रमणं विषुसंज्ञम् । मन्वादयस्तु ज्येष्ठाषाढ भाद्रपद कार्तिक फाल्गुन चैत्रपूर्णिमा: चैत्रमासतृतीया आषाढशुद्ध दशमी श्रावण कृष्णाष्टमी आश्वयुक् शुक्लनवमी पुष्यशुक्लैकादशी फाल्गुनामावास्या माघशुक्लसप्तमी कार्तिकशुक्लद्वादशी इति चतुर्दशमन्वादयः । युगादयस्तु वैशाखशुक्लतृतीया कार्तिकशुक्लनवमी भाद्रपद कृष्णत्रयोदशी माघामावास्येति चत्वारो युगादयः । यस्मिन्दिने उदयात्परं त्रिमुहूर्तं अस्तमयात्पूर्वं त्रिमुहूर्तं वा अनध्यायतिथिसम्बन्धः तद्दिनमप्यनध्यायदिनम् । चतुर्दशीदिने अस्तमयात्पूर्वं पर्वागमश्चेत् तत्पूर्वत्रयोदशी दिनमनध्यायदिनम् । पूर्वोक्त लयोरनध्यायदिनयोर्मध्यदिनमप्यनध्यायदिनम् । अनध्यायदिनत्व सन्देहेप्यध्ययनं वर्ज्यम् । एवं सन्ध्ययो: प्रदोषकालेषु रात्रिमध्यमयामद्वये च नाध्ययनं कुर्यात् । अथ प्रदोषनिर्णयः

310

यस्मिन्दिने सूर्यास्तमयानन्तरं नवनाडिका पूर्वकाले चतुर्थी आयास्यति, यस्मिंन्दिने सूर्यास्तमयात्परं चतुर्थी द्विनाडिका वर्तते, यस्मिन् सूर्यास्तमयात्परं पञ्चदशघटिकाभिः पूर्वं सप्तम्यायास्यति यस्मिं दिने अस्तमयानन्तरं सप्तम्येकघटिका वर्तते, तेषु दिनेषु सायं प्रदोषः * महाप्रदोषकाल उच्यते* यस्मिन्दिने अस्तमयसमये त्रयोदशी वर्तते तद्दिने महाप्रदोषः । दिनद्वयेपि तथा चेत् परदिने । परदिने अस्तमयात्परं अर्धघटिकासत्व एव परदिने प्रदोषः । नो चेत् पूर्वदिने


आह्निकशेषः

दिनद्वयेप्यस्तमयकाले त्रयोदश्यभावे पूर्वेद्युरस्तमयादूर्ध्वं षट्घटिकापूर्वकाले त्रयोदशी चेत् पूर्वदिने । तदूर्ध्वमागता चेत् परदिने । प्रदोषदिने अस्तमयात् पूर्वम् मुहूर्तद्वयमारभ्य रात्रौ यामद्वयपर्यन्तं नाध्येतव्यम् । महाप्रदोषेतु नाध्यायनमात्रनिषेधः, किन्तु किमपि न पठनीयम् । तवत्कालं सर्वाश्रमिणां मौनमेव । अशक्तौ रात्रावेकयाममर्धयाममास्तमयं वा मौनमनुष्ठेयम् । गायत्र्यादिजपो मानसिक: । अनध्यायदिनेषु चतुर्थीप्रदोषे च सन्ध्यावन्दने चतुःपञ्चाशद्वारमेव गायत्रीजपः, नाधिकम् । सप्तमीप्रदोषे सप्तत्रिंशत् । पर्वद्वये प्रतिपदि च षट्त्रिंशद्वारम् । महाप्रदोषे अष्टौविंशतिवारम् । महाप्रदोषे अभ्यङ्गभोजनशयन स्त्रीसंगादिकं नृसिंह्ममूर्तिव्यतिरिक्त भगवद्दिव्यमूर्तिसेवाञ्च वर्जयेत् । स्वशाखामनधीत्यान्यशाखाध्ययनन्न कर्तव्यम् । वेदमधीत्य तद्विस्मरणे भ्रूणहत्यादोषः । अन्यानुपूर्वध्ययने अपस्तवराध्यने च स एव दोषः । अध्ययनकाले कर्मकाले गमनकाले देवालये महत्सन्निधौ च शिखाप्रसारणशोषणादिकं निष्ठीवनादिकञ्च न कुर्यात् । रात्रौ ब्रह्मयज्ञं आरण्यकपठनञ्च न कुर्यात् । एवं ब्रह्मयज्ञं कृत्वा स्वसूत्रोक्तविधिना औपासनं कुर्यात् । स्वस्योपाधौ गुरुशिष्यपत्नी पुत्रऋत्विक् जामातृप्रभृतिभिः कारयेत् । विधुरब्रह्मचारि सन्यासिस्त्रीदुश्शीलबालादिभिर्न कारयेत्, स्वस्य औपासनं अकृत्वा परौपासनं न कुर्यात् । श्रौताग्निं हुत्वा ततः स्मार्ताग्निं जुहुयात् । श्राद्धभोजनं कृत्वा स्वीयमन्यदीयं वा श्रौतं स्मार्तं वा न जुहुयात् । ब्रह्मचारी तु समिदाधानं कुर्यात् । स्नातकस्तु विवाहपर्यन्तं लौकिकाग्नौ कालद्वयेपि व्यस्ताभिस्समस्ताभिर्व्याहृतीभिराज्येन जुहुयात् । एवं हुत्वा यथायोग्यमभिगमनाराधनं कृत्वा मङ्गलद्रव्यवीक्षणं महदभिवादनञ्च कुर्यात् । इत्यभिगमनम् ।

311


312

आह्निकशेषः

-उपादानं

अथोपादानं सङ्कल्प्य भगवदाराधनोपयुकत शाकफलादिकं यथाशास्त्रमाहरेत् । खिन्नवृत्तिरपि पतितपाषण्ड षण्डचण्डालाद्य सत्प्रतिग्रहं न कुर्यात् । सत्प्रतिग्रहे नार्तिज्यो न उञ्छवृत्यादिना वा यावत् कुटम्बभणमेवार्थं सम्पादयेत् । स्वाशक्य भगवद्भागवताराधन देवागारतटाकादि निर्माणाद्यर्थं दुष्प्रतिग्रहमतिप्रयत्नञ्च न कुर्यात् । यज्ञार्थं ऋणनिवृत्त्यर्थञ्च उचितराजधनादिप्रतिग्रहे कृतेपि न दोषः । शक्तेन प्रतिग्रहो न कार्यः । गत्यन्तराभावे विप्रस्य कृषिजीवन मनुमतमेव । उपादानकाले क्रियमाणं वेदान्तार्थविचारादिकं भगवदाराधनान्तरसामग्रीभूत ज्ञानसम्पादकतयोपादान एवान्तर्भूतम् । एवं समित् कुशपुष्पतुलस्यादिकं यथाशास्त्रमाहरेत् । यथा स्वयमशक्तश्चेत् शात्रीयप्रतिग्रहं करोति तथा स्वयं शक्तश्चेत् सभ्यो यथाशक्ति दद्यात् । शक्तौ सत्यामपि लोभादिना साधुविप्रलम्भन्न कुर्यात् । आहृतं शाकादिकं प्रक्षाल्य पाचयेत् । तण्डुलन्तु त्रिर्देवेभ्यः द्विर्मनुष्येभ्यस्सकृत् पितृभ्यः क्षालयेत् । तण्डुलक्षालनजलनालिकेरफलजलादिकं भगवदारादधनात् पूर्वन्नोपयुञ्ज्यात् । तथोपयोगे कृते तदन्नादेः भगवदनिवेद्यतया गवादिभ्यस्तन्न दद्यात् । इत्युपादानम् ।

***

-इज्या

अथेज्यां सङ्कल्प्य माध्याह्निकनानार्थं मृत्तिकागोमयादिसंभारान् गृहीत्वा नद्यादिकमासाद्य पाणिपादौ प्रक्षाल्य द्विराचम्य त्रिः प्राणानायम्य सङ्कल्प्य त्रिर्निमज्य अश्वक्रान्तेति मन्त्रतो दूर्वां शिरसि कृत्वा स्नात्वा अश्वक्रान्त इति सप्तवाक्यान्युच्चार्य एकया मृदा शिरः,


आह्निकशेषः

। तिसृभिरधोङ्गं एकैकस्य पादस्य त्रिस्र इति पदद्वयं षद्भिरुपलिप्य स्नात्वा, गन्धद्वारेति मन्त्रेण गोमयेन सर्वाङ्गमुपलिप्य स्रायात् । सर्वत्रामलकमात्रा मृत्तिका गोमयञ्च । एवं स्रात्वा पीठपरिकल्पनसूक्तपठनादिकं प्रातस्नानवत् कृत्वा उत्तीर्य वस्त्रधारणोर्ध्वपुण्डूतर्पणाचरणपूर्वकं माध्याह्निकं । ततो वस्त्रनिष्पीडनञ्च कुर्यात्, ब्रह्मचारि गृहस्थयोः नानद्वयं, यतिवनिनोः स्नानत्रयं, एतादृशमृत्तिकास्नानरूपं वा साधारणं वा माध्याह्नक स्रानं कुर्यात् । अशक्तस्तु गौणस्रानं कुर्यात् । अथाह्निकोक्तप्रकारेण भगवदाराधनं कुर्यात् । पुष्पाणि प्रक्षाल्य समर्पयेत् । तुलस्याः प्रोक्षणतश्शुद्धिः । सा पुरातनापि ग्राह्या । पुष्पस्य दिनान्तरे अशुद्धिः । करवीरपुष्पैर्गृहाच नार्चयेत् । भगवद्दक्षिणपार्श्व एव वन्दनजपतीर्थ प्रसादस्वीकारादिकं कुर्यात् । प्रदक्षिणप्रणामान्युग्मानेवाचरेत् । भगवद्दीपे एरण्डतैलन्न दद्यात् । भगवद्दीपन्नान्यत्र नयेत् । दीपं विना नाराधयेत् । दीपतैलन्न स्पृशेत् । स्पर्शेतु स्नायात् । पुमान् कुत्रापि दीपन्न निर्वापयेत् । स्त्री तु वख्राञ्चलेन । स्त्रीतु कूश्माण्डं न भिद्यात् । भगवद्दीपान्नान्यदीपं जनयेत् । भगवदनुपचारज्वलने तु न दोषः । स्वार्चामनाराध्यान्यार्चानाराधयेत् । स्वस्योपाधौ ऋत्विक् पुत्रगुरुशिष्यादिभिः कारयेत् । ते च औपासनवत् यजमानस्येज्याराधनं करिष्यामीति सङ्कल्प्य कुर्युः । भगवद्दिव्यविमानकवाटबन्धनोत्घाटने शनैर्निश्शब्दं कुर्यात् । इठात् अकाले वा न कुर्यात् । शक्तेन कालत्रयेप्याराधनं कार्यम् । अशक्तेन प्रातस्सायमभिगमनं सङ्ग्रहेण ध्यानरूपं कृत्वा मध्याह्ने इज्या यथोक्तविधिना कार्या । एकदिने श्रवणसङ्क्रान्तिजयन्तीमातृपितृश्राद्ध गुरुजन्मर्क्षाद्यनेक निमित्तप्रयुक्ताराधनप्रसक्तौ अभिगमनोपादान। 313 -


आह्निकशेषः

सङ्कोचेन तत्तदाराधनानि पृथक् पृथक् तत्तत्कालक्रमेण कुर्यात् । अनेकयौगपद्ये इच्छया पौर्वापर्यनियमः । अशक्तस्य तु यन्मुख्यं तत् कार्यम् । इतराणि ध्यानरूपाणि । नित्याराधनविशेषाराधनयोः सूर्यचन्द्रोपरागपुण्यकालाराधनं तत्तत्काले कर्तव्यम्। उपरागदूषिते काले *न नित्याराधनम् । मोक्षानन्तरमेव । सन्ध्यावन्दनौपासनादेर्न हानिः ।

अशक्तस्य कालयौगपद्ये शक्ताववकाशे च नित्यं कृत्वा विशेषमपि कुर्यात् । तन्त्रेणोभयम् । श्रीरामनवमीनृसिह्मजयन्ती श्रीजयन्त्याराधनं सर्वैरपि तत्तदवतारकाले कार्यम् । श्रीरामनवम्याराधनस्य मध्याह्नकालिकतया कटकलग्नस्य पूर्वमागमने पूर्वं कर्तव्यम् । आवर्तनात् परमागमने नित्याराधनानन्तरं कार्यम् । अशक्तस्य तु तन्त्रेणोभयम् । नृसिंह्मजयन्त्याराधनमपि अर्धमण्डलसमये सायंसन्ध्यां कृत्वा औपासनात् पूर्वमेव प्रकाशवत्यां सन्ध्यायां कर्तव्यम् । श्रीजयन्त्याराधनं तद्दिनरात्रौ चन्द्रोदयकाले कर्तव्यम् । “श्रीजयन्तीविशेषाराधनं करिष्ये, श्रीरामनवमीविशेषाराधनं करिष्ये’’, इत्येवं सर्वत्र वैशेषिकाराधनसङ्कल्पः । एवं गुरुजन्मर्क्षमातृपितृश्राद्धादिदिनेषु क्रियमाण दिव्यप्रबन्धाध्ययनाङ्गतया प्रातर्वा मध्याह्ने वा सायं वा रात्रौ वा आराधनस्य कर्तव्यत्वे ‘‘दिव्यप्रबन्धाध्ययनाङ्गं विशेषाराधनं करिष्य” इति सङ्कल्प्य कुर्यात् । नियताभिगमनाराधनाधिकारी तु तत्तत्काले तन्त्रेण कुर्यात् । एकस्मिन् दिने एकदैव भूतशुद्धिः । भोजनाद्यन्तरितेतु पृथक् । तीर्थप्रसादस्वीकारस्तु प्रत्याराधनं कार्यः । भगवत्तीर्थं वैश्वदेवानन्तरं स्वीकर्तव्यम्। (केचित् पूर्वमेवेति वदन्ति । एवं मातृपितृमृताहेपि श्राद्धात् पूर्वमेव स्वीकुर्वन्ति ।) भगवद्वन्दनं भगवत्तीर्थप्राशनञ्च कृत्वा न पाणिप्रक्षालनं कुर्यात् । भगवदालयादागत्य न पादौ प्रक्षालयेत् ।

314


आह्निकशेषः

मोक्षानन्तरमेव रात्रौ वा भगवदाराधनभोजनादिकं कर्तव्यम् । पञ्चमहायज्ञानान्तु रात्रौ नानुष्ठानम् । सूर्यग्रस्तास्तमये तु रात्रौ मोचनानन्तरं स्रात्वा भगवदाराधनं कृत्वा स्वयन्न भुञ्जीत । आशौचकालेपि मृतपितृक: आर्द्रवाससा चन्द्रसूर्योपरागे तर्पणं कुर्यात् । चन्द्रग्रस्तास्ते मोचनानन्तरं स्रात्वा दिवा इज्याकाले भगवदाराधन वैश्वदेवादिकं कृत्वा स्वयमभुक्त्वा रात्रौ चन्द्रोदयानन्तरं स्नात्वा भुञ्जीत । कृत्तिकादीपोत्सवाराधनमपि सायं सन्ध्यामौपासनश्च कृत्वा यथासम्भवमासनोपचारैरभ्यर्च्य धानादिनिवेदनानन्तरं ‘‘अग्निर्नः पातु कृत्तिका: " इत्याद्यष्टवाक्यैः, अग्यात्मकभगवते, दीपविशेषनीराजनं समर्पयेत् । ततस्सायं वैश्वदेवं कुर्यात् ।

***

– धनुर्मासाराधनविधिः

धनुर्मासाराधनविधिरु च्यते । धनुर्मासि प्रतिदिनमुषसि स्रात्वा, भगवन्मन्दिरं गत्वा प्रणम्य "कौसल्या सुप्रजा रामे" त्यादि सुप्रभातवाक्यैः भक्ताङ्घ्रिरेणुकृतप्राबोधिकद्राविडदिव्यप्रबन्धगाधाभिश्च भगवन्तमुद्बोध्य, दिव्यकवाटमुद्धाट्य प्रणम्य, “धनुर्मासाराधनं करिष्य" इति सङ्कल्प्य, यथाविधि मन्त्रपुष्पान्तमुपचारान् कृत्वा, गोदादिव्यगाधादिकमधीत्य, मुद्गान्ननिवेद्य, अनन्तरमवसानगाधापठनकाले प्रतिदिनमेकैकगाधाक्रमेण त्रिंशद्दिने गोदात्रिंशद्गाधाश्च पठेत् । तन्मासस्यैकोनत्रिंशद्दिनत्वे पूर्वमासान्त्यदिन - मुत्तरमासाद्यदिनं वा आराधनायाङ्गीकुर्यात् । "

तत्र वृश्चिकमासान्त्यदिने अर्धरात्रादधस्तद्धनुस्संक्रमणे तद्दिनं ग्राह्यम्। परतश्चेत् मकरमासप्रथिमदिनम्। यद्युपाधिवशात् उदयात् पूर्वं न

315


आह्निकशेषः

क्रियते तद्दिने सन्ध्यावन्दनानन्तरं प्रातरेव कार्यम् । एवमाराध्य तीर्थतुलस्यादिकं स्वीकृत्य, निवेदितमुद्गान मामलकमात्रं स्वीकुर्यात् । एकादश्यादिषु न स्वीकुर्यात् । एवं भगवत्सन्निधौ एकादश्यादिवृतदिनानि दर्शादिश्राद्धदिनानि च वर्जयित्वा इतरदिनेषु भगवन्निवेदितान्नप्राशने न दिवाद्विभोजनादिप्रत्यवायः । एकभक्तदिने गोष्ठयां प्रसादत्वेन दत्तस्यानस्य पुलाकमात्रं स्वीकार्यं नोपेक्ष्यम् । स्वस्योपाधौ धनुर्मासाराधनं अन्येनापि कारयेत् । आशौचकाले एकादश्यादिव्रताधिकारो नास्ति । व्रतानुष्ठानाभावेपि व्रतदिने अन्नस्य निषेधान्न भोक्तव्यम् । मातृपितृमृतिवत्सरे कृतसंपिण्डीकरणस्याराधनयोग्यतायास्सत्वात् व्रतसङ्कल्पवर्जं तत्तदुत्सवकाले तत्तद्विशेषा-राधनं कुर्यात् । वत्सरान्तसपिण्डीकरणे तदपि न ।

एवं भगवन्तमाराध्य, भगवन्मात्रनिवेदितैरन्नादिभिस्तदभावे आमेन फलैर्वा यथोपदेशं वैश्वदेवं कुर्यात् ।

स्वयं श्राद्धनिमन्त्रितश्चेत् ? वैश्वदेवान्तं स्वीयनित्यकर्म कृत्वा, प्राप्तद्वितयवरणः, अभ्यङ्गं कृत्वा श्राद्धं भुञ्जीत । श्राद्धं भुक्त्वा होमस्वाध्याय भगवदाराधनादिकन्न कुर्यात् । जयन्त्यादिव्रतदिनेषु श्राद्धभोजनेपि व्रतहानिर्नास्ति । व्रतदिने प्रातव्रतं सङ्कल्प्य श्राद्धभोजनं कृत्वा परेद्युर्भगवदाराधनपारणानुष्ठानेन व्रतं समापयेत् ।

एकादशी जयन्त्यादिदिने मृताहसम्भवे प्रातव्रतं सङ्कल्प्य श्राद्धं कृत्वा पितृशेषमाघ्राय विशेषाराधनादिकं कृत्वा, परेद्युः श्राद्धाङ्गतर्पणं कृत्वा, भगवन्तमाराध्य पारणं कुर्यात् ।

व्रतदिने क्षौराभ्यङ्ग पुष्पताम्बूलादिकं वर्जयेत् । उत्सवान्तपारणपक्षे सङ्क्रमणादौ श्राद्धकर्तुः श्राद्धभोक्तुश्च

316


आह्निकशेषः

317

रात्रिभोजननिषेधात्, आराधनमात्रम् । पारणन्तु ते । तद्व्यतिरिक्तपर्वरात्रावपि पारणस्य न कापि क्षतिः । मृताहवदेव तत्पूर्वदिनमपि ।

प्रात:पारणपक्षे परेद्युस्सङ्क्रमणादि सम्भवे प्रातः पारणं लुप्यते । सङ्क्रमणेन पारणस्याविरोधे सति कार्यमेव ।

व्रतानन्तरदिने श्राद्धकर्तृत्वं श्राद्धभोक्तृत्वं वा स्वस्य सम्भावितश्चेत् प्रातर्भगवन्तमाराध्य, व्रतं समापयेदिति केचित् । अन्ये तु श्राद्धभोजनं श्राद्धीयपितृशेषभोजनं वा पारणात्वेन विभाव्यानन्तरं व्रतसमापनमित्याहुः । यदत्र युक्तं तद्ब्राह्यम् ।

पिता पुत्रास्सर्वेपि विभक्ता अविभक्ता वा, सन्ध्याहोमव्रतादिकं पृथक्कुर्युः । इच्छायां सत्यां भगवदाराधनमपि । वैश्वदेवन्तु परमेकस्मिन् गृहे पिता, अभिन्नपाकेषु पुत्रेषु ज्येष्ठो वा कुर्यात् । भिन्नपाकाश्चेत् भिन्नपाकाभावेपि विभक्ताश्चेत् पृथक्कुर्युः । एवं वैश्वदेवं कृत्वा प्रातर्ब्रह्मयज्ञाकरणे तदपि कुर्यात् । औपासनाग्नौ वैश्वदेवे तच्छेषं दम्पती भुञ्जीयाताम् । पाकाग्नौ चेत् सर्वैरपि भोज्यम् ।

अथ यतये ब्रह्मचारिणे च भिक्षान्दद्यात् । यतिहस्ते प्रथमं जलं दत्वा ततो भैक्षं दत्वा पुनश्च जलं दद्यात् । ग्रासपरिमिता भिक्षा। एवं भिक्षात्रयं दद्यात् । हस्तेन न भिक्षा देया। पात्रपत्राद्यन्तरितेन हस्तेन स्त्री वा पुमान्वा दद्यात् । वैश्वदेवात्पूर्वं भिक्षार्थं यत्यागमने वैश्वदेवार्थमुद्धृत्य पात्रे निधाय भैक्षन्दत्वा वैश्वदेवं कुर्यात् । ततः पादघटिकाकालमतिथिं प्रतीक्षेत । आगतमतिथिं यथाविधि सम्पूज्य भोजयेत् । अशक्तौ जलं विश्रमार्थं स्थलं वा दद्यात् । विनयेन वाक्येनोपचरन्न न्नदातारं वा


आह्निकशेषः

निवेदयत्। अतिथिरयोग्यश्चेत् तं अज्ञातकुलगोत्रानन्याश्चान्नार्थिनो भगवदनिवेदितैरनाद्यैर्भोजयेत् ।

अतिथीन्बालान्मोण: अशक्तान्वृद्धान् मातृपित्रादीन् गर्भिणीञ्च भार्याञ्च पूर्वं भोजयित्वा पुत्रबान्धवादिभिः स्वयं भुञ्ज्यात् । पाकभेदं घृतादौ परिवेषणादि वैषम्यं च न कारयेत् । तथा कृते महान् प्रत्यवायो लोकनिन्दा च स्यात् ।

***

— अथ भोजनविधि:

पाणी पादौ प्रक्षाल्य द्विराचम्य शक्तश्चेत्, स्वर्णवलयं वर्तुलदर्भपवित्रश्च धृत्वा, अशक्तश्चेत् वर्तुलदर्भपवित्रं वा धृत्वा, भुक्तिपात्रस्यान्यूनाधिकं गोमयेन निच्छिद्रं चतुरश्रमण्डलं कृत्वा, तस्मिन् प्रक्षाल्य निक्षिप्ते जम्बूपनस काञ्चीनालिकेरपलाशकदल्युहिनापिशाचोदुम्बरपद्मचूतानामन्यतमपत्रे अभिने प्राङ्मुखो दक्षिणाभिमुखो वा भोजनं कुर्यात् । अश्वत्थवटतिन्दुकार्कोदुम्बरपत्रे करे अञ्जलौ पाषाणे पर्णपृष्ठे वस्त्रे कदल्यादिगर्भपत्रे च न भोजनम् । सौवर्णराजतत्कांस्यपात्रे वा भुञ्ज्यात् । वस्त्रप्रावृतदेहेन न भुक्तिः कार्या। स्वजनैरप्येकपङ्क्तिभोजनं न कुर्यात् । ब्रह्मविद्भिस्सह्रैकपङ्क्तिभोजनन्तु पावनम्। अग्निजलभस्मद्वारादिभिः पङ्क्तिर्भिद्यते । तथा निम्नोन्नतप्रदेशेनापि पङ्क्तिभेदः । पानपात्रं दक्षिणपार्श्वे निक्षिप्य वामकरेण कांस्यादिचषकस्थं तीर्थं षडङ्गुलधारया पिबेत् । पानकाले भोजनपात्रं दक्षिणेन पाणिना स्पृष्टव्यम् । स्वहस्ते सत्यन्यहस्तेन न पिबेत् । मुखनिःसृतज़लस्य पात्रपतने तदन्नन्त्यजेत् । स्वाङ्गपतने स्रायात् । स्त्रीतु पानपात्रं वामपार्श्वे निक्षिपेत् । स्त्री वा पुमान्वा

318


आह्निकशेपः

319 भगवत्पात्रेण चक्रादिलाञ्छितेन वा आयसेन वा पात्रेण न पिबेत् । पीतशेषन्न पिबेत् । किञ्चिन्नि: स्राव्य वा पिबेत्, भोजनकाले दक्षिणेन इतरकाले वामेन करेण न पिबेत् । नद्यादौ दक्षिणेन पाणितलेनादाय पिबेत् । नाञ्जलिना पिबेत् । भोजनार्थमासीन: केनाप्यभिवादितः चेत् ? पुनराचामेत् । पादाभ्यां पादेन वा भुवं स्पृष्टा भोक्तव्यम् । अशक्तौ प्राणाहुतिपर्यन्तं वा । तस्मिन्नपि समये चरणौ वस्त्रेणाच्छादयेत् । न साधुसन्निधौ स्वचरणौ प्रकाशयेत् । पात्रपरिविष्टमनं आपोशनात्पूर्वन स्फुशेत् । आह्निकोक्तरीत्या परिषेचनापोशने कुर्यात् । भगवदभिषेकाचमनीयपानीयांभः स्वपानाय कल्पयेत् । पाद्यतीर्थेनैवापोशनद्वयम् । आसने समासीनोपि पादौ भूमावेव निक्षिपेत् । आसने पादौ निक्षिप्य न भुञ्ज्यात् । आपोशनार्थं गृहीतस्य तीर्थस्य न वृथास्रावं पुनः पूरणञ्च कुर्यात् । परिषेचनशेषजलेनापोशने पञ्चगव्यप्राशनं कार्यम् । प्राणाहुत्यनन्तरं वामकरं स्पृष्टभोजनपात्रं तत्रैव क्षालयेत् । नत्वनमुल्लङ्घयान्यत्र । सर्वेषामेतावन्तं कालं मौनम्। अनन्तरं साधुभिस्सद्वाक्यमुक्त्वा वा भुञ्ज्यात् । वर्णिनो यतेश्चाऽऽभोजनावसानं मौनमेव । अनिवेदितं भगवते न भुञ्ज्यात् । अन्यत्र भगवन्निवेदितं स्वार्चायै निवेद्य ततोन्तर्यामिणे निवेद्य प्राणाहुतीः कृत्वा भोक्तव्यम् । भोजनमध्यप्राप्तं फलादिकं पुत्रादिना निवेदयित्वा भोक्तव्यम् । निवेदनानर्हं कोद्रवान्नादिकमापदि भोक्तव्यञ्चेत् भगवन्निवेदिततोयादिभिर्मिश्रीकृत्य भुञ्जीयात् । एवं भुक्त्वा, अक्षालितेनालीढेन पाणिनोत्तरापोशनं कृत्वा, वर्तुलपवित्रं विस्स्रस्य

भूमौ विसृजेत् । पात्रे प्रक्षेपे प्रायश्चित्ती भवति । आपोशनानन्तरं पात्रस्पर्शे आपोशनमकृत्वोत्थाने च सचेलं नायात् । भुक्तिकाले


आह्निकशेषः

पादेनाङ्काक्रमणं, वामपाणिना भूतलस्पर्श, पादस्पर्श, पादप्रसारणं,

उच्छिष्टपाणेर्मुखसमुद्धरणं दक्षिणपाणिना भुक्तिपात्रासंस्पर्शं, निष्ठीवनं, अतिवादं, लौकिकवादं, कलहं, परिहासं, बालतर्जनं, अन्नदोषकथनं, सह भुञ्जतां शीघ्रभोजननियोगं, भुक्तवत्सु तेषु स्वयं शनैर्भोजनमित्यादिकं वर्जयेत् । भुक्तिकाले श्वशूद्रपतिताद्यवलोकने तदन्नं परित्यजेत् । सूकरकुक्कुटाद्यवलोकने “मानस्तोक” इत्यृचं जपेत्’ । तथा पतितशूद्रादिवाक्यश्रवणे चण्डालरजस्वलादिवाक्यश्रवणे तदन्नन्त्यजेत् । भुक्तिकाले क्रियाकाले च बिडालपुच्छस्पर्शे स्रायात् । पुच्छव्यतिरिक्ताङ्गस्पर्शे क्रियाकाले आचमनं, भुक्तिकाले स्पृष्टाङ्गस्य जलेन मार्जनञ्च कुर्यात् । मुखाधिककवलं मुखनिःसृतञ्च त्यजेत् । अपकं तैलपक्कं दर्व्या दत्तं तद्व्यतिरिक्तं हस्तदत्तमायसपात्रदत्तञ्च त्यजेत् । प्रत्यक्षलवणं क्षीरदध्याम्लयुक्तं पटोलं; तादृशं च निष्पावजातं साम्लमगस्त्यशाकं, दधिमिश्रं माषं, लवणेन वा तक्रेण वा मिश्रं क्षीरं, क्वथितं नालिकेरजलं दधि च, ताम्रस्थे क्षीरमधुनी, कांस्यपात्रस्थमैक्षवं नालिकेरजलञ्च त्यजेत् । खादितन्तु न खादयेत् । चूतफलादिकन्तु हस्तेनादाय पुनर्निक्षेपवर्जं भोक्तव्यम् । मध्ये मध्ये निक्षेपे पुनः खादनदोषः । नखविदलितन्त्यजेत् । उच्छिष्टपरिविष्ट-माज्यं पर्युषितं शूक्तञ्च परित्यजेत् । भक्ष्यशूक्तत्वपर्युषितत्वयोरुप दंशवटकसंस्कृतान्न भक्ष्यशाकादिपाकविशेषौधादीनां पर्युषितत्वस्य च न दोषः, तथापि व्रतदिने श्राद्धदिने च तानि त्याज्यानि ॥ प्रथमं द्रववस्तु, मध्ये कठिनवस्तु, पुनश्च द्रववस्तु च भोक्तव्यम् । अन्नव्यञ्जनादौ रोमनखमक्षिकादिजन्तुदर्शनञ्चेत् पाककाल एव तत्सद्भावे निश्चिते सति तदन्नव्यञ्जनादिकं त्याज्यं । पाकात् परं तत्सद्भावे सति

320


आह्निकशेषः

रोमादिकमपनोद्य पाद्यजलं प्रक्षिप्य भोक्तव्यम् । न परित्याज्यम् । भोजनकाले वाय्वादिना तन्तुतृणरोमपांसुप्रमुखवस्तुपाते जलं मृदं वा अन्नादौ प्रक्षिप्य भोक्तव्यम् । मरीचिरसनालिकेरजलादिकं दक्षिणेन पाणिना अमत्रेणादाय पुनर्निक्षेपवर्जं पिबेत् । सशेषं निक्षिप्य पुनः पाने उच्छिष्टपानदोषः । भोजनकाले दीपनाशश्चेत् सूर्यं ध्यात्वा दीपागमनपर्यन्तं भुक्तिपात्रममुञ्चन् दीपागमने पात्रस्थमेवान्नादिकं भोक्तव्यम् ।न पुनः परिविष्टम् । सति

***

– अभोज्यादिविषयः

मुसलशब्दश्रवणे तैलेषु यन्त्रघरट्टशब्दश्रवणेपि न भुञ्ज्यात् । रात्रौ दधितैलतन्मिश्रपदार्थतिलामलकमुद्गसम्बन्धानि वस्तूनि, दिवा कपित्थधानाकेवलक्षराणि वर्जयेत् । भानुवारे सप्तम्याञ्चामलकन्त्यजेत् । प्रथमायां कूश्माण्डं, द्वितीयायां बृहतीं, तृतीयायान्तरुणीं, षष्ठ्यां दाडिमं, अष्टम्यान्नालिकेरं, दशम्यां पटोलिकां, एकादश्यान्निष्पावं, त्रयोदश्यान्तिलं, चतुर्दश्यां पर्वकाले संक्रमणे चाम्लञ्च परित्यजेत् । मार्जारमूषिककुक्कुटकाकनरादि मुखस्पृष्टं मनुष्यपश्वाद्याघ्रातं च न भोक्तव्यम् । आशौचानं श्राद्धशिष्टं दम्पतिभुक्तशिष्टं शूद्रपतितरजस्वलादिभुक्तशिष्टञ्च न भोक्तव्यम् । पाकभाण्डस्थमन्नादिकं पात्रान्तरे निधाय तस्मादन्नादिकमादाय पात्रान्तरे निक्षिप्य शूद्ररजस्वलादिभ्यो देयम् । — तथा सति पाकभाण्डस्थान्नादेर्न दोषः । पत्रान्तरस्थान्नादेरेव शिष्टदोषः । उपरागकालपकं, अपक्कमतिपक्कं, पुनः पक्कं, भिस्सटां, सकेशविधि वा पक्कमक्षणतयोनिपक्कं, ऋतुस्रातापक्कं, पञ्चसंस्कारहीनपक्कं, बालपक्कं प्रत्यहं पुरुषपक्कं, आचारहीनपक्कं, -

21

321


आहिकशेषः

अन्यहस्तमर्दितं, प्रागुदग्व्यतिरिक्तदिङ्मुखेन पकं, उभयोर्द्रव्यमेलनेन समुदायपकं, शूद्रगृहपकं, पथि समुदायशालादिषु पक्कं, सत्रान्नं, शीतिभूतं, अत्युष्णं, अत्याम्लं अतिकटु, अतितिक्तं, सतुषान्नं, आरनालं, अन्यगृहपक्वान्नं, अद्वारादागतानं, चुल्लचा दक्षिणत उद्वासितं, पात्रव्यतिरेकेण हस्तदत्तं, मुखध्मातं, वृधा पायसकृसरपाकं, उपनयनसीमन्तनामकरण प्रथमार्तवानं, संघानं, अक्रमानं, अनादरदत्तानं, क्रयक्रीतानं, शूद्रानं, आचारहीनानं, लुब्धानं, उन्मत्तभ्रान्ताद्यन्नं, वार्धुषिकाद्यन्नञ्च, वर्जयेत् । ब्राह्मणात् क्रीतं क्षीरदध्यादिकं त्यजेत् । शूद्रगृहे गव्यं न पिबेत् । शूद्रपात्रेण न पिबेत् । शूद्रभुक्त पात्रशिष्टं दध्यादिकं त्यजेत् । स्त्रिया सह न भुञ्ज्यात् ।

***

– -उच्छिष्टविषय:

उच्छिष्टविषयं किश्चिदुच्यते । स्वोच्छिष्टकबलस्य भुक्तिकाले स्वदेहपतने अभुञ्जन्नुत्थाय स्रायात् । स्वोच्छिष्टलेपपतने तावन्मात्रदेशं प्रक्षाल्य भुक्त्वा यथाशक्ति गायत्रीं जपेत् । अन्योच्छिष्टलेपस्य स्वेदेहसम्बन्धे अभुञ्जन्नुत्थाय नायात् । मोहात् भोजने तु नात्वा त्रिशतगांयत्रीजपं कुर्यात् । भुञ्जानानां मिथोऽङ्गस्पर्शे तदन्नं त्यक्त्वा स्रानं कार्यम् । मोहात् भोजने गायत्र्यष्टशतं जपेत् । पात्रस्थमन्नादिकं भुक्त्वा तत: स्नात्वा गायत्र्यष्टशतजपः कार्य इति केचित् । भोजनात्परं हस्तक्षालनात् पूर्वं स्पर्शेपि स्नानं कार्यम् । भुञ्जानस्य भुक्त्यनन्तरमकृतहस्तक्षालनस्य वा अङ्गस्पर्शे स्रानं कार्यम् । तत्स्पृष्टद्वितीयस्याचमनतश्शुद्धिः । उच्छिष्टधारायाः स्वपादैकदेशाद्यवयवसम्बन्धे तावन्मात्रं प्रक्षाल्य भुक्त्वा तत्र त्रिस्रो मृत्तिका देयाः ।

322


आह्निकशेपः

तादृशधाराया: स्ववस्रसम्बन्धे अभुञ्जन्नुत्थाय सचेलं स्रायात् । मोहात्

भोजने स्नात्वा गायत्र्यष्टशतं जपेत् । एकदिनमुपवासो वा । भोजनपात्रस्योच्छिष्टसम्बन्धे भोक्ता तत्पात्रमस्पृशन्नासीत । अन्य: कश्चन तत्पात्रमन्यत्र नीत्वा तत्स्थलं गोमयेनोपलिप्य पात्रान्तरे अन्नादिकन्निधाय सान्नादिकमेव तत्पात्रं तत्स्थले निक्षिपेत् । भोक्ता तु तत्परिषिच्य भुञ्ज्यात् । नापोशनप्राणाहुती उत्तरापोशनमात्रम्। भोक्त्रा स्पृष्टोच्छिष्टभोजनपात्रश्चेत् हस्तं प्रक्षाल्य पूर्वोक्तक्रमेण निहितमन्नादिकं भुञ्ज्यात् । एवं द्वयोत्रयाणां वा उच्छिष्टधाराया मिथो भोजनपात्रसंसर्गे पूर्वोक्तक्रम एव । केचित् धाराया मिथः पात्रसंसर्गव्यतिरेकेण अन्यतरपात्रोच्छिष्टस्यान्यतरपात्रपतनेपि उभयोरन्नत्यागमिच्छन्ति । एवं भोक्तुः स्नाननिमित्त उच्छिष्टसम्बन्धव्यतिरेकेण पात्रमात्रोच्छिष्टसम्बन्धे सति पूर्वोक्तप्रकारेण कृत्वा भोजनेपि दिवा द्विभोजनसाम्यात् एकभक्तादिदिने तथा भोजननिषेधं वदन्ति । उभयोर्मूलं चिन्त्यम् । भुञ्जानः कश्चिदन्यस्य समीपे भुञ्जानस्य भोजनपात्रमनुच्छिष्टेनापि पाणिना स्पृशेच्चेत्; उभावप्यन्नं विसृजेताम् । तत् कथमिति चेत् भुञ्जानस्योच्चिष्टत्वात् तेन स्पृष्टान्यदीयपात्रस्य दुष्टत्वात्तत्र स्थमन्नादिकं तेन न भोक्तव्यम् । तत्पात्रस्योच्छिष्टत्वात् । तत् स्पृष्टवतोऽन्यस्याशुद्धत्वात् । उभावपि तत्तदनं विसृज्य पात्रान्तरनिक्षिप्तमन्नादिकमेव भुञ्जीयाताम् । स्पृशतः पुनर्भोजनं प्रामादिकस्पर्शविषयम् । बुद्धिपूर्वस्पर्शे तु अभुञ्जन्नुत्थाय स्नायात् । परिवेषणकाले दर्व्यादेरुच्छिष्टसम्बन्धे तद्दूरतो निधाय परिवेषकः हस्तं क्षालयेत् । इतरकरधृतं पात्रं भूमौ निधायाचम्य प्रोक्ष्य गृह्णीयात् । गृहीतधौतवत्रादेः पुरुषस्योच्छिष्टसम्बन्धे तदनिधायैवाचमनञ्चरेत् । गृहीतमृत्पाषाणभाण्डस्य पुरुषस्योच्छिष्टसम्बन्धे तद्भाण्डं

323


आहिकशेषः दूरतस्त्यक्त्वाचामेत् । भोक्तुरागमनात् पूर्वं भोजनपात्रदत्तस्यान्नादे रुच्चिष्टतुल्यत्वम् । प्राणाहुतेः पूर्वं पुनः परिविष्टमन्नं प्राणाहुत्यनन्तर माज्याभिघारितञ्च त्यजेत् । मोहात्तत् भोजने गायत्रीत्रिशतं जपेत् । एकपङ्क्तिप्रविष्टानां भुञ्जतां मध्ये यः कश्चन पूर्वं पूर्वापोशनं पिबेच्चेत् अन्यैस्तत् पङ्क्तिप्रविष्टैस्तदापोशनं विसृज्य पाणिं प्रक्षाल्य पुनरापोशनं कर्तव्यम् । तथा - उत्तरापोशनं पूर्वं कृतश्चेत् तत्पङ्क्तिस्थैरन्यैर्भोजनपात्रस्थमन्नादिकन्त्याज्यम् । पङ्क्त्यन्तरप्रविष्टानान्न दोष: । यदि कश्चन भुञ्जानेष्वन्येषु बलात् कामाद्वा उत्तरापोशनं कृत्वा वा अकृत्वा वा भुक्तिपात्रन्त्यक्त्वोत्तितष्ठेत तदा तद्भोजनशालास्थैस्सर्वैरपि न भोक्तव्यम् । शालान्तरस्थानान्न दोषः । तस्य भोजनकण्टकस्य प्राजापत्यं प्रायश्चित्तम् । भोजनशालायामेकस्मिन्नप्युच्छिष्टपात्रे स्थिते च्छिलायान्न भोक्तव्यम् । किञ्च एकपङ्क्तौ भुञ्जानः कश्चित् भोजनमध्ये व्याध्यादिवशात् मूत्रपुरीषोत्सर्जनं वमनं वा यदि कुर्यात् तत्पङ्क्तिप्रविष्टैर्न भोक्तव्यम् । तथा पङ्क्तिमध्ये भोक्तृव्यतिरेकेणान्योपि बालादिः पुरीषं विसृजेच्चेत्तत् पङ्क्ते? र्देषेः । भोजनकाले अन्यकाले वा हठाज्जलमलस्रावे तद्वस्त्रं परिहृत्यान्यद्वस्त्रं परिधाय नात्वा घृतं प्राश्य नूतनयज्ञोपवीतं धरेत् । भोक्तुर्हस्तक्षालनात् पूर्वं वमने गण्डूषमात्रम् । अन्तरं वमने स्नानम् । श्राद्धभोक्तृणामुच्छिष्टवमनविषये कर्तव्यक्रमः श्राद्धप्रयोगे उक्तस्तत्र द्रष्टव्यः । इत्युच्छिष्टविषयः । एवं जात्याश्रयनिमित्तदुष्टमपि वर्जयेत् । किञ्च भक्ष्याभक्ष्यविवेकविस्तार : अनुष्ठानादन्यग्रन्थाच्चावधेयः । 324

इत्थमुक्तनियमातिक्रमेण भोजने गायत्रीजपः उपवासः ब्रह्मकूर्चप्राशनञ्च यथानिमित्तं प्रायश्चित्तम् ।

***


आह्निकशेपः

— भोजननिषेधकालः

अथ भोजननिषेधकालः । एकादश्यादिव्रतदिनेषु दिवा रात्रं उपरागकाले च प्राप्ताष्टमवर्षो न भुञ्ज्यात् । अर्कवारे पर्वद्वये च रात्रौ चतुर्दश्यष्टम्योर्दिवा न भुञ्ज्यात् । एतदज्जीवपितृकविषयमिति वदन्ति । तथा चतुर्दश्यष्टम्यभोजनवचनं कृष्णाष्टमीचतुर्दशीविषयमिति च ।

अत्र किञ्चिद्विचार्यते । पर्वादिषूक्तमेककालभोजनात्मकमेकभक्तं किं स्वतन्त्रं उतोपवासाशक्ताना मुपवासप्रतिनिधितया प्राप्तमिति । स्वतन्त्रत्वे तासु तिथिषु एकभक्तस्यैव वैधत्वेन श्रवणपर्वकृष्णाष्टम्युपवासविधायक शाण्डिल्यवचनस्यासङ्गतत्वापत्तेः उपवासप्रतिनिधित्वमेव वक्तवम् । एवञ्च अहोरात्रभोजनवर्जनस्यैव उपवासशब्दार्थतया तत्राशक्तानां गौणतया एकभक्तानुष्ठाने उक्तेः अशक्तैरपि तादृशतिथिषु भोजनद्वयन कर्तव्यमिति पर्यवसितम् । तथा च अहोरात्रसङ्गतेषु तत्तिथिषु कदा वा अनुकल्पाधिकारिभिर्भोजनं कर्तव्यमिति शङ्कायां ‘अर्कद्विपर्वरात्रौ च चतुर्दश्यष्टमी दिवे” ति वचनमेव व्यवस्थापकं भवति । तथाचायनिष्कृष्टार्थः । पर्वविशिष्टरात्रौ चतुर्दश्यष्टमीविशिष्टेऽह्नि च भोजननिषेधात् तद्व्यतिरिक्तकाले भोजनमनुमतमेव । रात्रावपि भोजनकाले पर्वण्यनागते निवृत्ते वा भोजनस्य न कोपि बाधः । रात्रौ पर्वविशिष्टत्वास्थायां भोजनाभावात् पर्वणि भोजनद्वयाभावाच्च । दिनद्वयेपि रात्रौ भोजनकले पर्वणि विद्यमाने न भोक्तव्यम् । कथमिति चेत् एकादशीजयन्तीव्यतिरिक्तोपवासस्य तिथिसद्भावकाल

कर्तव्यतया उपवासप्रतिनिधिभूतस्य द्वितीयभोजनाभावस्यापि तत्कालकर्तव्यतया पर्वणि द्विभोजने अनुकल्पोपवासस्याप्यसिद्धेः ।

325


आह्निकशेषः

एवमेव दिवाभोजनकाले चतुर्दश्याष्टम्यनागमने तयोर्निवृत्तौ वा भोजनस्य न कापि क्षतिः । दिनद्वयेपि दिवाभोजनकाले तयोस्सत्वे सति न भोक्तव्यमेवेत्यवधेयम् । परन्तु इदानीं कैश्चिच्छिष्टैरनुष्ठीयमानस्य कृष्णाष्टमीचतुर्दश्यो रात्रावभोजनस्य दिवाभोजनस्य च किमपि नियामकन्न पश्यामः । अत्र केचित् - उपवासार्हतिथिषु अशक्तानां भोजनद्वयस्यैव निषिद्धत्वात् दिवारात्रिनियममनङ्गीकृत्य

दिवाभोजनाभावे रात्रिभोजनं रात्रिभोजनाभावे दिवाभोजनं कुर्वते । तत्पूर्वोक्तवचन युक्त्यादिविरोधादुपेक्ष्यमित्यलं प्रसक्तानुप्रसक्त्या । एवमन्नश्राद्धदिनस्य पूर्वेद्युः प्रत्याब्दिकश्राद्धस्य परेद्युश्च

तिलतर्पणादिरूप सर्वश्राद्धदिने पारणादिने स्थालीपाकस्य पूर्वदिने श्राद्धभोजनस्य परेद्युश्च रात्रौ न भोक्तव्यम् । यस्मिन् काले भोजनं निषिध्यते अन्नश्राद्धदिनभिन्ने तत्र तत्र काले अशक्ताः अव्रतघ्नफलाहारादिकं कुर्युः । तच्च भगवते निवेद्य प्रोक्ष्य भुञ्ज्युः । न परिषेचनापोशन प्राणाहुत्यादि । भोजननिषेधकाले अनिषिद्धेपि

भोजनालाभकाले च कार्यः प्राणाग्निहोत्रमन्त्रजपः । भोक्तव्यतया कस्मिंश्चिच्छास्त्रीयभोजनकाले लवणादिसंस्कृतान्नमेव प्राप्तञ्चेत् तदा प्राणाहुतिमात्रस्य शुद्धानं कल्पनीयम् । अलाभे सति “शेषिलोपाद्वरं शेषलोप" इति न्यायेन परिषेचनापोशनपूर्वकं तेनैव प्राणाहुतिः कार्या । यदि कश्चनाशक्तो दिवा द्विभोजनं करोति तदा परिषेचनापोशनादिक मावश्यकं वा न वेति चेत् ? अङ्गीभूत तद्भोजनस्यैवाशास्त्रीयत्वात् तदङ्गविधिनिषेधविचारोऽप्रयोजकः । गृहस्थस्य दिवा सकृत् भोजनं रात्रौ च सकृदिति भोजनद्वयस्यैव विहितत्वात् मध्ये शष्कुल्यादि भक्ष्यभक्षणेपि दिवा द्विभोजनदोष इति 6

326


327

आह्निकशेषः

वदन्ति । अशक्तानां मध्ये पिष्ट भक्ष्यफलादिभक्षणे तु न दोषः । आद्यन्ताचमनन्तु सर्वत्र कार्यम् । वेत्रचर्मकृते तालपत्रकृते तृणविशेषादिनिर्मिते च पात्रे भक्ष्यादिकनिधाय न भोक्तव्यम् ।

अथोत्तरमाध्याह्निकं कृत्वा भगवन्निवेदित ताम्बूल चर्वणं कुर्यात् । ***

- ताम्बूलदानविधि:-

द्विजेभ्यस्ताम्बूलदाने, त्र्यादिकमेव पूगफलं दद्यात् । न पूगद्वयम् । अलाभे एकं वा दद्यात् । प्रातः काले पूगाधिक्यं मध्याह्ने चूर्णाधिक्यं रात्रौ पर्णाधिक्यमित्युक्तक्रमेण वा, यथारुचि वा, ताम्बूलचर्वणं कृत्वा ंचामेत् । शङ्खशुक्त्यादिचूर्णमबन्धुगृहचूर्णं च नोपयुञ्ज्यात् । आसीन एव ताम्बूलचर्वणं कुर्यात् । तिष्ठन् शयानो वा न किमपि भक्षयेत्, न किमपि पिबेत् । मोहात्तथा करणे च गायत्र्यष्टशतं जपेत् । ताम्बूलचर्वणकाले भिन्नकाले वा दन्तलग्नवस्त्वपनोदनं कर्तव्यञ्चेत् काष्ठतृणादिना शुद्धेन तदपनुद्य तत्तृणादिकं दूरतो विसृज्य मुखं करञ्च प्रक्षाल्याचामेत् । दन्तलग्नवस्तुनः जिह्वास्पर्शाभावे सति शुद्धिरेव । अतस्तत्पतने न दोषः । एवं श्मश्रौ दन्तादिसम्बन्धे पि नाशुद्धिः । परन्तु हस्तेन न स्पृशेत् । स्पर्शे च हस्तं प्रक्षाल्याचामेत् । स्वाध्यायादिसमये मुखकणिकापतने न दोषः । मुखबिन्दोर्देहपतने अम्भसा परिमृज्य करं प्रक्षाल्याचामेत् । अन्यमुखकणिकापतनेपि तथैव कुर्यात् । अन्य मुखोच्छिष्ट बिन्दुपतने स्रायात् । स्वमुखबिन्धोः भूमौ पतने आचामेत् । श्राद्धदिनेषु व्रतदिनेषु बन्धुमृति शोकदिनेषु च

* एतदाचमनं - इज्यान्ताचमनं,न ताम्बूलचर्वणाङ्गं


328

आह्निकशेषः

गन्धताम्बूलादिकं वर्जयेत् । दर्शादिषु गन्धताम्बूलयोर्न दोष इति धर्मप्रवृत्त्यादिषूक्तम् । तथैव केचनानुतिष्ठन्ति च । यथानुष्ठानं व्यवस्था । इत्थं ताम्बूलचर्वणं कृत्वा इज्यां भगवति समर्पयेत् । केचिदिज्यां समर्प्य स्वाध्यायं सङ्कल्प्य नियमेन पठ्यमानं श्रीमद्रामायणादिकं पठित्वा ततस्ताम्बूलचर्वणं कुर्वन्ति । तथैवोक्तं सच्चरित्रसुधानिधौ । यथानुष्ठानं व्यवस्था । इत्थं तृतीयकाले इज्यां कृत्वा चतुर्थकाले स्वाध्यायं सङ्कल्पयेत्

— पारणाविधिः -

पारणदिनेषु प्रथम द्वितीय तृतीयकालकर्तव्या स्ताम्बूलचर्वणावसानकेज्यान्तास्सर्वाः क्रियाः प्रातरेव कुर्यात् । पारणे तिलमुद्गक्षारलवणतिंत्रिणीवार्ताकादिकं वर्ज्यम् । प्रयत्नेन तिंत्रिणी वर्जनीया । आमलकागस्त्याच्युत तुलसीमिश्रितां पारणे प्रथमाहुतिं कुर्यात् । भानुवारेपि द्वादशीपारणे आमलकस्य न दोषः । द्वादश्यां प्रातर्हरिवासरे सति तावत्पर्यन्तमिज्या वैश्वदेवान्ताः क्रियाः यथासम्भवं यथाकालं कृत्वा हरिवासरापगोत्तरक्षणे पारणं कुर्यात् ।

***

— -हरिवास: -

हरिवासरस्तु द्वादश्या आद्यः पादः । तस्यैकादशीतुल्यत्वात् न तत्र पारणं कुर्यात् ।

***

-पारणाकाल:

एवं जयन्त्यादिपारणदिनेष्वपि तिथिनक्षत्र अन्यतरानपगमे सति तदपगमपर्यन्त मुक्तक्रियाः कृत्वा तदपगमे सति पारणं तदैव कुर्यात् ।


आह्निकशेपः

7 पारणदिने द्वादश्या आसायं स्थितौ वा कलामात्रद्वादश्या अभावे वा पारणा प्रातरेव कर्तव्या ।

***

329

-साध्यद्वादशीविधि:

उदयानन्तरं द्वादशीकलामात्रसत्वे अरुणोदय एव होमादि वैश्वदेवान्ताः क्रियाः कृत्वा द्वादशी यावन्नपैति तावत् शीघ्रं पारणं कुर्यात् । तदा माध्याह्निके सूर्यावलोकनं दीपावलोकनमेव ।

एवं खिन्नवृत्तितया पारतन्त्र्यात् अगत्यन्तरकार्यवशाद्वा तृतीयकाले इज्याकरणासम्भवे उपादानकाले अभिगमनकाले वा उपादानात् पूर्वमेव भगवदाराधनान्तसर्वकर्माणि कृत्वा भुक्त्वा सङ्ग्रहेण स्वाध्यायमपि सङ्कल्पपूर्वकं कृत्वा स्वकार्यं कुर्वीत । एवं द्वादश्यादिदिनेषु प्रातर्भोजने कृते उपादानकाले द्रव्यार्जनं कर्तव्यं चेत् इज्यापूर्वकालीनत्वादुपादानस्य आराधनात् पूर्वमेवोपादानं सङ्कल्प्य तत्सग्रहतः कृत्वा आराधनभोजनानन्तरं आर्जितं वस्तु परेधुरुपादानकाले सङ्कल्प्य गृह्णीयात् । एवमिज्यान्ते कर्मसु प्रातरेव कृतेषु सत्सु द्वितीयतृतीयादिकं कालं स्वाध्याययोगौ समास्कन्दतः । सर्वकर्मापेक्षया योगाख्यं कर्मैव मुख्यम् । अत एवेतरकालेष्वप्यवकाशे सति अच्छिद्रपञ्चकालपरायणानां योग एव विहितः । योगापेक्षयात्विज्यैव प्रधानतमा । तस्माद्योगादिकालेषु विशेषाराधननिमित्तसम्भवे योगादिसङ्कोचेन इज्यैव कर्तव्यतयोच्यत -

इत्यलं विस्तरेण ।

* * *


आह्निकशेषः

-स्वाध्यायविधिः

चतुर्थकाले स्वाध्यायं सङ्कल्प्य, यथाशक्त्यष्टाक्षर द्वादशाक्षरजपपूर्वकमितिहासपुराणपठनं वेदशास्त्राभ्यासं तदर्थप्रवचनं सत्काव्यपरिचयं पूर्वाचार्योक्त द्राविडगीर्वाणप्रबन्धाध्ययनाध्यापन तदर्थप्रवचनादिकं, सात्विकग्रन्थनिर्माणं, सद्गन्धलेखनं च, यथाधिकारं कुर्यात् । स्वयं रहस्यार्थगृहीता चेत् ज्ञातॄन् प्रणम्य तदर्थं तदुक्तं भक्तिश्रद्धापूर्वकं गृह्णीयात् । तत्र किञ्चिन्मनसोऽसमाधाने कालान्तरे वा तदा वा शनैस्तदसमाधानहेतुं विज्ञाप्य, तदुक्तार्थवैशद्येन समाहितमना भूयात् । हठात् कमप्यर्थन पृच्छेत् । स्वयं यत्र विशेषार्थग्रहणं करोति तत्र सर्वत्र गुरुभावेनावर्तेत । तेषां नामकथनं, तत्समीपे आसनशयनपाद प्रसारणानि, तदागमने अनुत्थानं, तैस्सह समानदेशोपवेशनं, तन्निन्दाश्रवणं, तत्समीपे अन्यस्तुतिञ्च वर्जयित्वा तेषु यावज्जीवं कृतज्ञो वर्तेत । गुरुव्यतिरिक्तब्रह्मविद्विषयेपि यथार्हमुक्तधर्मविशिष्टो वर्तेत । स्वयं उपदेष्टा चेत् शिष्यस्य गुणपूर्तिं ज्ञात्वा, स्वाचार्योपदेश तत्प्रभाव प्रकटनपूर्वकं तस्मा उपदिशेत् । उपदेशयोग्यपात्रलाभे सति नार्थं गोपयेत्। गूढार्थान् झटिति न प्रकाशयेत् । यदि कश्चन स्वाज्ञातोप्यर्थस्तेनोच्येत, तस्यौचित्ये सति सन्तुष्येत् । नासूयादिना अपलपेत् । शिष्यस्याप्यतीव त्वंकारहुंकारादिना न परिभवं कुर्यात् । ख्यातिलाभपूजाद्यर्थं कमप्यर्थं कस्मैचनापि न वदेत् ।

—साधुसमागमविषय:-

जपस्वाध्यायादिसमये साधुसमागमे सति तान् प्रणम्य स्वागतादिना उपचरित्वा तदनुज्ञया जपादिशेषं कुर्यात् । गुरून् विना

330


आह्निकशेषः

331

। किमपि निम्नोन्नतदेशगतन्त्र प्रणमेत् । गुरुन्तूभतदेशगतं स्वयं निम्नस्थः प्रणमेत् । साधुसमागमने स्वयमासीनो न वर्तेत । उत्थाय तदासनाय देशं परिष्कृत्य तदुपवेशनं प्रार्थ्य तदुपवेशनानन्तरं स्वयमासीत । स्वाध्यायकाले साधुभिस्सह सल्लपेत् । तेष्वपार्थकथनं, अतिवादं, परिहासं, केवलतर्काटोपञ्च वर्जयेत् । आचार्यप्राचार्यसन्निपाते प्राचार्यं प्रथममुपचरित्वा तत आचार्यमुपचरेत् । आचार्यभागवतसन्निपाते पूर्वमाचार्यस्य ततो भागवतस्य । भागवतैस्सह सम्भाषमाणो न हठात् कार्यान्तराय गच्छेत् । भगवदुत्सवे अनुयात्रां कुर्वन् मध्ये सन्ध्याकालाद्यतिक्रमभयेन तदर्थन गच्छेत् । नित्यकर्मगच्छेत् । भागवतैस्सम्भाषणस्य कर्मानुष्ठान विरोधेनान्यत्रोत्सवसेवार्थन्न कालातिक्रमेपि न दोषः । ब्रह्मविदपचारं सर्वधा परिहरेत् । मोहाज्जाते सद्य एव क्षापणादिना तं परिहरेत् ।

-द्रव्यार्जनादिविधि:X

। अपूर्णवृत्तिश्चेत् स्वाध्यायकाले यथासम्भवमुक्तशास्त्रभ्यासादिकं कृत्वा क्षेत्रसस्याद्यवलोकने वस्त्वर्जने च व्याप्रियेत् । शक्तौ सत्यां न वृथा स्वाध्यायसङ्कोचं कुर्यात् । अप्रयत्नागतेनाल्पेनापि सन्तुष्येत् । अत्याशया असाध्येष्वतिप्रयत्नं न कुर्यात् । ग्रामाधिपत्यालयाधिकार पौरोहित्यादौ न रुचिं कुर्यात् । व्यर्थकालयापनं, वृधा लौकिकसल्लापं, पैशुन्यं, कलहं, महद्भिर्विरोधं, अल्पप्रयोजनाधिकव्ययं, अल्पलाभकृते बन्धुविरोधं, येन केनापि विद्वेषं, स्त्रीजनसहवासं, तत्सल्लापं, तद्विरोधं, द्यूतादिकञ्च परित्यजेत् । बुद्धरुद्रादिस्थलं कटवीं राजधानीं च न गच्छेत् । वस्त्रेण कण्ठवेष्टनं पश्चात्पाणियुगलबन्धादिकं बाहुबन्धं


आह्निकशेषः

तृणच्छेदजलताडनाङ्गताडनाङ्गचेष्टादिकं च परित्यजेत् । शूद्रचण्डालसंभाषण तत्सहवासादिकं परित्यजेत् । शूद्रमपि भगवद्भक्तं यथायोग्यमुपचरेत् ।

***

-योगविधिः

अथाह्निकोक्तक्रमेण बहिर्जले सायं सन्ध्यां होमाराधन वैश्वदेवादिकं कुर्यात् । रात्रौ बलिहरणं पञ्चमहायज्ञाचरणञ्च नास्ति । केचित् बलिहरणं कुर्वन्ति । ततः पूर्वोक्त नियमविशिष्टो भोजनं कुर्यात् । सन्ध्याकाले भोजनं मैथुनं निद्राञ्च त्यजेत् । रात्रौ यामादूर्ध्वन भुञ्जीत | उपरागाद्युपाधिवशात्तत्काले भोजनासम्भवे अर्धरात्रादर्वाक् भुञ्जीत | तदूर्ध्वन्तु न भुञ्जीत | रात्रौ गोमयाम्बुभिर्गृहसेकं गोमयाहरणं दण्डं विना गृहात् बहिर्गमनं वनसञ्चारं असहायगमनं शून्यागारे वृक्षाध: प्रदेशे च शयनं देवागारशयनञ्च परित्यजेत् । एवं भुक्त्वा यथाशक्ति स्वाध्यायं चरित्वा स्वाध्यायकर्म भगवते समर्प्य योगं सङ्कल्प्याह्निकोक्तक्रमेण यथाशक्ति भगवन्तं ध्यात्वा निद्रागमे शयीत । जंत्वाद्यधिष्ठितं पर्यङ्कं शनैस्सन्ताड्य संशोध्य परिष्कृत्य खट्वायां भूमौ वा प्रसार्य स्वगृहे प्राक्शिराः पथि प्रत्यक्शिराः श्वशुरगृहे अन्यगृहे च दक्षिणशिराः सर्वत्रानुदशिरा वा शयीत, पत्नीव्यतिरिक्तस्त्रिया सकस्थले न शयीत ।

***

-पत्नीसम्भोगविधिः:

सम्भोगेच्छा चेत्स्वस्थचित्तया अरोगया पत्न्या सह स्वयमपि

332


आह्निकशेपः

तादृशः संश्लिष्येत् । प्राप्ताष्टममासया गर्भिण्या संश्लेषो न युक्तः । रजः प्रादुर्भावप्रभृति षोडशरात्रयः ऋतुकालः । तत्राद्यं रात्रिचतुष्टं विहाय शिष्टासु रात्रिषु व्रतदिनं श्राद्धदिनञ्च विहाय सम्भोगं कुर्यात् । तथा षष्ठ्यष्टमीचतुर्दशीसङ्क्रान्तिव्यतीपातजन्मर्क्षबुधवारेषु न सम्भोगं कुर्यात् । प्रवासादागतस्य एतेषु न दोषः, अनिषिद्धे पञ्चमदिने ऋतुस्नातया पत्न्या अवश्यं सम्भोग: कार्यः, अन्यथा महान् दोषः, पुत्रे जाते त्वसम्भोगेपि न दोषः, पूर्वोक्तऋतुकालभिन्नदिनेषु अनिषिद्धेषु पत्न्या अपेक्षितश्चेत् गच्छेत् । ऋतुकाले उपवीत्यैव संभोगः । तद्भिन्नकाले पश्चात् भागगतेन निवीतेन सम्भोगः कार्य: । अर्धरात्रात् पूर्वमेव सम्भोगो युक्त: । एकस्यां रात्रौ सकृदेव संश्लिष्येत् । पत्नीद्वयवांचेत् अवैषम्येण

तत्तदिच्छानुगुणमेकैकस्यां रात्रौ एकैकया संश्लिष्येत् । इत्थं सम्भोगे कृते पतिपत्न्योरुभयोरपि मूत्रद्विगुणं शौचः कार्यः । ततश्शौचं कृत्वा पृथक् शय्यायां शयानो निद्रामनुभवेत् । सुस्वप्ने दृष्टे मातृपितृभगिनी पत्नीव्यतिरिक्तिजनेषु न कथयेत् । दुस्स्वप्ने दृष्टे उत्थाय पाणिपादौ प्रक्षाल्याचम्य तद्दोषपरिहारार्थं भगवन्नाम सङ्कीर्तन स्तोत्रजपादिकं कृत्वा प्रात:काले जनेषु दुस्स्वप्नं कथयेत् । मध्ये निद्राविच्छेदे सति तदा तदा योगमेव यथाशक्ति कुर्यात् । पुनश्च निद्रागमे शयीत । ब्राह्मे मुहूर्ते अवश्यमुत्थाय यथापूर्वं कर्माणि कुर्यात् । इति पञ्चकालविधौ वक्तव्यशेषस्समाप्तः ।

इत्थं यथामत्यनेकग्रन्थान् संशोध्य स्वकपोलकल्पनवर्जमन्यूनातिरिक्तं मया रचितेऽत्र ग्रन्थे यदि बुद्धिमोहादिवशात् स्वालित्यं साधव एव तत्क्रोडीकुर्वन्त्विति प्रार्थये ।

333


आह्निकशेषः

स्त्रीधर्मविधवाधर्मादिकं त्वस्मदुक्तग्रन्थान्तरे अवधेयमित्यलं विस्तरेण ।

इति रामभद्रविरचिते आह्निकशेषग्रन्थः

***

हरिः ओम् ।

334

