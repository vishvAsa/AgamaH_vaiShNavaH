+++
title = "३४ कर्षणादिप्रायश्चित्तम्"
+++
अथ चतुस्त्रिंशोऽध्यायः

कर्षणादिप्रायश्चित्तम्

अत परं प्रवक्ष्यामि कर्षणादिषु निष्कृतिम् ।  
भूपरिक्षायां कर्षणे च तथा बीजनिर्वापने ॥ १ ॥  
दोषे प्राप्ते यथाशक्ति गुरवे दक्षिणां ददेत् ।  
---------------------------------------------॥ २ ॥  
श्यामसस्यानि च तथा पलालं वा प्रगृह्य च ।  
आस्तीर्योद्दिष्टभूम्यान्तु प्रायश्चित्तन्तु होमयेत् ॥ ३ ॥  
सौम्यञ्च वैष्णवं हुत्वा गोभ्यः सस्यं निवेदयेत् ।  
धान्यदानञ्च विप्रेभ्यो यथाशक्ति तु दापयेत् ॥ ४ ॥  
चतुस्त्रिंशोऽध्यायः




[[४८२]]

अलाभे तूक्तदारूणां वृक्षदेवं समर्च्य च ।  
सुवर्णेन हलादीनि कृत्वा संस्कारमाचरेत् ॥ ५ ॥  
हीनाङ्गौ चेद्बलीवर्दौ अन्यलक्षणवर्जितौ ।  
रौद्रन्तुजुहयाद्धीनप्रमाणेषु युगादिषु ॥ ६ ॥  
बीजवापनतः पश्चात् दोषेषु जनितेषु च ।  
यजेद्वै भूमिदैवत्यं पुनः बीजानि वापयेत् ॥ ७ ॥  
अन्यदेवार्थमुद्दिष्टस्थानं विष्णोर्यदीच्छति ।  
न गृह्णीयाच्च तत् तूष्णीं शान्तिं हुत्वा तदा ददेत् ॥ ८ ॥  
दक्षिणाञ्च यथाशक्ति दत्वा दद्यान्न चान्यथा ।  
विष्वक्सेनविहीने तु सहस्रं तन्मनुं हुनेत् ॥ ९ ॥  
तिलसर्षपमिश्रेण चरुणा होम इष्यते ।  
बालबेरविहीने तु लौकिकं बेरमाहरेत् ॥ १० ॥  
अलाभे लौकिकस्यापि दारुणा वापि कारयेत् ।  
प्रतिष्ठिते मूलबेरे बेरं लौकिकमत्र वै ॥ ११ ॥  
प्रथमावरणे स्थाने कस्मिंश्चित् स्थाप्य चार्चयेत् ।  
हीनप्रमाणेऽपि बेरे पूजा फलति निश्चिता ॥ १२ ॥  
भूमियज्ञविहीने तु जुहुयात्पाञ्चभौतिकम् ।  
सहस्राहुतिभिर्होमं प्रत्येकं सम्यगाचरेत् ॥ १३ ॥  
पुण्याहहीने सर्वत्र ब्राह्मणान् पञ्च भोजयेत् ।  
कपालास्थिशिलादौ च ब्रह्मपद्मावटादिषु ॥ १४ ॥  
दुष्टे तु वैष्णवं भूमिदैवत्यं ब्राह्ममेव च ।  
अष्टोत्तरशतं हुत्वा खात्वाऽन्यत्रावटं चरेत् ॥ १५ ॥  

[[४८३]]

घटस्रावेऽथ भेदे वा प्रमादात्पतितेऽपि वा ।  
यज्ञोपस्करनाशे च जनानां भयसम्भवे ॥ १६ ॥  
कलहे रुधिरस्रावे वैष्वक्सेनं यजेत्क्रमात् ।  
गारुडं वैष्णवञ्चैव जुहुयाद्विधिवद्बुधः ॥ १७ ॥  
ब्रह्मपद्मावटे

वामावर्ते जले दृष्टे ब्रह्मपद्मावटे यदि ।  
वारुणं तत्र जुहुयात् वायव्यं भूमिदैवतम् ॥ १८ ॥  
सङ्कुलञ्चेत्तदा वारि ब्राह्मं सौम्यञ्च वारुणम् ।  
पद्मेऽधरोत्तरे जाते कुटिले भेदने तथा ॥ १९ ॥  
ब्राह्मं तद्देवताहोमं वारुणं चार्षकं यजेत् ।  
विदिक्षु सङ्गते पद्मे ब्राह्ममार्षं तथा हुनेत् ॥ २० ॥  
शङ्कुस्थापने

शङ्कुनिर्माणकाले तु द्विवारं ताडनं यदि ।  
पार्षदं सर्वदैवत्यं जुहुयाद्दोषशान्तये ॥ २१ ॥  
मूर्तिमन्त्राज्ञाने

मूर्तिमन्त्रविहीने तु नाममन्त्रेण कारयेत् ॥ २२ ॥  
इष्टकादिविपर्यासे

इष्टकाग्रविपर्यासे तथा दारुविपर्यये ।  
शिलामूलाग्रदोषे वा प्रस्तरे वापि सङ्कटे ॥ २३ ॥  
हीनाङ्गे च विमाने तु प्रतिखण्डविपर्यये ।  
कवाटद्वारकुड्यादौ हीने चापि विपर्यये ॥ २४ ॥  
चतुस्त्रिंशोऽध्यायः




[[४८४]]

न्यक्षादिदेवतामन्त्रैः जुहुयान्निष्कृतिर्भवेत् ।  
द्वादशाब्दोपरि तथा समाप्तिर्न भवेद्यदि ॥ २५ ॥  
आरब्धस्य तु कार्यस्य येन केनापि हेतुना ।  
ग्रहयज्ञं विशेषेण कुर्याद्ब्राह्यणभोजनम् ॥ २६ ॥  
कृत्वेमां निष्कृतिं पूर्वं कार्यारम्भं पुनश्चरेत् ।  
इष्टकासङ्करे मिश्रे वैष्णवं जुहुयात्क्रमात् ॥ २७ ॥  
शास्त्रोक्तदक्षिणाहीने हुत्वाऽऽग्नेयञ्च वैष्णवम् ।  
शक्तितो दक्षिणां दद्यादाचार्यमनुमानयेत् ॥ २८ ॥  
शूलादिविपर्यासे

आलयानां विपर्यासे तथा शूलविपर्यये ।  
ब्राह्मणान् भोजयित्वा तु शक्तितो दक्षिणां ददेत् ॥ २९ ॥  
बेराणाञ्च विपर्यासे तथा शूलविपर्यये ।  
ब्राह्मञ्च वैष्णवं हुत्वा यथार्हं परिकल्पयेत् ॥ ३० ॥  
यजमानादिविपर्यासे

यजमानविपर्यासे रौद्रमैन्द्रं यजेद्बुधः ।  
आचार्यस्य विपर्यासे मुनिहोमं समाचरेत् ॥ ३१ ॥  
आचार्यः कर्षणारम्भे यो वृताश्शास्त्रवर्त्मना ।  
तेन सर्वास्तु निर्वाह्याः प्रतिष्ठान्ताः क्रियास्सदा ॥ ३२ ॥  
ततः परञ्च नित्यानि तथा नैमित्तिकानि च ।  
कर्माणि तेनैवान्यानि निर्वर्त्यानि विभूतये ॥ ३३ ॥  
आचार्यं वरयेन्नान्यमुत्सवादिषु कर्मसु ।  
तदभावे तु तत्पुत्रं पौत्रं नप्तारमेव वा ॥ ३४ ॥  

[[४८५]]

शिष्यं वाथ प्रशिष्यं वा तत्स्थाने वरयेद्गुरुम्

आचार्यसङ्करे कर्तुः आलयस्य विशेषतः ॥ ३५ ॥  
नश्यन्ति सम्पदः पूजा संवृत्ता निष्फला भवेत् ।  
पदार्थिनां भर्त्सनादौ

आचार्यस्यार्त्विजाञ्चैव तथा वै कर्मकारिणम् ॥ ३६ ॥  
भर्त्सनादौ महान् दोषः प्रमादात्सम्भवे भवेत् ।  
जुहुयाद्वैष्णवं सौम्यं तान् कुर्याच्च समाहितान् ॥ ३७ ॥  
कलहे यदि सञ्जाते आचार्ययजमानयोः ।  
वैष्णवञ्च तथा ब्राह्मं जहुयात्पाञ्चभौतिकम् ॥ ३८ ॥  
उक्तद्रव्यविहीने

उक्तद्रव्यविहीने तु द्रव्यदैवत्यमेव च ।  
शैषिकञ्चैव हुत्वा तु द्रव्यप्रतिनिधिं हरेत् ॥ ३९ ॥  
विहीने शयने चैव तद्देवत्यं हुनते् सकृत् ।  
शास्त्रोक्तेन विधानेन प्रोक्तं प्रतिनिधिं हरेत् ॥ ४० ॥  
शयनस्थमकाले तु बेरमुद्धृत्य चाक्रमात् ।  
देवदेव्योमूर्तिमन्त्रैः हुत्वा तत्रैव शाययेत् ॥ ४१ ॥  
उक्तयागस्थानहीने स्थानानामपि सङ्करे ।  
जुहुयाद्भूमिदैवत्यं होमस्थानविपर्यये ॥ ४२ ॥  
यज्ञोपस्करमन्त्राणां द्रव्याणाञ्च विपर्यये ।  
आग्नेयं जुहुयाद्ब्राह्मं दद्याद्विपुलदक्षिणाम् ॥ ४३ ॥  
कुम्भे तु साधिते मित्रे प्रमादात्पतितेऽपि वा ।  
तद्दोषशमनार्थन्तु हुनेद्ब्राह्मञ्च वैष्णवम् ॥ ४४ ॥  
चतुस्त्रिंशोऽध्यायः




[[४८६]]

किङ्ङ्करादींश्च जुहुयात्पुनः संस्थापनं चरेत् ।  
मथिताग्न्यलाभे

मथिताग्नावलाभे तु श्रोत्रियागारतो हरेत् ॥ ४५ ॥  
अग्निकुण्डादिषु प्रमाणहीने

प्रमाणहीनेऽग्निकुण्डे कृते दोषो भविष्यति ।  
प्रायश्चित्तं ब्राह्मसौम्याग्नेयादित्यानि हावयेत् ॥ ४६ ॥  
तुषपाषाणलोष्टादिसंस्पृष्टे त्वग्निकुण्डके ।  
वैष्णवञ्चैव जुहुयात्पाञ्चभौतिकमेव च ॥ ४७ ॥  
पुष्पाक्षतसमिद्दर्भसम्भारविधुरे तदा ।  
आग्नेयं तत्र जुहुयात्पञ्चकृत्वस्तु वैष्णवम् ॥ ४८ ॥  
दर्भादिदाहे

दर्भादिदाहे चाज्ञानात् प्रमादाद्व्याहृतीर्यजेत् ।  
ऊर्ध्ववर्षिष्ठसमिधौ यदि दग्धौ प्रमादतः ॥ ४९ ॥  
महाव्याहृतिभिर्हुत्वा व्याहृतीभिश्च होमयेत् ।  
अध्वर्युदोषे

अनुक्तमुख अध्वर्युर्यदि कार्याणि चाचरेत् ॥ ५० ॥  
जुहुयादार्षमन्त्रैस्तु सप्तव्याहृतिभिस्तथा ।  
अग्निज्वलनविपर्यये

वामावर्ते ज्वलत्यग्नौ सौरमन्त्रैस्तु होमयेत् ॥ ५१ ॥  
समित्प्रक्षेपणे जाते सङ्कुलं चेत्प्रमादतः ।  
वायव्यं जुहुयात्तत्र वैष्णवेन समायुतम् ॥ ५२ ॥  

[[४८७]]

इध्मप्रक्षेपणे काले प्रच्यावो यां दिशं प्रति ।  
यद्देवाद्यैस्तद्दिगीशमन्त्रैश्च जुहुयाद्बुधः ॥ ५३ ॥  
मन्त्रविपर्यासे

यं यं देवं समुद्दिश्य प्रयोगो यत्र वर्तते ।  
दोषे तद्दैवत्यमन्त्रैः प्रायश्चित्तं प्रकल्पयेत् ॥ ५४ ॥  
व्याहृतीभिश्च जुहुयात् सर्वदोषेषु वैष्णवम् ।  
वैष्णवं सर्वदोषोपशमनं कर्मसिद्धिदम् ॥ ५५ ॥  
आग्नेयं वैष्णवञ्चापि सव्याहृतिकमुत्तमम् ।  
प्रयोगविपर्यासे

संस्काराणां विपर्यासे मन्त्राणामपि सङ्करे ॥ ५६ ॥  
अग्निं प्रज्वाल्य प्रणमेदग्निसूक्तं समुच्चरेत् ।  
तेन पूर्णं भवेत्सर्वं यज्ञमूर्तिप्रसादतः ॥ ५७ ॥  
आहुतिविपर्यासे

आहुतीनां विपर्यासे प्रमदाद्यत्र कुत्र वा ।  
स्विष्टाकारं हुनेत्पश्चात् व्याहृतीनां चतुष्टयम् ॥ ५८ ॥  
यत्र यत्र प्रमादः स्याज्जुहुयाद्व्याहृतीः सदा ।  
व्याहृतिमहिमा

न व्याहृतिसमो मन्त्रः होम्यमाज्यसमञ्च न ॥ ५९ ॥  
न गायत्र्या समं जप्यं न दैवं केशवात्परम् ।  
अन्तहोमे क्रियाहीने क्रियाद्रव्यादिसङ्कुले ॥ ६० ॥  
चतुस्त्रिंशोऽध्यायः




[[४८८]]

पूर्णाहुतिं हुनेद्भक्त्या सर्वशान्तिर्भविष्यति ।  
होमान्ते सर्वशान्त्यर्थं सूक्तं वैश्वानरं जपेत् ॥ ६१ ॥  
ध्यायेत्कर्मसमृद्ध्यर्थं देवं वैश्वानरं प्रभुम् ।  
यज्ञेश्वरोऽन्तर्यामी हि भगवान् पुरुषोत्तमः ॥ ६२ ॥  
प्रीतः कर्मफलं दद्यात् आराध्यस्सर्वकर्मभिः

प्रतिष्ठाविपर्यासे

प्रतिष्ठायां विपर्यासे सौरं होमं समाचरेत् ॥ ६३ ॥  
यदि रात्रौ प्रतिष्ठा स्यात्सर्वथा सर्वदोषकृत् ।  
आग्नेयं जुहुयात्सौरं सहस्रञ्चाष्टसंयुतम् ॥ ६४ ॥  
ब्राह्मणान् भोजयेच्चापि तावत्सङ्ख्यान् विशेषतः ।  
चलिते बिम्बे

प्रतिष्ठितं क्वचिद्बेरं चलितञ्चेत्प्रमादतः ॥ ६५ ॥  
तद्देवत्यञ्च जुहुयात्प्रतिष्ठां पुनराचरेत् ।  
प्रतिष्ठितं शक्तियुतं बेरं न्याय्येन हेतुना ॥ ६६ ॥  
अन्यदेशे प्रतिष्ठाप्य यद्यर्चयितुमिच्छति ।  
पूर्वोक्तेन विधानेन प्रतिष्ठाप्य समर्चयेत् ॥ ६७ ॥  
नदीवेगादिना नष्टे ग्रामे वा देवमन्दिरे ।  
महामाक्षिकसम्बाधे विमाने यत्र कुत्र वा ॥ ६८ ॥  
वल्मीकाद्युद्भवे तत्र भेदेऽशन्यादिपाततः ।  
जीर्णे कालोपघाते च दुष्टे वान्येन हेतुना ॥ ६९ ॥  

[[४८९]]

विमाने ध्रुवबेरे वा चालितेऽनवधानतः ।  
भिन्ने च्छिन्नेऽवद्यहते यदीच्छेन्नेतुमन्ततः ॥ ७० ॥  
स्थानान्तरे प्रतिष्ठाप्य समाराधयितुं तथा ।  
तथा कुर्यात्प्रयत्नेन जीर्णोद्धारफलं लभेत् ॥ ७१ ॥  
उद्धारप्रकारभेदाः

रत्नगर्भयुतं पीठं सह देवेन चालयेत् ।  
ततो रत्नानि चादाय संरक्षेत्तानि यत्नतः ॥ ७२ ॥  
अनवद्यन्तु चेद्बेरं तच्च रक्षेद्विधानतः ।  
जीर्णोद्धारविधानेन कार्यमेतत्समाचरेत् ॥ ७३ ॥  
बालस्थाने प्रतिष्ठाप्य नवं निर्माय मन्दिरम् ।  
रत्नानि विधिवन्न्यस्य पुनः संस्थापनं चरेत् ॥ ७४ ॥  
विनष्टे ध्रुवबिम्बे तु भेदच्छेदादिदूषणैः ।  
निर्माय च परं बिम्बं स्थानेऽन्यत्र तु स्थापयेत् ॥ ७५ ॥  
सर्वत्र च महाशान्तिपूर्वं स्यात्प्रोक्षणं हितम् ।  
मृण्मयं जीर्णबेरोक्तविधिना सन्त्यजेद्बुधः ॥ ७६ ॥  
लोहबिम्बे पीठाद्वियोजिते

पीठं लोहजबिम्बस्य प्रमादाद्यदि भज्यते ।  
बालालयविधानेन कार्यं कृत्वा विचक्षणः ॥ ७७ ॥  
पूर्वन्यस्तानि रत्नानि यत्नात् संरक्ष्य निक्षिपेत् ।  
सप्तभिः कलशैर्देवं स्नापयित्वा विधानतः ॥ ७८ ॥  
लोकपालकमन्त्रैश्च महाशान्तिपुरस्सरम् ।  
पुनः प्रतिष्ठामार्गेण रत्नन्यासं विधाय च ॥ ७९ ॥  
चतुस्त्रिंशोऽध्यायः




[[४९०]]

पीठं संयोज्य देवेशं प्रतिष्ठाप्य समर्चयेत् ।  
प्रभूतञ्च निवेद्यैव ब्राह्मणान् भोजयेक्रमात् ॥ ८० ॥  
चोरापहारे

चोरैर्वा शत्रुभिर्वापि नष्टे भवति कौतुके ।  
तत्पीठे ब्रह्मणः स्थाने कूर्चं न्यस्य समर्चयेत् ॥ ८१ ॥  
पूर्ववन्निष्कृतिं कृत्वा पुनः संस्थाप्य चार्चयेत् ।  
तस्करादिप्रवेशे

ब्रह्महर्म्यालयस्यान्तः प्रविष्टे तस्करादिभिः ॥ ८२ ॥  
देवं बालालये स्थाप्य बालालयविधानतः ।  
त्रिमासं वा द्विमासं वा स्थलशुद्धिं विधाय वै ॥ ८३ ॥  
तत्काले पौण्डरीकाग्नौ शान्तिसम्पादनाय वै ।  
पुनः संस्थापनान्तन्तु महाशान्तिं हुनेत्ततः ॥ ८४ ॥  
सम्प्रोक्षणविधानेन पुनस्संस्थापनं चरेत् ।  
श्वकाकाद्यैः बिम्बे स्पृष्टे

बिम्बे स्पृष्टे श्वकाकाद्यैस्सूकरैरन्यजन्तुभिः ॥ ८५ ॥  
पञ्चगव्यैस्सुसम्प्रोक्ष्य महाशान्तिं विधाय वै ।  
महासम्प्रोक्षणं कृत्वा कारयेद्विप्रभोजनम् ॥ ८६ ॥  
अथ बिम्बे तु संस्पृष्टे उच्छिष्टादिभिरेव च ।  
पञ्चगव्यैस्तु सम्प्रोक्ष्य पुण्याहमपि वाचयेत् ॥ ८७ ॥  

[[४९१]]

हीनाङ्गे बेरे

उत्पाटितं शिलाबेरं हीनाङ्गं सम्भवेद्यदि ।  
गजैर्वृषैर्मनुष्यैर्वा पुनस्संस्कारकर्मणि ॥ ८८ ॥  
भूमौ खनित्वा निक्षिप्य प्रच्छाद्य च मृदा ततः ।  
कुशकाशान् समास्तीर्य जलेनाप्लाव्य तां भुवम् ॥ ८९ ॥  
सकाल उद्धृत्य शिलां शिलाग्रहणवर्त्मना ।  
कृत्वा चोचितसंस्कारान् स्थापयेद्विधिवद्बुधः ॥ ९० ॥  
बालस्थाने कृते चेत्तु नवकर्मसु सर्वथा ।  
सहस्राहुतिहोमञ्च सहस्रद्विजभोजनम् ॥ ९१ ॥  
कृत्वैवोक्तविधानेन पुनः संस्थापनं चरेत् ।  
विष्णुपूजाप्रशंसा

तपः शौचोपवाससाश्च जपहोमव्रतानि च ॥ ९२ ॥  
इज्याध्ययनदानानि चान्या वेदोदिताः क्रियाः ।  
साकल्यं न भजन्त्येव विष्णुपूजां विना क्वचित् ॥ ९३ ॥  
तस्मात्सर्वप्रयत्नेन विष्णुं सौम्याध्वनाऽर्चयेत् ।  
यत्र सम्पूज्यते विष्णुः सप्तविंशतिविग्रहैः ॥ ९४ ॥  
तद्ग्रामवासिनां न स्युराधिव्याध्याद्युपद्रवाः ।  
वेदवेदाङ्गतत्वज्ञाः ब्राह्मणास्स्युर्न संशयः ॥ ९५ ॥  
सुरूपाश्च सुवेषाश्च धर्मकामार्थभागिनः ।  
क्षत्रिया रूपवन्तश्च क्षात्रधर्मसु निष्ठिताः ॥ ९६ ॥  
चतुस्त्रिंशोऽध्यायः




[[४९२]]

नृपा वीर्यादिसम्पन्ना नृपपुत्रास्तथार्थिनः ।  
वैश्या धनसमृद्धाश्च प्रभूतपशुसम्पदः ॥ ९७ ॥  
शूद्रास्स्वकर्मसन्तुष्टाः भविष्यन्ति न संशयः ।  
विष्णुपूजाफलं येन जगदेतच्चराचरम् ॥ ९८ ॥  
सुखेन युज्यते तेन विहितं विष्णुपूजनम् ।  
पूजाविधौ च्युतिर्यत्र मन्त्रतन्त्रक्रियादिषु ॥ ९९ ॥  
तद्ग्रामराजराष्ट्राणां दुःखं बहुविधं भवेत् ।  
सस्यहीना च वसुधा तरवो ह्यफलास्तथा ॥ १०० ॥  
अल्पक्षीराः पृषस्यन्त्यो गावश्च प्रभवन्त्युत ।  
अतिवृष्टिरनावृष्टिरन्ये स्युर्दुरुपद्रवाः ॥ १०१ ॥  
इत्यार्षे श्रीवैखानसे भगवच्छास्त्रे भृगुप्रोक्तायां संहितायां

खिलाधिकारे कर्षणादिप्रायश्चित्तविधिर्नाम चतुस्त्रिंशोऽध्यायः ॥  
