+++
title = "०६ विमानभेदाः"
+++
अथ षष्ठोऽध्यायः

विमानभेदाः

अतः परं प्रवक्ष्यामि विमानानि विशिष्य वै ।  
संस्थानानि च यान्यत्र प्रोक्तानि ब्रह्मणा पुरा ॥ १ ॥  
तानि चात्र समासेन शृणुध्वं ब्रह्मवित्तमाः ।  
द्वात्रिंशतिस्तु विज्ञेयाः प्रकाराः परिकीर्तिताः ॥ २ ॥  
नलीनकन्तु प्रथमं प्रलीनकमतः परम् ।  
स्वस्तिकञ्च पृथङ्मानं दिशास्वस्तिकमेव च ॥ ३ ॥  
नन्द्यावर्तञ्च श्रीवृत्तं पर्वताकृतिकं तथा ।  
अष्टौ महापद्ममिति देवानां परिकीर्तिताः ॥ ४ ॥  
नन्दीविशालं विज्ञेयं स्वस्तिकञ्च ततः परम् ।  
पूर्वरङ्गविशालञ्च एकपादं तथैव च ॥ ५ ॥  
विमानं गणिकाशालं कुबेरच्छन्दमेव च ।  
वापीप्रसादकञ्चैव ततः प्रकृतिरुच्यते ॥ ६ ॥  
तोयं विमानं विज्ञेयमुत्पलाकारमेव च ।  
सिंहच्छन्दविमानञ्च सोमच्छन्दमतः परम् ॥ ७ ॥  
मेनाकारन्तु विज्ञेयं शालीकरणमेव च ।  
कर्णिकाकारमेवात्र श्रियोऽलङ्कारमेव च ॥ ८ ॥  
कुम्भाकारं ततश्चापि गोधामुखमतः परम् ।  
पिञ्छावतंसकञ्चैव चतुः स्फुटमिति स्मृतम् ॥ ९ ॥  
हस्तिपृष्ठविमानञ्च नागच्छन्दमतः परम् ।  
देवानुद्दिश्य वर्णानां विमानान्युदितानि वै ॥ १० ॥  

[[४५]]

\(१.\) विमानानां लक्षणम् - नलीनकविमानलक्षणम्

अतः परं प्रवक्ष्यामि विमानानान्तु लक्षणम् ।  
प्रथमं नलीनकस्योक्तमलङ्कारं प्रवक्ष्यते ॥ ११ ॥  
मूलक्रिया सुविज्ञेया चतुरश्रा प्रलीनके ।  
तस्मात्त्रयाणां भागानां मध्ये गर्भगृहं विदुः ॥ १२ ॥  
कर्तव्याऽलङ्कृतिस्तत्र वृत्तञ्च परिकीर्तितम् ।  
अर्धं गर्भगृहस्यापि करपिण्डीत्रिपादके ॥ १३ ॥  
खण्डहर्म्यस्य विस्तारो गर्भविस्तार एव च ।  
अर्धं सोपानविस्तारो गर्भार्धं परकीर्तितम् ॥ १४ ॥  
अधस्तादूर्ध्वतः स्तम्भाः संस्थानानि पृथक् पृथक् ।  
पूर्वाग्रं शैलचतुरमर्धस्तम्भं समाचरेत् ॥ १५ ॥  
तस्यैव पादबन्धन्तु द्विविधं परिकीर्तितम् ।  
उत्तरं तस्य कर्तव्यं पार्श्वे खण्डोत्तरं तथा ॥ १६ ॥  
अधस्तादूर्ध्वतस्तस्य सोपनानि पृथक् पृथक् ।  
ज्ञेयन्तु भित्तिसोपानं सखण्डार्धं ततस्ततः ॥ १७ ॥  
पार्श्वे च तस्य कर्तव्यौ भित्तिखण्डेन संयुतौ ।  
सोपानानि षडेव स्युः तत्र हर्म्यं समाचरेत् ॥ १८ ॥  
दर्शनं पिण्डिपादञ्च ऊर्ध्वं तस्य समाचरेत् ।  
द्विकर्णिकायाः कर्तव्या धराश्चाकारवत्तथा ॥ १९ ॥  
शिरसस्तस्य संस्थानमायामं वृत्तमिष्यते ।  
शिरसोऽपि मुखे नासी गर्भार्धन्तु प्रमाणतः ॥ २० ॥  
षष्ठोऽध्यायः




[[४६]]

निर्गमं तावदेवास्य मुखे तस्य विभूषितम् ।  
विचित्रं हस्तिमुण्डञ्च धराग्रं परिकीर्तितम् ॥ २१ ॥  
वेदिका द्विविधा ज्ञेया जालका त्रिविधा भवेत् ।  
पुष्टिका अपि सप्त स्युरष्टौ तु मुखपिण्डकाः ॥ २२ ॥  
नासी मृणालिका चैव मुष्टिबन्धं तथैव च ।  
वेदिका जालका चापि मल्लबन्धं पृथक् पृथक् ॥ २३ ॥  
अधस्तादूर्ध्वतश्चापि स्वे स्थाने सन्निवेशयेत् ।  
व्यालभूमिश्च कर्तव्या स्वस्थानेषु समन्ततः ।  
धरास्तत्र तु कर्तव्या एका वा बहुशोऽपि वा ॥ २४ ॥  
\(२.\) प्रलीनकविमानलक्षणं

द्वितीयं प्रलीनकं ज्ञेयं संस्थानं तस्य वक्ष्यते ।  
मूलकर्म तु विज्ञेयं चतुरश्रं प्रलीनके ॥ २५ ॥  
अष्टानान्तु विभागानां मध्ये गर्भगृहं भवेत् ।  
तस्यापि चैव संस्थानं चतुरश्रन्तु पूजितम् ॥ २६ ॥  
गर्भार्धं करपिण्डी स्यात् गर्भस्य परिवेष्टनम् ।  
करपिण्डीप्रमाणेन जालपादं द्विपार्श्वयोः ॥ २७ ॥  
द्विपादं खण्डहर्म्यादिविस्तारात् परिकीर्तितम् ।  
तस्य गर्भस्य विस्तारं हीनं वा परिकीर्तितम् ॥ २८ ॥  
प्रमाणशाला कर्तव्या एतदुक्तप्रमाणतः ।  
भित्तिशाला तयोस्तावत् गर्भार्धन्तु प्रकीर्तितम् ॥ २९ ॥  
तत्र सोपानविस्तारं तावन्मानं समाचरेत् ।  
तस्यायामन्तु विज्ञेयं तस्यैव द्विगुणं भवेत् ॥ ३० ॥  

[[४७]]

....................चतुरश्रमग्रभूतलमिष्यते ।  
पूर्वाग्रैश्चैव विज्ञेयमधस्स्तम्भः प्रकीर्तितः ॥ ३१ ॥  
उत्तरास्त्रिविधाः प्रोक्ताः तस्यैव तु समन्ततः ।  
तस्यैव बन्धसोपानं सर्वतः परिकीर्तितम् ॥ ३२ ॥  
प्रियदर्शनकर्णञ्च वृद्धिस्स्तम्भश्च ऊर्ध्वतः ।  
पवित्रफलकामूलं हस्तिमण्डं तथैव च ॥ ३३ ॥  
धरास्तस्य तु कर्तव्यास्सर्वतः सुमनोरमाः ।  
वेदिका द्विविधा ज्ञेया जालका हस्तिचक्षुषा ॥ ३४ ॥  
हर्म्यमेकन्तु कर्तव्यं सोपाने द्वे समाचरेत् ।  
शिरसोऽपि मुखे नासीविस्तारः परिकीर्तितः ॥ ३५ ॥  
गर्भस्य तु चतुर्भागस्तेषु चैको भवेत्ततः ।  
पृष्ठमेकमपीडञ्च नासी तस्य प्रकीर्तिता ॥ ३६ ॥  
हस्तिहस्तन्तु कर्तव्यं नासीष्वेषु समन्ततः ।  
वेदिका जालकाश्चापि स्वस्थानेषु निवेशयेत् ।  
एका वा बहुशो वापि धरास्तस्य प्रकीर्तिताः ॥ ३७ ॥  
\(३.\) श्रियः स्थानविमानलक्षणं

तृतीयं तु श्रियः स्थानमलङ्कारस्तु वक्ष्यते ।  
श्रियः स्थानस्य मूलन्तु चतुरश्रायतं भवेत् ॥ ३८ ॥  
अष्टानामपि भागानां मध्ये गर्भगृहं भवेत् ।  
अर्धं गर्भगृहस्यापि करपिण्डी त्रिपार्श्वतः ॥ ३९ ॥  
तत्रैव जालपादन्तु त्रिपादं कारयेत्ततः ।  
ज्ञेयन्तु गर्भसंस्थानं चतुरश्रं सुपूजितम् ॥ ४० ॥  
षष्ठोऽध्यायः




[[४८]]

तस्यैव खण्डहर्म्याणि वेष्टितानि समन्ततः ।  
खण्डहर्म्यस्य विस्तारमर्धं गर्भगृहस्य तु ॥ ४१ ॥  
प्रमाणं हर्म्यसोपानं विस्तारस्तावदेव तु ।  
तस्यैव शिरसो ज्ञेयं चतुरश्रं सुपूजितम् ॥ ४२ ॥  
गर्भस्यापि मुखे नासीविस्तारः परिकीर्तितः ।  
गर्भस्य चाष्टभागस्तु निर्गमस्तावदेव तु ॥ ४३ ॥  
भद्रस्तम्भं प्रवक्ष्यामि तच्छृणुध्वं पृथक् पृथक् ।  
अष्टाश्रञ्चतुरश्रञ्च ॠजुतालमिहोच्यते ॥ ४४ ॥  
चतुष्पादमिति ज्ञेयमधस्तस्य प्रमाणतः ।  
तत्रैव त्रिविधाः प्रोक्ता उद्धाराः परिकीर्तिताः ॥ ४५ ॥  
एवन्तु बालसोपानं तस्य पृष्ठे समाचरेत् ।  
प्रियदर्शनं स्निग्धवृत्तं हस्तिहस्तञ्च ऊर्ध्वतः ॥ ४६ ॥  
धरागृहं तत्कर्तव्यं हस्तिमुण्डं समन्ततः ।  
तस्यैव वेदिका ज्ञेया पुष्पखण्डमिहोच्यते ॥ ४७ ॥  
तस्यैव जालकं ज्ञेयं हस्तिचक्षुस्समन्ततः ।  
अभितः करपिण्ड्यास्तु नासीद्वे तु समाचरेत् ॥ ४८ ॥  
जालकास्तत्र कर्तव्याः स्वस्थानेषु पृथक् पृथक् ।  
अधस्तादूर्ध्वतस्तस्य नास्य एकोनविंशतिः ॥ ४९ ॥  
नासी कपोतशालास्तु वेदिका जालकं तथा ।  
................................................॥  
मृणालिकाश्च कर्तव्या अत ऊर्ध्वं समन्ततः ।  
भूमिस्तु तत्र कर्तव्या एका वा बहुशोऽपि वा ॥ ५० ॥  

[[४९]]

\(४.\) दिशाश्र \(स्वस्तिक\) विमानलक्षणं

दिशाश्रस्य च संस्थानमलङ्कारश्च वक्ष्यते ।  
दिशाश्रमूलकरणं चतुरश्रं प्रकीर्तितम् ॥ ५१ ॥  
स्वभागेष्वष्टभागेषु मध्ये गर्भगृहं ततः ।  
तस्य गर्भस्य संस्थानं वृत्तं तु परिकीर्तितम् ॥ ५२ ॥  
अर्धं गर्भगृहस्यापि करपिण्डी समन्ततः ।  
अर्धस्यार्धन्तु कर्तव्यं जालपादं द्विपार्श्वयोः ॥ ५३ ॥  
एतेनैव प्रमाणेन खण्डहर्म्याणि कारयेत् ।  
अथ पृष्ठे च मूले च जालपादं प्रकीर्तितम् ॥ ५४ ॥  
विस्तारस्तस्य विज्ञेयः गर्भार्धन्तु प्रमाणतः ।  
तत्र द्विपार्श्वजालन्तु तावदेव प्रमाणतः ॥ ५५ ॥  
सोपानं हर्म्यसोपानं विस्तारस्तावदेव तु ।  
अत ऊर्ध्वं ततस्तस्य संस्थानानि पृथक् पृथक् ॥ ५६ ॥  
अष्टाश्रं चतुरश्रञ्च ॠजुतालमिति स्थितिः ।  
प्रियदर्शनं पिण्डपादं स्निग्धं वृत्तञ्च ऊर्ध्वतः ॥ ५७ ॥  
उत्तरास्त्रिविधास्तत्र समस्ताः परिकीर्तिताः ।  
तस्य चैव तु कर्तव्यं वृत्तसोपानमेव च ॥ ५८ ॥  
चतुर्विधाश्च कर्तव्या धराग्राश्च समन्ततः ।  
वेदिका द्विविधा ज्ञेया जालकं त्रिविधं भवेत् ॥ ५९ ॥  
शिरस्तस्य तु विज्ञेयं वृत्तन्तु परिकीर्तितम् ।  
तस्योपरि तु कर्तव्या नास्यश्चात्र चतुर्दश ॥ ६० ॥  
षष्ठोऽध्यायः




[[५०]]

विस्तारस्तस्य कर्तव्यो गर्भार्धन्तु प्रमाणतः ।  
खण्डहर्म्यान्तरे तत्र सभां कोणेषु सर्वतः ॥ ६१ ॥  
अथ वा तत्र कर्तव्या नास्य एकादश स्मृताः ।  
................................................. ॥ ६२ ॥  
नास्यः कपोतशालाश्च स्वस्थाने सन्निवेशयेत् ।  
एका वा बहुशो वापि धरास्तस्य प्रकीर्तिताः ॥ ६३ ॥  
\(५.\) नन्द्यावर्तविमानलक्षणं

श्रुणुद्ध्वं पञ्चमस्यात्र नन्द्यावर्तस्य लक्षणम् ।  
चतुरश्रं मूलकरणं नन्द्यावर्तस्य वक्ष्यते ॥ ६४ ॥  
अष्टानामपि भागानामेको गर्भगृहस्य तु ।  
तस्य गर्भस्य संस्थानं वृत्तं स्यात्परिकीर्तितम् ॥ ६५ ॥  
अर्धं गर्भगृहस्यापि करपिण्डी समन्ततः ।  
एतेनैव प्रमाणेन जालपादं भवेत्ततः ॥ ६६ ॥  
चतुर्दिशन्तु कर्तव्यं खण्डहर्म्यं ततस्तथा ।  
विस्ताराद्गर्भविस्तारं भवेत्तस्य समन्ततः ॥ ६७ ॥  
प्रमाणहर्म्याश्चत्वारः कर्तव्याः पार्श्वतस्ततः ।  
तस्य पूर्वञ्च पृष्ठञ्च खण्डहर्म्यं महद्भवेत् ॥ ६८ ॥  
विस्तारस्तस्य विज्ञेयो गर्भविस्तार एव च ।  
विस्तारस्तस्य सोपानमेतस्यार्धप्रमाणतः ॥ ६९ ॥  
धरास्सोपानयोग्यास्तु अन्तरन्तु प्रमाणतः ।  
सोपानार्धन्तु कर्तव्यं समन्तात्परिकीर्तितम् ॥ ७० ॥  

[[५१]]

तत्र प्रमाणहर्म्यस्य निर्गमं तावदेव तु ।  
तत्र शेषाश्च कर्तव्या खण्डहर्म्याश्च सर्वतः ॥ ७१ ॥  
तस्य पूर्वञ्च पृष्ठञ्च खण्डहर्म्यं महद्भवेत् ।  
सोपानं हर्म्यसोपानं द्वे द्वे तस्य समन्ततः ॥ ७२ ॥  
अधस्तादूर्ध्वतस्तस्य स्तम्भास्ते च पृथक् पृथक् ।  
अष्टाश्रं चतुरश्रं वा पूर्वाश्चत्वार एव च ॥ ७३ ॥  
उत्तरे तत्र कर्तव्यौ पार्श्वे खण्डोत्तरौ तथा ।  
तत्र सोपानसंस्थानं हस्तिसोपानमुच्यते ॥ ७४ ॥  
प्रियदर्शनं षोडशाश्रं शलाकापिण्डिरूर्ध्वतः ।  
विचित्रमत्र खण्डञ्च हस्तितुण्डधरस्तथा ॥ ७५ ॥  
वेदिका द्विविधा ज्ञेया जालकं त्रिविधं भवेत् ।  
वृत्तञ्च तस्य कर्तव्यं शिरसश्च समन्ततः ॥ ७६ ॥  
तत्र गर्भचतुर्भागं तेषु चैकप्रमाणतः ।  
चतुर्दिशं तु कर्तव्या नास्यस्तस्योपरि स्मृताः ॥ ७७ ॥  
करपिण्डी खण्डहर्म्यस्यान्तरे तु समन्ततः ।  
गर्भविस्तारतः कुर्यादर्धाकारं चतुर्विधम् ॥ ७८ ॥  
तत्र प्रदक्षिणं कुर्यात् तुण्डहर्म्याणि सर्वतः ।  
कोणेषु तत्र कर्तव्यास्सभा बाह्यान्तरेषु च ॥ ७९ ॥  
जालपादास्तु कर्तव्या स्वस्थानेषु समन्ततः ।  
षट्पञ्चाशद्भवेन्नास्यः सर्वतः परिकीर्तिताः ॥ ८० ॥  
मृणाली मुष्टिबन्धश्च मल्लबन्धस्तथैव च ।  
............................................. ॥ ८१ ॥  
षष्ठोऽध्यायः




[[५२]]

अधस्तादूर्ध्वतस्तस्य स्वे स्थाने सन्निवेशयेत् ।  
धरास्तस्य तु कर्तव्या एका वा बहुशोऽपि वा ॥ ८२ ॥  
\(६.\) श्रीवृत्तविमानलक्षणं

श्रीवृत्तमूलकरणं मण्डलन्तु प्रशस्यते ।  
अष्टभागेषु मध्ये द्वौ कुर्याद्गर्भगृहं ततः ॥ ८३ ॥  
तस्य गर्भगृहस्यापि संस्थानं वृत्तमेव च ।  
करपिण्डी च कर्तव्या अर्धं गर्भगृहस्य तु ॥ ८४ ॥  
हीनन्तु गर्भविस्तारं खण्डहर्म्यं समन्ततः ।  
चूडाहर्म्यस्य विस्तारो गर्भविस्तार एव च ॥ ८५ ॥  
गर्भस्यैवाष्टभागे तु एकभागाधिकं भवेत् ।  
आयामाच्चूडहर्म्याणि कोणाश्च परिकीर्तिताः ॥ ८६ ॥  
सोपानं हर्म्यसोपानं शेषं तस्य समाचरेत् ।  
अधस्तादूर्ध्वतस्तस्य स्तम्भाश्च परिकीर्तिताः ॥ ८७ ॥  
एकान्तं हस्तिहस्तञ्च ॠजुतालमिति स्मृतम् ।  
उद्धारास्त्रिविधाः प्रोक्ताः तस्यैव तु समन्ततः ॥ ८८ ॥  
प्रियदर्शनं पिण्डपादं स्निग्धवृत्तञ्च ऊर्ध्वतः ।  
सोपानं तत्र विज्ञेयं समखण्डमिति स्मृतम् ॥ ८९ ॥  
विचित्रं मत्तखण्डञ्च हस्तितुण्डं कराग्रतः ।  
जालकं हस्तिचक्षुश्च पुष्पखण्डन्तु वेदिका ॥ ९० ॥  
शिरसश्चापि विज्ञेयं वृत्तं तस्य प्रशस्यते ।  
कपोतं तस्य कर्तव्यं गर्भस्य परिवेष्टनम् ॥ ९१ ॥  

[[५३]]

अधः कोणेषु कर्तव्याश्चत्वारो मण्डलाकराः ।  
................................................ ॥ ९२ ॥  
अर्धाकाराश्चतुर्धाराः कपोतवृत्तैस्तथोत्तरे ? ।  
अष्टौ खरमुखाश्चात्र समन्तात्परिकीर्तिताः ॥ ९३ ॥  
\(७.\) पर्वताकृतिविमानलक्षणं

सप्तमं पर्वताकारः विभागस्तु प्रकीर्त्यते ।  
पर्वताकृतिमूलन्तु आयामं वृत्तमिष्यते ॥ ९४ ॥  
अष्टानामपि भागानां मध्ये गर्भगृहं विदुः ।  
तस्य गर्भगृहस्यापि संस्थानं वृत्तमेव च ॥ ९५ ॥  
करपिण्ड्यास्तु विस्तारो हीनगर्भगृहं भवेत् ।  
विस्ताराच्चूडहर्म्यन्तु करपिण्ड्याधिकं भवेत् ॥ ९६ ॥  
प्रमाणं हर्म्यसोपानं शेषं तत्र समाचरेत् ।  
अथ स्तम्भस्य संस्थानं शैलमष्टाश्रमेव च ॥ ९७ ॥  
ज्ञेयन्तु वृत्तसोपानं तस्यैव परिकीर्तितम् ।  
धरास्तत्र तु कर्तव्याः त्रिविधाश्च भवन्ति ताः ॥ ९८ ॥  
अत ऊर्ध्वं पिण्डिपादं हस्तिहस्तमिति स्मृतम् ।  
................................................. ॥ ९९ ॥  
चतुर्विधन्तु कर्तव्यं धराग्रं तत्र सर्वतः ।  
तत्रैव चायतं वृत्तं शिरसः परिकीर्तितम् ॥ १०० ॥  
चतुर्दिशन्तु कर्तव्या नास्यस्तत्रोपरि स्थिताः ।  
सोपानं हर्म्यशिरसस्तथा तत्र प्रकीर्तितम् ॥ १०१ ॥  
षष्ठोऽध्यायः




[[५४]]

अष्टधा तत्र कर्तव्याः स्वस्थानेषु समन्ततः ।  
नासीमृणालिका चैव मुष्टिगण्डं तथैव च ॥ १०२ ॥  
वेदिका जालकास्तत्र मल्लबन्धं पृथक् पृथक् ।  
कपोतं सगलञ्चास्य पथेपारस्ततस्ततः ? ॥ १०३ ॥  
अधस्तादूर्ध्वतस्तस्य स्वस्थाने सन्निवेशयेत् ।  
धरास्तस्य तु कर्तव्या एका वा बहुशोऽपि वा ॥ १०४ ॥  
\(८.\) महापद्मविमानलक्षणम्

अष्टमं तत्र विज्ञेयं महापद्ममिहोच्यते ।  
त्रयाणामपि भागानां मध्ये गर्भगृहं विदुः ॥ १०५ ॥  
तत्र वा गर्भसंस्थानं समवृत्तं विशिष्यते ।  
करपिण्डी च कर्तव्या अर्धं गर्भगृहस्य तु ॥ १०६ ॥  
सोपानं चूडहर्म्यञ्च शेषांस्तत्र समाचरेत्

एकान्तं शैलचतुरश्रमृजुं तलमिहोच्यते ? ॥ १०७ ॥  
अथ स्तम्भस्य संस्थानमुत्तरं त्रिविधं भवेत् ।  
समखण्डञ्च कर्तव्यं सोपानं तत्र कर्मतः ॥ १०८ ॥  
स्निग्धेन कोणवृत्तञ्च हस्तिहस्तञ्च ऊर्ध्वतः ।  
विचित्रमत्तखण्डञ्च धराग्रं परिकीर्तितम् ॥ १०९ ॥  
वेदिका तत्र विज्ञेया पुष्पखण्डमिति स्मृता ।  
जालका हस्तिचक्षुश्च शङ्खमण्डनमेव च ॥ ११० ॥  
तस्यैव शिरसो ज्ञेयमष्टांशं परिकीर्तितम् ।  
तस्योपरि च कर्तव्या नास्यः षट् परिकीर्तिताः ॥ १११ ॥  

[[५५]]

करपिण्ड्याश्च परितः नास्यो द्वादश कीर्तिताः ।  
दक्षिणे पार्श्वतः कुर्यात् अर्धाकारन्तु पूजितम् ॥ ११२ ॥  
तस्य नास्यश्चतुर्विंशत्तत्रैव परिकीर्तिताः ।  
नासी कपोतशाला च वेदिका जालकं तथा ॥ ११३ ॥  
स्वेषु स्थानेषु कर्तव्या अधस्तादूर्ध्वतस्ततः ।  
जालरूपाश्च कर्तव्याः स्वस्थानेषु समन्ततः ॥ ११४ ॥  
न कुर्याद्वास्तुबाह्ये च उत्पातञ्चास्य सर्वतः ।  
............................................... ॥ ११५ ॥  
भूमिरेतस्य कर्तव्या एका वा बहुशोऽपि वा ।  
देवतानान्तु सर्वेषां पूजितं तद्विशेषतः ॥ ११६ ॥  
\(९.\) नन्दीविशालविमानलक्षणं

नन्दीविशालं नवमं तच्छृणुध्वं समाहिताः ।  
नन्दीविशालमूलन्तु चतुरश्रायतं भवेत् ॥ ११७ ॥  
द्वौ भागावष्टभागेषु मध्ये गर्भगृहं ततः ।  
संस्थानं तत्र कर्तव्यमायतं वृत्तमिष्यते ॥ ११८ ॥  
तस्य गर्भस्य विस्तारं जालपादं समन्ततः ।  
तस्य गर्भस्य विस्तारात् पश्चिमागारमुच्यते ॥ ११९ ॥  
एतस्य चाष्टभागेन दक्षिणागारमुच्यते ।  
तस्यैव चाष्टभागेन मुखबन्धं च इष्यते ॥ १२० ॥  
एतत्तु चाष्टभागेन वेश्म प्राक् परिकीर्तितम् ।  
समं प्रदक्षिणं कुर्याच्चतुर्थे च समन्ततः ॥ १२१ ॥  
षष्ठोऽध्यायः




[[५६]]

बाह्यञ्चाभ्यन्तरञ्चैव सोपानं तस्य सञ्चरेत् ।  
तस्यैव चोत्तरं वेश्म वृत्तं सम्परिकीर्तितम् ॥ १२२ ॥  
अधस्तस्य धराः प्रोक्ताः एकां द्वे वा समाचरेत् ।  
....................................................॥ १२३ ॥  
द्विजानां क्षत्रियाणाञ्च विट्छूद्राणाञ्च सर्वशः ।  
नन्दीविशालं विज्ञेयं पूजितन्तु विशेषतः ॥ १२४ ॥  
\(१०.\) स्वस्तिकविमानलक्षणं

दशमं स्वस्तिकं प्रोक्तं तस्य लक्षणमुच्यते ।  
स्वस्तिके मूलकारणं चतुरश्रायतं भवेत् ॥ १२५ ॥  
अष्टानामपि भागानां मध्ये गर्भगृहं विदुः ।  
अर्धं गर्भगुहस्यापि करपिण्डी समन्ततः ॥ १२६ ॥  
अर्धहर्म्यस्य विस्तारो गर्भस्य द्विगुणो भवेत् ।  
कूटागारमपि द्वौ तु आयामात्परिकीर्तितौ ॥ १२७ ॥  
गर्भस्य द्विगुणौ ज्ञेयौ विस्तारात्तावदेव तु ।  
तस्यैव भुक्तिलेखास्तु ? एको द्वौ वा त्रयस्तथा ॥ १२८ ॥  
पश्चिमागारविस्तारो गर्भादध्यर्धमिष्यते ।  
भूमिः पादस्य कर्तव्या एका वा बहुशोऽपि वा ॥ १२९ ॥  
स्वस्तिकन्तु तथा ज्ञेयं विभागात्परिकीर्तितम् ।  
एतदुक्तं भवेत्तत्र विशालं शूद्रपूजितम् ॥ १३० ॥  
\(११.\) पूर्वरङ्गविशालविमानलक्षणम्

एकादशं प्रवक्ष्यामि पूर्वरङ्गं विशालतः ।  
पूर्वरङ्गविशालञ्च चतुरश्रं भवेत्ततः ॥ १३१ ॥  

[[५७]]

अष्टभागेषु मध्ये तु कुर्याद्गर्भगृहं ततः ।  
तस्य गर्भगृहस्यार्धं करपिण्डी समन्ततः ॥ १३२ ॥  
शेषाश्च तत्र कर्तव्याः सभाष्टौ द्विस्समन्ततः ।  
अष्टाश्रं तत्र कर्तव्यं शिरसः परिकीर्तितम् ॥ १३३ ॥  
अधस्तादूर्ध्वतस्तस्य अष्टसोपानमिष्यते ।  
तत्र द्विसप्ततिं कुर्यान्नासीः क्षुद्राश्च सर्वशः ॥ १३४ ॥  
धरास्सप्त तु कर्तव्या एका वा बहुशोऽपि वा ।  
द्विजानां क्षत्रियाणाञ्च पूजनीयं विशेषतः ॥ १३५ ॥  
\(१२.\) एकपादविमानलक्षणं

द्वादशं तत्र वक्ष्यामि एकपादन्तु सर्वतः ।  
त्रयाणामपि भागानां मध्ये गर्भगृहं विदुः ॥ १३६ ॥  
तस्य गर्भगृहस्यार्धं करपिण्डी समन्ततः ।  
खण्डहर्म्याश्च आकाराः ? शेषास्तत्र समाचरेत् ॥ १३७ ॥  
तस्य शिरसो विज्ञेयं मण्डपन्तु प्रशस्यते ।  
तस्य षोडशनास्यस्तु सर्वत्र परिकीर्तयेत् ॥ १३८ ॥  
तस्यैव वेष्टसोपानं हस्तमेकन्तु तस्य वै ।  
अधस्तात्तस्य विस्तारो द्वादशाङ्गुलमिष्यते ॥ १३९ ॥  
अधस्तत्र धराः प्रोक्ता एका वा द्वे समाचरेत् ।  
................................................. ॥ १४० ॥  
एकपादमिति प्रोक्तं विभागात्परिकीर्तितम् ।  
द्विजानां क्षत्रियाणाञ्च पूजनीयं विशेषतः ॥ १४१ ॥  
षष्ठोऽध्यायः




[[५८]]

\(१३.\)गणिकाशालविमानलक्षणं

त्रयोदशं तत् शृणुध्वं गणिकाशाललक्षणम् ।  
गणिकाशालमूलन्तु चतुरश्रायतं भवेत् ॥ १४२ ॥  
अष्टानामपि भागानां मध्ये गर्भगृहं ततः ।  
तस्य गर्भगृहस्यार्धं करपिण्डी समन्ततः ॥ १४३ ॥  
अपि वा आयतं तत्र गर्भस्य द्विगुणं भवेत् ।  
कर्तव्यं तस्य विस्तारं खण्डहर्म्यं समन्ततः ॥ १४४ ॥  
सोपानमुखशालाञ्च चूडाहर्म्याणि सर्वशः ।  
एतानि तत्र कर्तव्यं शेषस्थानेषु सर्वतः ॥ १४५ ॥  
तस्य गर्भस्य शिरसः शालास्तत्र प्रकीर्तिताः ।  
तस्यैव मुखनासी च गर्भञ्च परिकीर्तितम् ॥ १४६ ॥  
करपिण्डीमुखनासीनां प्रमाणं परिकीर्तितम् ।  
गर्भस्य तु चतुर्भागं त्रिभागं तत्र चेष्यते ॥ १४७ ॥  
हारञ्च मुखपट्टीञ्च स्वे स्थाने सन्निवेशयेत् ।  
एका वा बहुशो वापि धरास्तत्र प्रकीर्तिताः ॥ १४८ ॥  
एकेनैव विभागेन कर्तव्यं प्रयतेन हि ।  
एतच्चतुर्णां वर्णानां पूजनीयं विशेषतः ॥ १४९ ॥  
\(१४.\) कुबेरच्छन्दविमानलक्षणं

चतुर्दशं भवेत्तत्र कुबेरच्छन्दसञ्ज्ञितम् ।  
कुबेरच्छन्दमूलन्तु अधस्तादायतं भवेत् ॥ १५० ॥  
त्रयाणामपि भागानां मध्ये गर्भगृहं विदुः ।  
अर्धं गर्भगृहस्यापि करपिण्डी समन्ततः ॥ १५१ ॥  

[[५९]]

चूलीहर्म्यञ्च हारञ्च शेषं तत्र समाचरेत् ।  
अभ्यन्तरं वा सोपानमधस्ताद्विनिवेशयेत् ॥ १५२ ॥  
ततस्तस्यैव शिरसः शालकाद्याः प्रकीर्तिताः ।  
कोणाश्च तत्र कर्तव्याः समास्तत्र समन्ततः ॥ १५३ ॥  
तस्य नास्यश्चतुर्विंशत् ज्ञातव्यास्तु पृथक् पृथक् ।  
.....................................................॥ १५४ ॥  
धरास्तस्य तु विज्ञेया एका वा बहुशोऽपि वा ।  
द्विजानां क्षत्रियाणाञ्च पूजनीयं विशेषतः ॥ १५५ ॥  
\(१५.\) वापीविमानलक्षणम्

पञ्चदशं भवेत्तत्र वापी नाम ततः परम् ।  
वापीप्रसादमूलन्तु मण्डलं वै समन्ततः ॥ १५६ ॥  
त्रयाणामपि भागानां मध्ये गर्भगृहं भवेत् ।  
तस्य गर्भगृहस्यार्धं करपिण्डी समन्ततः ॥ १५७ ॥  
सोपानं खण्डहर्म्यञ्च शेषांस्तत्र समाचरेत् ।  
शिरसस्तत्र कर्तव्यं कर्म वः परिकीर्तितम् ॥ १५८ ॥  
तत्रैव मुखपट्टीस्तु अष्टौ कुर्यात्समन्ततः ।  
अल्पपट्टीस्तु कर्तव्याः कीर्तितास्तत्र षोडश ॥ १५९ ॥  
ततस्तस्य तु कार्याणि सोपानानि चतुर्दिशम् ।  
चतुर्दिशन्तु कर्तव्यञ्चार्धाकारं विशेषतः ॥ १६० ॥  
भूमिरेतस्य कर्तव्या एका वा बहुशोऽपि वा ।  
द्विजानां क्षत्रियाणाञ्च पूजितं तद्विशेषतः ॥ १६१ ॥  
षष्ठोऽध्यायः




[[६०]]

\(१६.\) प्रकृतिविमानलक्षणं

षोडशः प्रकृतिस्तत्र तच्छृणुध्वं समाहिताः ।  
प्रकृतेर्मूलकरणं चतुरश्रायतं भवेत् ॥ १६२ ॥  
द्वौ भागावष्टभागेषु मध्ये गर्भगृहं विदुः ।  
खण्डहर्म्यस्य विस्तारः गर्भार्धन्तु प्रमाणतः ॥ १६३ ॥  
खण्डहर्म्यस्य गर्भस्य अन्तरन्तु समन्ततः ।  
सोपानं हर्म्यसोपानं तत्र शेषं समाचरेत् ॥ १६४ ॥  
शिरसश्च भवेत्तस्य शालाः पञ्च प्रकीर्तिताः ।  
तस्य मध्ये तु नासीस्याद्गर्भार्धन्तु प्रमाणतः ॥ १६५ ॥  
तस्य नास्यश्चतुर्विंशत्कुर्यात्तत्र पृथक् पृथक् ।  
................................................ ॥ १६६ ॥  
भूमिरेतस्य कर्तव्या एका वा बहुशोऽपि वा ।  
क्षत्रियस्य द्विजस्यापि पूजितं तद्विशेषतः ॥ १६७ ॥  
\(१७.\) तोयविमानलक्षणं

तोयं विमानं विज्ञेयं सप्तदशमिहोच्यते ।  
तोयविमानमूलन्तु मण्डलं वै समन्ततः ॥ १३८ ॥  
द्वौ भागावष्टभागेषु मध्ये गर्भगृहं विदुः ।  
अर्धं गर्भगृहस्यापि करपिण्डी समन्ततः ॥ १३९ ॥  
तस्य बाह्ये तु कर्तव्यं जालपादं समन्ततः ।  
सोपानं हर्म्यसोपानं तत्र शेषं समाचरेत् ॥ १४० ॥  
शिरसस्तस्य विज्ञेयं मण्डलन्तु प्रशस्यते ।  
तत्रैव कर्णनास्यौ द्वे पताकासदृशे ततः ॥ १७१ ॥  

[[६१]]

अन्तरेषु च कर्तव्याः

क्षुद्रनास्यस्समन्ततः ।  
पार्श्वयोः करपिण्डी च

नास्यौ द्वौ तु समुन्नते ॥ १७२ ॥  
अष्टौ तथाऽल्पनास्यस्तु अधस्तादूर्ध्वतस्ततः ।  
हाराः कपोतशालाश्च नास्यौ तस्योपरि स्थिते ॥ १७३ ॥  
धरास्तस्य तु विज्ञेया एका वा बहुशोऽपि वा ।  
प्रशस्ताः क्षत्रियाणाञ्च भावबन्धविशेषतः ॥ १७४ ॥  
\(१८.\) उत्पलपत्रविमानलक्षणं

ज्ञेयमुत्पलपत्रन्तु अष्टादशमतः परम् ।  
उत्पलपत्रमूलन्तु चतुरश्रं भवेत्ततः ॥ १७५ ॥  
अत ऊर्ध्वन्तु वृत्तं स्यात्सर्वतः परिकीर्तितम् ।  
अष्टानामपि भागानां मध्ये गर्भगृहं विदुः ॥ १७६ ॥  
अस्य गर्भगृहस्यार्धं करपिण्डी समन्ततः ।  
तस्य बाह्ये तु कर्तव्यं जालपातं समन्ततः ॥ १७७ ॥  
अर्धहारञ्च हर्म्यञ्च सभागर्भसमं भवेत् ।  
शैलान्तरेषु कर्तव्या हारास्तत्र समन्ततः ॥ १७८ ॥  
सोपानहर्म्ये द्वे स्यातां सोपानं तत्समं भवेत् ।  
शिरसस्तस्य कर्तव्यं मण्डलन्तु प्रशस्यते ॥ १७९ ॥  
कर्तव्या विंशतिर्नास्यः अधस्तादूर्ध्वतस्ततः ।  
भूमिस्तु तत्र कर्तव्या एका वा बहुशोऽपि वा ॥ १८० ॥  
षष्ठोऽध्यायः




[[६२]]

एवमुत्पलपत्रं तद्विभागाः परिकीर्तिताः ।  
उत्पलन्तु द्विजातीनां पूजितं तद्विशेषतः ॥ १८१ ॥  
\(१९.\) सिंहच्छन्दविमानलक्षणम्

एकोनविंशतिकञ्चैव सिंहच्छन्दमिति स्मृतम् ।  
सिंहच्छन्दस्य मूलन्तु अन्तराश्रं ? भवेत्ततः ॥ १८२ ॥  
तस्योपरि च कर्तव्यं चतुरश्रायतं भवेत् ।  
अष्टभागस्य मध्ये द्वौ कुर्याद्गर्भगृहं ततः ॥ १८३ ॥  
अथ गर्भगृहस्यापि करपिण्डी तु पार्श्वतः ।  
करपिण्ड्यास्तु विस्तारो गर्भविस्तार एव च ॥ १८४ ॥  
पश्चिमाज्जलपातन्तु अर्धं गर्भगृहस्य च ।  
तस्य हर्म्यं भवेत् द्वे वा सोपानञ्च समाचरेत् ॥ १८५ ॥  
शिरसस्तस्य विज्ञेयाः सभास्तत्र प्रकीर्तिताः ।  
निर्गमं तत्र तावत्स्यात्समन्ताच्च विभूषितम् ॥ १८६ ॥  
द्वौ कर्णौ तत्र कर्तव्यौ सभास्तत्र विशेषतः ।  
त्रयाणामपि भागानां मध्ये गर्भगृहं विदुः ॥ १८७ ॥  
उपाङ्गाद्द्वादशज्ञेया......तत्र प्रकीर्तिताः ।  
एका वा बहुशो वापि धरास्तत्र प्रकीर्तिताः ॥ १८८ ॥  
एवमुक्तप्रकारेण कर्तव्यं तद्विशेषतः ।  
उत्तमन्तु द्विजातीनां पूजनीयं विशेषतः ॥ १८९ ॥  
\(२०.\) सोमच्छन्दविमानलक्षणं

सोमच्छन्दस्य मूलन्तु चतुरश्रं भवेत्ततः ।  
अर्धं गर्भगृहस्यापि करपिण्डी समन्ततः ॥ १९० ॥  

[[६३]]

खण्डहर्म्यस्य सोपानं शेषं तत्र समाचरेत् ।  
शिरसस्तस्य विज्ञेयं मण्डलन्तु प्रशस्यते ॥ १९१ ॥  
तस्य मध्ये तु नासी

स्याद्गर्भार्धन्तु प्रमाणतः ।  
निर्गमं तत्र तावत्स्यात्

कर्तव्यं सर्वतः समम् ॥ १९२ ॥  
तदर्धं कर्णनास्यौ द्वे विस्तारात्परिकीर्तिते ।  
नास्यौ द्वे पूर्वतस्ते च पूर्वोक्तेन प्रमाणतः ॥ १९३ ॥  
भूमिरेतस्य विज्ञेया एका वा बहुशोऽपि वा ।  
देवतानां द्विजातीनां राज्ञाञ्चैव सुपूजितम् ॥ १९४ ॥  
\(२१.\) मेनाकारविमानलक्षणम्

एकविंशतिकञ्चैव मेनाकारं पृथक् स्मृतम् ।  
मेनाकारस्य मूलन्तु चतुरश्रायतं भवेत् ॥ १९५ ॥  
विस्ताराद्द्विगुणस्तस्य त्वायामः परिकीर्तितः ।  
त्रयाणामपि भागानां मध्ये गर्भगृहं विदुः ॥ १९६ ॥  
तस्य गर्भगृहस्यार्धं करपिण्डी समन्ततः ।  
समानं हर्म्यसोपानं शेषं पार्श्वं समाचरेत् ॥ १९७ ॥  
मूले द्वे खण्डहर्म्ये तु पिण्ड्यश्चार्धप्रमाणतः ।  
तेन चैव प्रमाणेन निर्गमं तत्समं चरेत् ॥ १९८ ॥  
पिण्ड्या अर्धन्तु कर्तव्या नासी पूर्वोक्तमानतः ।  
................................................. ॥ १९९ ॥  
षष्ठोऽध्यायः




[[६४]]

धरास्तस्य तु विज्ञेया एका वा बहुशोऽपि वा ।  
क्षत्रियस्य द्विजस्यापि पूजनीयं विशेषतः ॥ २०० ॥  
\(२२.\) शालीकरणविमानलक्षणं

द्वाविंशकन्तु विज्ञेयं शालीकरणमन्दिरम् ।  
शालीकरणमूलन्तु चतुरश्रं सुपूजितम् ॥ २०१ ॥  
द्वौ भागावष्टभागेषु मध्ये गर्भगृहं भवेत् ।  
गर्भस्यार्धन्तु विज्ञेया करपिण्डी समन्ततः ॥ २०२ ॥  
एकदण्डप्रमाणेन पूर्वदण्डप्रमाणतः ।  
सोपानं जालपादञ्च खण्डहर्म्याणि कारयेत् ॥ २०३ ॥  
शिरसस्तस्य विज्ञेयाः सभास्तत्र प्रकीर्तिताः ।  
.............................................. ॥ २०४ ॥  
एका वा बहुशो वापि धरास्तत्र प्रकीर्तिताः ।  
उत्तमं तद्द्विजातीनां पूजितं तद्विशेषतः ॥ २०५ ॥  
\(२३.\) कर्णिकाकारविमानलक्षणं

त्रयोविंशतिकञ्चात्र कर्णिकाकारमुच्चते ।  
कर्णिकाकारमूलन्तु चतुरश्रं भवेत्ततः ॥ २०६ ॥  
त्रयाणामपि भागानां मध्ये गर्भगृहं विदुः ।  
ज्ञेयानि तत्र चत्वारि सोपानानि समन्ततः ॥ २०७ ॥  
एकन्तु बन्न्धनं कुर्यात्तस्यैव तु मुखे ततः ।  
........................................... ॥ २०८ ॥  
भूमिरस्य तु विज्ञेया एका वा बहुशोऽपि वा ।  
द्विजानां क्षत्रियाणाञ्च विशेषात्पूजितं भवेत् ॥ २०९ ॥  

[[६५]]

\(२४.\) श्रियोऽलङ्कारविमानलक्षणं

चतुर्विंशतिकं तत्र श्रियोऽलङ्कारमुच्यते ।  
श्रियोऽलङ्कारमूलन्तु चन्द्राकृतिरिति स्मृतम् ॥ २१० ॥  
अष्टभागेषु मध्ये तु एकं गर्भगृहं विदुः ।  
अर्धं गर्भगृहस्यापि करपिण्डीं समाचरेत् ॥ २११ ॥  
तत्रैव कम्पदेशस्तु गर्भस्य द्विगुणो भवेत् ।  
सोपानं खण्डहर्म्यञ्च शेषं तत्र समाचरेत् ॥ २१२ ॥  
सभास्तस्य तु विज्ञेयाः शिरसः परिकीर्तिताः ।  
चतस्रो बन्धनाशाला आर्धागारं तथैव च ॥ २१३ ॥  
धरास्तस्य तु विज्ञेया एका वा बहुशोऽपि वा ।  
द्विजानां क्षत्रियाणाञ्च विशेषात्पूजितं भवेत् ॥ २१४ ॥  
\(२५.\) कुम्भाकृतिविमानलक्षणम्

पञ्चविंशतिकं विस्तारं तत्समन्तु समाचरेत् ॥ २१५ ॥  
अभ्यन्तरन्तु कर्तव्यं सोपानं तस्य सर्वतः ।  
तत्र सर्वस्य शिरसो वृत्तन्तु परिकीर्तितम् ॥ २१६ ॥  
चतुर्दिशन्तु कर्तव्या नास्यस्तस्य स्वलङ्कृताः ।  
ज्ञेयस्तु नासीविस्तारो गर्भविस्तारभागशः ॥ २१७ ॥  
चतुर्भागस्य भागन्तु सर्वतः परिमाणतः ।  
निर्गमं तावदेव स्यात्समानं वा विधीयते ॥ २१८ ॥  
संस्थानं तस्य विज्ञेयं पूर्णकुम्भाकृतिस्ततः ।  
............................................. ॥ २१९ ॥  
षष्ठोऽध्यायः




[[६६]]

धरास्तस्य तु विज्ञेया एका वा बहुशोऽपि वा ।  
चातुर्वर्ण्यस्य सामान्यमेतत्तु परिकीर्तितम् ॥ २२० ॥  
\(२६.\) गोधामुखविमानलक्षणं

षड्विंशकन्तु विज्ञेयं गोधामुखनिकेतनम् ।  
गोधामुखस्य मूलन्तु चतुरश्रायतं भवेत् ॥ २२१ ॥  
त्रयाणामपि भागानां मध्ये गर्भगृहं विदुः ।  
तस्य गर्भगृहस्यार्धं करपिण्डी तु पार्श्वतः ॥ २२२ ॥  
सोपानं हर्म्यसोपानं शेषं तत्र समाचरेत् ।  
तस्य पृष्ठस्य शाला च गर्भस्य द्विगुणं भवेत् ॥ २२३ ॥  
आयामार्धन्तु विस्तारः तस्यैव परिकीर्तितः ।  
गर्भशालान्तरं तत्र अर्धागारं सुपूजितम् ॥ २२४ ॥  
शिरसस्तु भवेच्छाला सर्वतः परिकीर्तिता ।  
तस्य मध्ये तु नासी स्याद्गर्भार्धन्तु प्रमीयते ॥ २२५ ॥  
धरास्तस्य तु विज्ञेया एका वा बहुशोऽपि वा ।  
एतद्द्विजाना विज्ञेयं सर्वतस्तु सुपूजितम्॥ २२६ ॥  
\(२७.\) पिञ्छावतंसकविमानलक्षणम्

पिञ्छावतंसकं गेहं सप्तविंशतिकं भवेत् ।  
पिञ्छावतंसमूलन्तु चतुरश्रं भवेत्ततः ॥ २२७ ॥  
द्वौ भागवष्टभागे तु मध्ये गर्भगुहं विदुः ।  
तस्य गर्भगुहस्यार्धं करपिण्डी समन्ततः ॥ २२८ ॥  
तस्य गर्भस्य विस्तारं जालपादं समन्ततः ।  
खण्डहर्म्यस्य विस्तारं तत्र शेषं समाचरेत् ॥ २२९ ॥  

[[६७]]

चतुर्भागन्तु कर्तव्यं सोपानं वै विशेषतः ।  
खण्डहर्म्यान्तरे तत्र सभाः कोणेषु योजयेत् ॥ २३० ॥  
तस्यैव चान्तरे ज्ञेयाः हाराः सर्वत्र शोभनाः ।  
अष्टौ खरमुखाः पट्टी कृर्यात्तत्र पृथक् पृथक् ॥ २३१ ॥  
एका वा बहुशो वापि धरास्तत्र प्रकीर्तिताः ।  
उत्तरत्र द्विजातीनां पूजितं तद्विशेषतः ॥ २३२ ॥  
\(२८.\) चतुःस्फुटविमानलक्षणम्

अष्टाविंशतिकं तत्र चतुःस्फुटमिति स्मृतम् ।  
चतुरश्रं मूलकरणं चतुःस्फुटमिहोच्यते ॥ २३३ ॥  
अष्टानामपि भागानां मध्ये गर्भगृहं विदुः ।  
अर्धं गर्भगृहस्यापि करपिण्डी समन्ततः ॥ २३४ ॥  
करपिण्ड्यास्तु विस्तारः.............. ।  
.......................................... ॥ २३५ ॥  
.......................................... ।  
.......................................... ॥ २३६ ॥  
.......................................... ।  
.......................................... ॥ २३७ ॥  
\(२९.\) हस्त्याकारविमानलक्षणं

हस्त्याकारविमानन्तु एकोनत्रिंशकं भवेत् ।  
हस्त्याकारविमानन्तु चतुरश्रं समन्ततः ॥ २३८ ॥  
अष्टभागेषु मध्ये द्वौ कुर्याद्गर्भगृहं ततः ।  
ऊनं तु गर्भविस्तारात्करपिण्डी तु पार्श्वतः ॥ २३९ ॥  
षष्ठोऽध्यायः




[[६८]]

सोपानं जालपादञ्च शेषं तत्र समाचरेत् ।  
विस्तारात् गर्भविस्तारं शाला च पुरतस्ततः ॥ २४० ॥  
गर्भपृष्ठन्तु विज्ञेयं वृत्तं तस्य समाचरेत् ।  
शिरसस्तस्य विज्ञेयास्सभास्तत्र समन्ततः ॥ २४१ ॥  
धरास्तस्य तु विज्ञेया एका वा बहुशोऽपि वा ।  
नेतरत्र द्विजातीनां पूजितन्तु विशेषतः ॥ २४२ ॥  
\(३०.\) नागच्छन्दविमानलक्षणं

त्रिंशकन्तु भवेत्तत्र नागच्छन्दमतः परम् ।  
नागच्छन्दस्य मूलन्तु चतुरश्रं भवेत्ततः ॥ २४३ ॥  
तदर्धं गर्भविस्तारं मध्ये कुर्यात्समन्ततः ।  
गर्भस्य तु चतुर्भागं तेषु चैकेन योजयेत् ॥ २४४ ॥  
विस्तारात्करपिण्डी स्याद्विशेषेण विधीयते ।  
शेषास्तत्र तु कर्तव्या जालपादः प्रमाणतः ॥ २४५ ॥  
प्रमाणं हर्म्यशिरसो विज्ञेयञ्चापि तत्वतः ।  
........................................... ॥ २४६ ॥  
धरास्तस्य तु विज्ञेया एका वा बहुशोऽपि वा ।  
देवतानां द्विजातीनां क्षत्रियाणाञ्च पूजितम् ॥ २४७ ॥  
\(३१.\) वृषभच्छन्दविमानलक्षणम्

एकत्रिंशकमप्याहुः वृषभच्छन्दमुत्तमम् ।  
वृषभच्छन्दमूलन्तु चतुरश्रायतं भवेत् ॥ २४८ ॥  

[[६९]]

त्रयाणामपि भागानां मध्ये गर्भगृहं विदुः ।  
अर्धं गर्भगृहस्यापि करपिण्डी समन्ततः ॥ २४९ ॥  
गर्भस्य युक्त्या कुर्याद्वै बन्धशाला महागुणाः ।  
प्रमाणं तस्य विज्ञेयं गर्भमात्रं प्रशस्यते ॥ २५० ॥  
विज्ञेयौ समहर्म्यौ द्वौ सोपानं तस्य पार्श्वयोः ।  
शिरसस्तस्य विज्ञेयं मण्डनं परिकीर्तितम् ॥ २५१ ॥  
धरास्तस्य तु विज्ञेया एका वा बहुशोऽपि वा ।  
उत्तरत्र द्विजातीनां पूजितं तु विशेषतः ॥ २५२ ॥  
\(३२.\) कूटाकारविमानलक्षणं

द्वात्रिंशकन्तु विज्ञेयं कूटाकारमिति स्मृतम् ।  
कूटाकारस्य मूलन्तु चतुरश्रायतं भवेत् ॥ २५३ ॥  
त्रयाणामपि भागानां मध्ये गर्भगृहं विदुः ।  
अस्य गर्भगृहस्यार्धं करपिण्डी समन्ततः ॥ २५४ ॥  
सोपानं खण्डहर्म्यञ्च शेषेषु विहिते स्मृते ।  
शिरसस्तस्य विज्ञेयाः समाः कूटसमन्विताः ॥ २५५ ॥  
भूमिरस्य तु विज्ञेया एका वा बहुशोऽपि वा ।  
उत्तरत्र द्विजातीनां पूजितं तद्विशेषतः ॥ २५६ ॥  
इत्यार्षे श्रीवैखानसे भगवच्छास्त्रे भृगुप्रोक्तायां संहितायां

खिलाधिकारे द्वात्रिंशद्विमानानां लक्षणं नाम षष्ठोऽध्यायः ॥  
षष्ठोऽध्यायः




[[७०]]
