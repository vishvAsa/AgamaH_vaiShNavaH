+++
title = "28 अष्टाविंशोऽध्यायः"

+++





अष्टाविंशोऽध्यायः  




ॐ  
अष्टाविंशोऽध्यायः  
पात्राणां संस्कारः  
पात्राणामर्चनाङ्गानां नवानां द्विजसत्तमाः।  
वक्ष्यामि शुद्धिसंस्कारं कृत्वा तं सम्यगाचरेत् ॥ 28.1 ॥  
(1)लौहानामर्ध्यपात्राणां हविः पात्रस्य चैव हि।  
तथाऽऽचमनपात्राणां पाद्यार्थानां तथैव च (1.) पञ्चानाञ्चैन. ई. ॥ 28.2 ॥  
स्नानावाहनपात्राणां बलिपात्रस्य चैव हि।  
(2)नीराजनार्थपात्राणां धूपदीपार्थपात्रयोः (2.) तथाऽचमन. ई. ॥ 28.3 ॥  
सहस्रधारापात्रस्य शङ्खपद्माङ्कपात्रयोः।  
लौहानां कलशादीनां त्रिपादानां तथैव च ॥ 28.4 ॥  
(3)सलक्षणानि कृत्वैतान्यद्भिर्मृद्भिश्च शोधयेत्।  
वास्तुहोमं ततो हुत्वा प?र्यग्निकरणं तथा (3.) सन्ध्यारक्षणपात्राणां. ई. ॥ 28.5 ॥  
पञ्चगव्योक्षणं कृत्वा धान्यपीठोपरि न्यसेत्।  
तत्तद्देवांत्समावाह्य समभ्यर्च्य निवेदयेत् ॥ 28.6 ॥  
आवाहनादिपात्राणां चतुर्णां वरुणोऽधिपः।  
शङ्खानां पूर्वमेवोक्ता अर्चनायान्तु देवताः ॥ 28.7 ॥  
अर्ध्यपानीयपात्राणां सोम एवाधिदैवतम्।  
हविःपात्राधिपो भानुः धूपपात्रे बृहस्पतिः ॥ 28.8 ॥  
दीपनीराजना?र्थानां पात्राणां श्रीरुदाहृता।  
सहस्रधारापात्रे तु प्रकृतिः कर्णिकान्तरे ॥ 28.9 ॥  
दलाष्टकेऽष्टैश्वर्याणि चतुर्वेदास्तु तत्र च।  
शङ्खपद्मनिधी पूज्यौ शङ्खपद्मङ्कपात्रयोः ॥ 28.10 ॥  
घण्टायां पूर्वमेवोक्तानधिदेर्वात्समाह्वयेत्।  
पात्राणां करकादीनां (1)त्रिपादानां तथैव च (1.) पञ्चानां कलशाधिपाः (?)  
॥ 28.11 ॥  
महाभूतानि पञ्चैव स्कन्दश्च कलशाधिपः (?)।  
इत्युक्तान् सर्वपात्राणामधिदेवांत्समर्चचेत् ॥ 28.12 ॥  
शयनासनयानाना संस्कारः  
शयनासनयानाना सस्कारञ्च वदाम्यहम्।  
शय्यां खट्वासने पीठं रथरङ्गं तथैव च ॥ 28.13 ॥  
शिबिकाञ्चैव यानानि तानि कृत्वा यथाविधि।  
औपासनाग्निमाधाय वास्तुहोमं यजेत्ततः ॥ 28.14 ॥  
पर्यग्निपञ्चगव्याभ्यां शोधयित्वा तु पूर्ववत्।  
धर्म ज्ञानमथैश्वर्यं वैराग्यमिति वै पृथक् ॥ 28.15 ॥  
शयनासनयानानां पादानामधिदेवताः।  
शयनाधिपतिश्शेषो धर्म एवाऽसनाधिपः ॥ 28.16 ॥  
यानानामपि सर्वेषां गरुडस्त्वधिदेवता।  
कुम्भे तु साधिते सम्यक् ध्यात्वा वै तत्तदीश्वरान् ॥ 28.17 ॥  
संस्नाप्य सप्तकलशैः धान्योपरि निवेश्य च।  
बद्ध्वा प्रतिसरं पादे पूर्वस्मिन्नेव दक्षिणे ॥ 28.18 ॥  
तांस्तान् देवांत्सप्रावाह्य हौत्रकर्मावसानके।  
आवाहनक्रमेणाऽज्यं निरुप्याज्याहुतीर्यजेत् ॥ 28.19 ॥  
तत्तद्दैवत्यमन्त्रांस्तु सतमष्टोत्तरं यजेतम्।  
तत्तन्मूर्तिभिरावाह्य तत्तत्प्रोक्ताधिदेवताः ॥ 28.20 ॥  
अष्टोपचौरभ्यर्च्य देवमारोपयेत्पुनः।  
अर्चयेदासने याने कुर्याद्धामप्रदक्षिणम् ॥ 28.21 ॥  
शयने शाययेदेवं पूजेयेद्वा यथाविधि।  
अन्यानि सर्वपात्राणि शोधयेच्च यथोचितम् ॥ 28.22 ॥  
प्रच्छन्नपटस्य  
सूतादिप्रतिलोमाश्च पाषण्डाः पतितास्तथा।  
नास्तिका भिन्नमर्यादास्तथा वै वेददूषकाः ॥ 28.23 ॥  
पापरोगयुताश्चैव तथैव गुरुनिन्दकाः।  
अर्चनं देवदेवस्य हविर्दाञ्च वीक्षितुम् ॥ 28.24 ॥  
नार्हन्ति तस्मात्कुर्वीत द्वारं यवनिकावृतम्।  
महापातकिनाञ्चापि सन्निधिं परिवर्जयेत् ॥ 28.25 ॥  
तस्माद्दवारसमायामं कुर्याद्यवनिकापटम्।  
द्वारं यवनिकाच्छन्नमकृत्वा पूजयेद्यदि ॥ 28.26 ॥  
हुत्वा तद्द्वावारदैवत्यं वैष्णवं व्याहृतीर्यजेत्।  
देवेदवञ्च संस्नाप्य समभ्यर्च्यं निवेदयेत् ॥ 28.27 ॥  
पूजाद्रव्याधिदेवार्चामकृत्वा पूजयेद्यदि।  
हुत्वा तद्द्वारदैवत्यं वैष्णवं व्याहृतीर्यजेत् ॥ 28.28 ॥  
(1)(द्रव्याधिदेवतापूजां कृत्वा तैरेव पूजयेत्।  
उक्तकाले तु सम्पूर्णे कुर्याद्वै द्वारबन्धनम् (1.) कुण्डलितः पाठः ख. कोश एव.  
॥ 28.29 ॥  
न कुर्याद्यदि मोहेन सन्ध्यान्ते द्वारबन्धनम्।)  
उद्धाटने तदाऽकाले तस्य दोषस्य शान्तये ॥ 28.30 ॥  
वैष्णवं पौरुषं सूक्तं विष्णूसूक्तं तथैव च।  
तत्तत्सन्ध्याधिदैवत्यं हुत्वा कुर्याच्च बन्धनम् ॥ 28.31 ॥  
प्रातस्सन्ध्येन्द्रदैवत्या माध्याह्री रविदैवता।  
तथा वरुणदैवत्या सायंसन्धा प्रकीर्तिता ॥ 28.32 ॥  
पक्वं ग्रहणवेलायां ग्रहणात्पूर्वमेव वा।  
हविर्निवेदयेन्नैव यदि मोहान्निवेदयेत् ॥ 28.33 ॥  
पीड्यते तु जगत्सर्वमाधिव्याध्याद्युपद्रवैः।  
वैष्णवं विष्णुक्तञ्च मन्त्रांश्च ग्रहदैवतान् ॥ 28.34 ॥  
नवीकरणे विशेषविधयः  
हुत्वा संस्नाप्य देवेशं समभ्यर्च्य निवेदयेत्।  
एर्कवेरविमानानां पौरुषाणां विशेषतः ॥ 28.35 ॥  
तथैवोध्दृतबिम्बानां जीर्णानान्तु पुनः कृतौ।  
पूर्वप्रमाणादधिकं यदि कुर्यान्न दोषकृंत् ॥ 28.36 ॥  
पादानुगुणमेवैतत्परितो वर्धयेत्तथा।  
पूर्वं मृदालयं यत्तद्दिष्टकादिप्रकल्पने ॥ 28.37 ॥  
परितो वर्धयित्वैव कारयेदालये तथा।  
प्राकाराणान्तु जीर्णानां पुनस्सन्धानकर्मणि ॥ 28.38 ॥  
अथवा मृण्मयानाञ्च यदि वृद्धिं तथेच्छति।  
परितो वार्धयेदेवं प्राच्युदीच्योरथापि वा ॥ 28.39 ॥  
यद्यग्रे ग्रामवीथी स्यात्तिसृष्वाशासु सर्धयेत्।  
शालानां मण्डपानाञ्च पार्श्वयोरग्रतस्तथा ॥ 28.40 ॥  
वृद्धिं कुर्याद्विशेषेण प्राच्युदीच्योरथापि वा।  
उदीच्यामग्न्रतश्चैव वर्धयेत्पचनालयम् ॥ 28.41 ॥  
एकतस्सङ्कटञ्चेत्तु नदीसागरपर्वतैः।  
वर्धयेदन्यपार्श्वेषु नात्र कार्या विचारणा ॥ 28.42 ॥  
दक्षिणापरवृद्धिश्चेत्क्षेमस्स्यात्तु न जातुचित्।  
प्राकारमण्डपादीनां सालानां न समाहरेत् ॥ 28.43 ॥  
मण्डपादिषु सर्वेषु हीनद्रव्यकृतेषु च।  
न्यूनं वाऽप्यधिकं वाऽपि कारयेद्देशिकोत्तमः ॥ 28.44 ॥  
मुख्यद्रव्यकृतं यत्तु न्यूनं वाऽप्यधिकं न च।  
कारयेच्चेत्तदज्ञानाद्यजमानो विनश्यति ॥ 28.45 ॥  
(तस्मात्सर्वप्रयंत्नेन यथापूर्वं समाचरेत्।)  
महानसोत्तरे वाऽथ कुर्यादभिमुखे तथा ॥ 28.46 ॥  
तटाकादिकल्पनम्  
देवालयस्याभिमुखे तटाकं प?रिकल्पयेत्।  
तटाकमानं पिश्चत्य रज्जुनाऽऽयादि शोधयेत् ॥ 28.47 ॥  
तताहतायतेनैव कुर्यादायादिशोधनम्।  
नाहेन तिथिवारौ च कल्पयेदिति शासनम् ॥ 28.48 ॥  
वृत्तार्धं तेन चाहृत्य कूपस्यायादिशोधनम्।  
सर्वारामोपकार्याणामग्रे वापीं प्रकल्पयेत् ॥ 28.49 ॥  
अथ तेषां प्रवक्ष्यामि संस्कारं मुनिसत्तमाः।  
वापीकूपतटाकानां तटमश्मेष्टकादिभिः ॥ 28.50 ॥  
दृढमाबध्द्यकाष्ठासु सोपानक्रमसंयुतम्।  
दशाहे तु ततोऽतीते वास्तुहोमं ततो यजेत् ॥ 28.51 ॥  
पर्यग्निकरणं कृत्वा पञ्चगव्येन शंशोधयेत्।  
तन्तुना कुम्भमावेष्ट्य नादेयजलपूरितम् ॥ 28.52 ॥  
तीर्थमृत्तोयसौवर्णकूर्मयादस्समुज्ज्वलम्।  
कुशकूर्चाक्षतोपेतं पुण्युष्पोपशोभितम् ॥ 28.53 ॥  
धान्यपीठे प्रतिष्ठाप्य वस्त्रयुग्मेन वेष्ट्य च।  
'आपो हि ष्ठा' दि मन्त्राणामनुवाकद्वयं जपेत् ॥ 28.54 ॥  
'नमो वाचे' समुच्चार्य 'शन्नो वात' इतीर्य च।  
'आपो वा इद' मित्युक्त्वा मन्त्रैर्वेदादिभिस्तथा ॥ 28.55 ॥  
अभिमन्त्र्य च तत्कुम्भं तस्मिन्वरुणमर्चयेत्।  
'आपो वा इद' मित्युक्त्वा कुम्भतोयन्तु तत्पुनः ॥ 28.56 ॥  
वापीकूपतटाकेषु प्राङ्मुखः प्रक्षिपेदुगुरुः।  
एवं कृत्वा ततस्तोयमुपयुञ्जीत कर्मसु ॥ 28.57 ॥  
अन्यथा यदि कुर्यात्तु प्रायश्चित्तं विधीयते।  
महाशान्तिं सकृद्धुत्वा प्रतिष्ठां पुनराचरेत् ॥ 28.58 ॥  
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे पात्रसंस्कारविधिर्नाम अष्टाविंशोऽध्यायः।
