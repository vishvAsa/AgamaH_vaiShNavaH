+++
title = "08 अष्टमोऽध्यायः"

+++





अष्टमोऽध्यायः  




ॐ  
अष्टमोऽध्यायः  
रत्नयासः  
प्रातस्स्नात्वा विधानेन जत्वा सूक्तानि पूर्ववत्।  
प्रविश्य यागशालाञ्च देवदेवं प्रणम्य च ॥ 8.1 ॥  
ततस्सुप्तं हरिं किञ्चिदोङ्कारेण प्रबोधयेत्।  
प्रणम्य 'भूः प्रप' द्येति विष्णुसूक्तेन चोद्धरेत् ॥ 8.2 ॥  
(कौतुकाद्यधिवासञ्चेर्त्कोतुके स्नानमाचरेत्।  
उत्सवादिषु बेरेषु अधिवासं भवेद्यदि ।)  
व्यपोह्म वस्त्रमाल्यादीन् पुनरन्यैश्च भूषयेत्।  
त्रयोदशोपचौश्च समभ्यर्च्य यथाविधि ॥ 8.3 ॥  
रत्नानि धातुबीजानि गृहीत्वाऽन्तः प्रविश्च च।  
अर्चापीठेऽवटं कृत्वा सोपपीठपदं तथा ॥ 8.4 ॥  
उपपीठपदञ्चेति पञ्चविंशत्पदं स्मृतम्।  
'तमेकने' मिमित्युक्त्वा रत्नादीन्यभिमृश्य च ॥ 8.5 ॥  
'प्रजापतेः प्रथम' मिति रौक्मं कूर्मन्तु सन्न्यसेत्।  
'तमेकनेमि' मन्त्रेण सौवर्णं दन्तिनं न्यसेत् ॥ 8.6 ॥  
'शतधार' मिति प्रोच्य(1) सौवर्णं गरुडं तथा।  
ब्रह्मस्थाने ब्रह्ममणिं 'ब्रह्मा देवा' दिमुच्चरन् (1) प्राच्यां अ. ॥ 8.7 ॥  
'इन्द्रं प्रणयन्त' रिति प्रोच्य त्वाग्नेय्यां मौक्तिकं क्षिपेत् ॥ 8.8 ॥  
'यमो दाधा' मन्त्रेण याम्ये वैडूर्यमाक्षिपेत्।  
'वसवः प्रथम' इत्युक्त्वा नैऋत्यां शङ्खजं क्षिपेत् ॥ 8.9 ॥  
चतुर्भिर्वारुणैर्मन्त्रैः स्फाटिकं वारुणे न्यसेत्।  
'मरुतः परमा' त्मेति वायव्ये पुष्यकं क्षिपेत् ॥ 8.10 ॥  
'सोमं राजान' मित्युक्त्वा चन्द्रकान्तमथोत्तरे।  
'ईशानस्सर्व' मन्त्रेण (1)नीलमीशानदिश्यपि (1.) तत्र नीलमणिं क्षिपेत् ई.  
॥ 8.11 ॥  
'शन्नो निधत्त' मित्युक्त्वा वासुकेरमृताश्मकम्।  
'धाता धातृणा' मिति च साध्येभ्यो लोहिताश्मकम् ॥ 8.12 ॥  
'विश्वे देवस्य' मन्त्रेण विश्वदेवेभ्य उत्पलम्।  
'अधिब्रह्मा यत' तेति सिद्धानान्तु प्रवालकम् ॥ 8.13 ॥  
'इमां मूर्धन्या इत्युक्त्वा गन्धर्वेभ्यो मनश्शिलाम्।  
'अप्सरस्सु' ब्रुवन्विद्वानप्सरोभ्योऽथ शुक्तिजम् ॥ 8.14 ॥  
'यं काद्रवेया' इत्युक्त्वा नागेभ्यो विमलं माणिम्।  
'अर्यम्ण' इति मन्त्रेण अर्यम्णे कुरुंविन्दकम् ॥ 8.15 ॥  
'तत्त्रीण्ये' षेति च वदन् भूतेभ्यो नीलमुत्तमम्।  
अमृताश्मकादिरत्नानि मध्येऽवान्तरदिक्ष्वपि ॥ 8.16 ॥  
'शन्नो निधत्ता' मित्याद्यैर्मन्त्रैः क्षिप्त्वा यथाक्रमम्।  
ततो बीजानि धातूंश्च न्यसेन्मध्यपदेऽष्टके ॥ 8.17 ॥  
सौवर्णं गैरिकं मध्ये हरितालं मनश्शिलाम्।  
अञ्जनं श्यामकासीसं रसं सौराष्ट्रकं तथा ॥ 8.18 ॥  
गोरोचनं चतुर्दिक्षु तत्तन्मन्त्रैश्च सन्न्यसेत्।  
सर्वगन्धयुतं सर्वबीजं ब्राह्मे तु सन्न्यसेत् ॥ 8.19 ॥  
ऐन्द्रे तु पुष्टिकान्व्रीहीन्न्यसेन्माषकुलुत्थकौ।  
याम्ये गोधूममुद्रौ च तिलतिल्वौ च नैर्ऋतौ ॥ 8.20 ॥  
यवद्वयं तु वारुण्यां नीवारञ्च प्रियङ्गुकम्।  
सौम्ये तु मुद्गगोधूमावीशान्ये सर्वबीजकम् ॥ 8.21 ॥  
पूर्वोक्तैरेव मन्त्रैस्तु क्रमेणैतान्बहिर्न्यसेत्।  
(1)ब्रह्मस्थानस्य परितः विन्यसेदष्टमङ्गलान् (1.) ब्रह्मस्थाने आ. ॥ 8.22 ॥  
भूयाम' इति मन्त्रेण श्रीवत्सं चैन्द्रके न्यसेत्।  
आग्नेय्यां पूर्णकुम्भन्तु 'नमस्सुलोमि' मन्त्रतः ॥ 8.23 ॥  
याम्ये भेरीं न्यसेत्तत्र 'स एकोऽभू' दिति ब्रुवन्।  
नैर्ऋत्यां विन्यसेत्पश्चा 'द्देवस्य' त्वेति दर्पणम् ॥ 8.24 ॥  
वैष्णवं मन्त्रमुच्चार्य वारुण्यां मत्स्ययुग्मकम्।  
वायव्यामुङ्कुशं पश्चात् 'क्ष्मामेका' मिति च ब्रुवन् ॥ 8.25 ॥  
'तन्मा यशोग्र' इत्युक्त्वा शङ्खं सौम्ये तु निक्षिपेत्।  
'ब्रह्मा देवे' ति चैशान्?यामावर्तं निदधीत वै ॥ 8.26 ॥  
गदाचक्रासिशक्तीश्च शरं मध्येऽथ दक्षिणे।  
'भूमाननोऽग्र' इत्युक्त्वा प्रत्येकं च विनिक्षिपेत् ॥ 8.27 ॥  
वामभागे तथा शखं शार्ङ्ग खेटकमेव च।  
'तन्मा यशोऽग्र' इत्युक्त्वा प्रत्येकं च विनिक्षिपेत् ॥ 8.28 ॥  
स्रुवादिवर्णचिह्रानि तत्तद्वर्णविवृद्धये।  
श्रीरूपं च श्रियः स्थाने 'श्रिये जात' इति ब्रुवन् ॥ 8.29 ॥  
हरिणीं हरिणीस्थाने मेदिन्यादि समुच्चरन्।  
'प्रजापति' मिति प्रोच्य कूर्मं चोपरि विन्यसेत् ॥ 8.30 ॥  
यथाशक्ति सुवर्णेन सर्वाण्येतानि कल्पयेत्।  
अलाभे प्रतिनिधिः  
रत्नलालाभे सुवर्णं वा बीजानां यवमेव वा ॥ 8.31 ॥  
धातूनां पारदं वाऽपि तत्तत्प्रतिनिधिं हरेत्।  
क्षौमेणाच्छाद्य तच्छ्वभ्रं सुधयोपरि लेपयेत् ॥ 8.32 ॥  
पीठे पुरातने पूर्वं रत्नादौ सुप्रतिष्ठिते।  
तत्तद्रत्नादिकं ब्रुध्द्वा मन्त्रांस्तान्त्समुदीर्य च ॥ 8.33 ॥  
'अपो हिष्ठा' दिभिर्गन्त्रैः प्रोक्षयेच्च कुशोदकैः।  
पूर्णाहुतिः महाशान्तिः  
यज्ञशालां ततो गत्वा देवेशं सम्प्रणम्य च ॥ 8.34 ॥  
जुहुयात्पौण्डरीकाग्नौ विष्णुगायत्रिया शतम्।  
श्वेतपद्मं घृतासिक्तं रक्ताब्जं बिल्वमेव वा ॥ 8.35 ॥  
नरसूक्तं वैष्णवं च 'यद्देवा' दि तथैव च।  
ब्राह्मैन्द्रवारुणान् हुत्वा रात्रिसूक्तसमन्वितम् ॥ 8.36 ॥  
जुहुयाद्विश्वजित्सूक्तं महाशान्तिरियं स्मृता।  
(1)सभ्ये तु वैष्णवं विष्णुसूक्तं पुरुषसूक्तकम् (1.) सभ्ये तु नरसूक्तञ्च वैष्णवं विष्णुसूक्तकं आ ॥ 8.37 ॥  
एकाक्षरादि हुत्वा तु व्याहत्यन्तं प्रतिप्रति।  
समिद्घृताभ्यां जरुणा देवदेवमनुस्मरन् ॥ 8.38 ॥  
(रात्रावेवाहतु?र्होमं प्रातर्नेवात्रिकाश्यपौ ।)  
दक्षिणादानम्  
दद्यादाचार्यपूर्वेभ्यो दक्षिणां च यथाविधि।  
(समिद्घृताभ्यां चरुणा देवदेवमनुस्मरन् ॥  
पूर्णाहुतिं प्रकुर्वीत सर्वकर्म समापयेत्।  
ततस्तु पौण्डरीकाग्निं विसृजेद्विधिवद्वुधः ॥  
सभ्यमग्निं सुसंरक्ष्य नित्यहोमाय विन्यसेत्।  
आलयाद्दक्षिणे पार्श्वे कुण्डमौपासनाग्निवत् ॥  
कुर्यान्महानसे वाऽथ नैर्ऋतेऽर्चकसद्मनि।  
कृत्वा तत्र निधायाग्निं नित्यहोमं समाचरेत् ॥  
नित्यहोमे त्वश्?ाक्तस्य विशेषस्संप्रवक्ष्यते।  
तत्रस्थाग्निषु सर्वेषु यजेयुर्वैष्णवं पुनः ॥  
षडग्निकुण्डहोमान्तेऽध्यावसथ्ये ततः परम्।  
अन्तहोमं ततो हुत्वा स त्वाचार्यपुरस्सरम् ॥  
समिध्यग्निं समारो 'प्योपावरोहे' ति च ब्रुवन्।  
सामिधं तां समानीय आर्चाय समर्पयेत् ॥  
समिधं गृहीत्वाप्याचार्यो हुनेदाहवनीयके।  
तत्कुण्डेऽप्यन्तहोमान्ते समिध्यारोपये द्वुधः ॥  
समिधं तां समानीयं आचार्याय समर्पयेत्।  
आचार्यस्त्वरितः पश्चादन्वाह्यर्ये जुहोति च ॥  
तत्कुण्डेऽप्यन्तहोमान्ते समिध्यारोपयेत्सुधीः।  
समिधं तां ततो गृह्य आचार्याय प्रदीयताम् ॥  
समिधं गृहीत्वाप्याचार्यो जुहुयाद्गार्हपत्यके।  
तत्कुण्डेऽप्यन्तहोमान्ते समिध्यारोपये द्वुधः ॥  
समिधं तां समानीय आचार्याय समर्पयेत्।  
तत्कुण्डेऽप्यन्तहोमान्ते समिध्यारोपयै द्वुधः ॥  
समिधं तां समानीय आचार्याय समर्पयेत्।  
समिधं गृहीत्वाऽऽचार्यस्तां जुहुयात्पद्मकुण्डके ॥  
तत्कुण्डेऽप्यन्तहोमान्ते समिध्यारोपयेतत्सुधीः।  
समिधं तां समानीय आचार्याय समर्पयेत् ॥  
समिधं गृहीत्वाऽऽचार्यस्तां हुनेत्सभ्याग्निकुण्डके।  
सभ्यमग्निं सुसंरक्ष्य नित्यहोमाय विन्यसेत् ॥  
नित्यहोमेऽप्यशक्तिं तां ज्ञात्वाऽऽचार्यो यथाक्रमम्।  
कुम्भस्योत्थापनात्पूर्वं यजेत्पूर्णाहुतिं बुधः ॥  
ध्रुवे आग्न्यारोपपक्षः  
आचार्यः प्रयतो गत्वा अक्षतान्त्संप्रगृह्य च।  
साक्षतेनैव हस्तेन 'याते अग्न' इति ब्रुवन् ॥  
सभ्याग्निं च समारोप्य शक्तिं कुम्भेऽक्षतान्यसेत्।  
ध्रुवस्यावाहनात्पश्चाद्देवेशं सम्प्रणम्य च ॥  
कुर्चेनादाय तत्तोयं याते अग्न' इति ब्रुवन्।  
संस्राव्य बिम्बं परितः ध्रुवेऽग्न्यारोपणं चरेत् ॥  
यद्यग्निः न गृहीतस्याद्भूणहा भवति ध्रुवम्।  
तत्काले यजमानश्च श्रद्धया देवसन्निधौ ॥  
दक्षिणादानम्  
यथोक्तमाचार्यदिभ्यो दक्षिणां सोदकं ददेत् ।)  
सदनप्रदक्षिणम्  
देवं देवीसमायुक्तं सर्वालङ्करणैस्सह ॥ 8.39 ॥  
जपन्वै शाकुनं सूक्तं तोयधारापुरस्सरम्।  
आचार्यश्शिरसा कुम्भं गृहीत्वा पूर्वतो व्रजेत् ॥ 8.40 ॥  
ततोऽनु देवं देव्यौ च नयन्ति स्थापकास्तथा।  
बिम्बस्थापनप्रकारः  
बहुबेरप्रतिष्ठा चेत्तत्तद्वेरक्रमान्नयेत् ॥ 8.41 ॥  
बहुभुमिप्रतिष्टा चेत्तत्तद्वुद्धा समाहितः।  
तले तले विधानेन यथोचितमथाचरेत् ॥ 8.42 ॥  
परीत्य मन्दिरं पश्चाद्गर्भ?गेहं प्रविश्य च।  
विष्णुसूक्तं समुच्चार्य स्थापयित्वा ततः परम् ॥ 8.43 ॥  
ध्रुवसूक्तं ततो जत्वा पौरुषं सूक्तमेव च।  
एकाक्षरादिसूक्तं च स्थापयेयुस्समाहिताः ॥ 8.44 ॥  
दक्षिणे ब्रह्मसूत्रस्य बेरमध्यं यथा तथा।  
देवदेवं जगद्योनिं स्थापयेद्विष्णमुव्ययम् ॥ 8.45 ॥  
स्थापयेदन्यदेवास्तु तद्वामे बेरमध्यमम्।  
सूत्रसन्धौ न कुर्वीत सर्वेषां बेरमध्यमम् ॥ 8.46 ॥  
स्थापितं चेत्तदज्ञानात्सर्वमाशु विनश्यति।  
औत्सवं कौत्तुकाद्वामे दक्षिणे स्नापनं तथा ॥ 8.47 ॥  
औत्सवं दक्षिणे वामे स्नापनन्त्विति केचन।  
गर्भालयस्य सङ्कोचे त्वथवा मुखमण्डपे ॥ 8.48 ॥  
प्रतिष्ठाप्यान्तराले वा पूजयेदिति चाङ्गिराः।  
आचार्यः पुरतः कुम्भं धान्यपीठे सुसन्यसेत् ॥ 8.49 ॥  
व्यहतिन्यासादि  
न्यसेद्विम्बस्य मूर्धादि पादान्तं व्याहृतित्रयम्।  
यकारं पादयोर्मध्ये त्वकारं हृदये न्यसेत् ॥ 8.50 ॥  
प्रणवेन समावेष्ट्य मूध्निं च प्रणवं न्यसेत्।  
(एकाक्षरादिमन्त्रैश्च सन्न्यसेत्तु विधानतः।  
अकारादिक्षकारान्तं विन्यसेद्विधिना बुधः।)  
आत्मसूक्तं ततो जप्त्वा कूर्चेनादागय वै ततः ॥ 8.51 ॥  
आवहनप्रकारः  
कुम्भाच्छक्तियुतं तोय 'मायातु भगवा' निति।  
'विष्णुमावाहया' मीति स्रावयेद्विम्बमूर्धनि ॥ 8.52 ॥  
प्रागादि 'पुरुषं सत्यमच्युतं चानिरुद्धकम्'।  
बिमृबमूर्ध्नि समावाह्य पीठे तु परितः क्रमात् ॥ 8.43 ॥  
ततृतद्दिक्ष सुमावाह्य पुष्पन्यासोक्तदेवताः।  
श्रीदेवीहृदये कृत्वा श्रीवत्सादिकमक्षरम् ॥ 8.54 ॥  
लक्ष्मीपूर्वाक्षरं मन्त्रं हृदये चेव विन्यसेत्।  
सानुस्वारञ्च विन्यस्य 'श्रिये जात' इति श्रियम् ॥ 8.55 ॥  
मेदिन्यादीन् समुचचार्य महीमावाहयेतम्कमात्।  
गर्भालयस्थितान् देवान् द्वारेशान् द्वारपालकान् ॥ 8.56 ॥  
विमानेशान् लोकपालाननपायिन एव च।  
तत्तन्मन्त्रैस्समावाह्य ततो वै कौतुकादिषु ॥ 8.57 ॥  
कृत्वा मन्त्राक्षरन्यासौ ध्रुवादावाहयेत्क्रमात्।  
भ्रावाहने विशेषःयद्यत्र लौकिकं बेरं प्रादुर्भावादयो ध्रुवाः ॥ 8.58 ॥  
प्रतिष्ठाप्य क्रमात्तेषां तस्मादावाहयेद्ध्रुवात्।  
यत्रालये तु यद्वेरं ध्रुवहीनं प्रतिष्ठितम् ॥ 8.59 ॥  
आवाह्य तद्ध्रुवादेव तत्तद्विधिवदर्चयेत्।  
पृथगेवाथवा कुम्भं संसाध्यावाहयेत्ततः ॥ 8.60 ॥  
आसनादिभिरभ्यर्च्च हवींष्यपि निवेदयेत्।  
प्रतिष्ठान्तोत्सवः  
बलौ बल्युत्सवं कुर्यात्स्नापने स्नपनं चरेत् ॥ 8.61 ॥  
तद्दिने सायमारभ्य चौत्सवे चोत्सवं चरेत्।  
(1)घोषणं सद्य एवात्र कुर्यादित्याह पूर्वजः (1.) ब्रह्मघोषमकृत्यैव इति पूर्वजशासनम् आ. ॥ 8.62 ॥  
अङ्कुरार्पणविकल्पाः  
प्रतिष्ठान्तोत्सवारम्भध्वजस्नापकर्मसु।  
नैवाङ्कुरार्पणं कुर्यादेकाहे बहुकर्मणाम् ॥ 8.63 ॥  
पूर्वीस्मिन्नेव दिवसे चैकमेवाङ्कुरार्पणम्।  
पृयक्पृथक्प्रकर्तव्यं भिन्नकर्तृककर्मणाम् ॥ 8.64 ॥  
अङ्कुरार्पणकादूर्ध्वं प्रतिष्ठादिवसादधः।  
कर्मणां क्रियमाणानां (2)न कुर्यात्पृथगङ्कुरम् (2.) न कुर्यादङ्कुरार्पणम् ई.  
॥ 8.65 ॥  
विनियुक्तसम्भाराणां विनियोगः  
देवयागोपयुक्तानि तानि द्रव्याणि यानि वै।  
गृहणीयादुपयोज्यानि गुरुरेवाखिलानि च ॥ 8.66 ॥  
स्रुक्स्रुवादीनि पात्राणि त्वरणी मङृगलाष्टकम्।  
पुनश्च कर्मयोग्यानि यानमासनमेव च ॥ 8.67 ॥  
वितानं च ध्वजं छत्रं चामरव्यजनादिकम्।  
ग्राह्यं पुनश्च कर्मार्थ हविरहर्यादिपात्रकम् ॥ 8.68 ॥  
अन्यान्यनुपयोज्यानि दाह्यान्याहुर्मनीषिणः।  
ब्रह्मस्थाने शिलाबेरप्रतिष्ठा  
एवं कर्तुमशक्तश्चेद्वर्णहीनं शिलामयम् ॥ 8.69 ॥  
ब्रह्मस्थानेप्रतिष्ठाप्य पूजयेदिति केचन।  
वक्ष्यामि तत्क्रमं बेरं चित्रं सर्वाङ्गसुन्दरम् ॥ 8.70 ॥  
कृत्वाऽक्षिमोचनं पश्चादमन्त्रकमतः परम्।  
(पञ्चगव्याधिवासादीन् कृत्वा चैवमतः परम् ।)  
तत्तत्पदे प्रतिष्ठाप्य शिलास्थापनमार्गतः।  
पर्यग्निपञ्चगव्याभ्यां शुद्धिं कृत्वा तु तत्र वै ॥ 8.71 ॥  
समन्त्रकाक्षिमोक्षान्ते पञ्चगव्यादिपूरितान्।  
कुम्भांस्त्रियष्टियोगेन सरन्ध्रान्बेरमूर्धनि ॥ 8.72 ॥  
पतेद्धारा यथा तस्मात्तथा सन्न्यस्य तान्क्रमात्।  
अधिवासक्रियां कुर्यादभिषेकान्वितं पृथक् ॥ 8.73 ॥  
अथवाऽभिमुखे कृत्वा पञ्चगव्यादिपूरितान्।  
अष्टोत्तरशतं जत्वा तत्तन्मन्त्रान्यथाक्रमम् ॥ 8.74 ॥  
अभ्युक्ष्य स्नापयेद्देवं प्रत्येकं भावयेज्जलैः।  
महाप्रतिष्ठामार्गेणा प्रतिष्ठां पुनराचरेत् ॥ 8.75 ॥  
औत्सवे बलिबेरे च तस्मादावाहनं स्मृतम्।  
अथवा त्वरितः कर्तुमेकबेरविधिं यदि ॥ 8.76 ॥  
बेरं कृत्वाऽक्षिमोक्षान्ते गव्यादिष्वधिवास्य च।  
प्रतिष्ठोक्तक्रमेणैव कुम्भपूजादिकाः क्रियाः ॥ 8.77 ॥  
रात्रौ समाप्य विधिना प्रातः स्नात्वा यथाविधि।  
ब्रह्मस्थाने प्रतिष्ठाप्य रत्नन्यासपुरस्सरम् ॥ 8.78 ॥  
शिल्पिस्पर्शविशुद्ध्यर्थ वास्तुहोमावसानके।  
ध्रुवबेरोक्तवच्छुद्धिं कृत्वा बेरस्य मन्त्रवित् ॥ 8.79 ॥  
कुम्भाच्छक्तिं समावाह्य समभ्यर्च्य निवेदयेत्।  
ब्रह्मस्थनेऽथवा कृत्वा रत्नादिन्यासमत्वरः ॥ 8.80 ॥  
पीठसंङ्घातर्मोण तत्र संस्थाप्य शिल्पिना।  
अमन्त्रकाक्षिमोक्षं च कृत्वोद्वास्य च शिल्पिनम् ॥ 8.81 ॥  
अष्टबन्धे दृढे पश्चादनुकूले शुभे दिने।  
अक्ष्युन्मेषाधिवासादि प्रतिष्ठामाचरेत्तथा ॥ 8.82 ॥  
राष्ट्रान्तरानीत बिम्बादिप्रतिष्टा  
राजा राष्टान्तरं जित्वा बेरं यदि समानयेत्।  
तद्विम्बञ्च समुद्दिश्य स्वराष्ट्रे च मनोरमे ॥ 8.83 ॥  
ध्रुवं तस्यानुरूपं च विमानमपि कारयेत्।  
संस्थाप्य पूर्ववत्तत्र कुर्यात्तत्रार्चनं बुधः ॥ 8.84 ॥  
ध्रुवबेरानुरूपञ्चेदथवा मन्दिरे क्वचित्।  
औत्सवं स्नापनं वाऽथ स्थापयेदिति केचन ॥ 8.85 ॥  
अथवा नानुरूपं चेल्लौकिकं वाऽथ कुत्रचित्।  
स्थाप्य त्रयाणां बिम्बानां स्थानादन्यत्र पूजयेत् ॥ 8.86 ॥  
स लभेदिष्टकादिनां फलं द्विगुणमेव च।  
नीतमाग्नेयबिम्बं चेत्सप्ताहं पद्मकुण्डके ॥ 8.87 ॥  
महाशान्तिं च जुहुयादधिवासादि पूर्ववत्।  
कारयित्वा तु विधिना लौकिकं स्थापयेत्पुनः ॥ 8.88 ॥  
कुम्भं संसाध्य विधिना समावाह्यार्कमण्डलात्।  
कुम्भात्तस्मिन्त्समावाह्य पूजयेदिति शासनम् ॥ 8.89 ॥  
भूमिं परीक्ष्य विधिना सद्यः कर्तु त्वरान्वितः।  
ब्रह्मापद्मावसाने तु गर्भगेहे विशेषतः ॥ 8.90 ॥  
अधिष्ठानोदयान्ते तु घनं भित्तिं प्रकल्पयेत्।  
पञ्चरं च बहिः कृत्वा तत्र बेरं यथाविधि ॥ 8.91 ॥  
(प्रतिष्ठाप्यर्चनं कुर्वन्नारभेदालयक्रियाम्।  
तत्र प्रायश्चित्त पतिते चौत्सवे बिम्बे राजराष्ट्रविनाशकृत् ॥  
तदर्थ वै महाशानितं महास्नापनमुत्तमम्।  
कुर्याच्च पौण्डरीकाग्नावब्जपत्रं घृताप्लुतम् ॥  
अष्टोत्तरसहस्रं वा शतष्टोत्तरन्तु वा।  
यजेद्वै विष्णुगायत्र्या राजराष्ट्राभिवृद्धये ॥)  
प्रायश्चित्तविशेयाः  
श्रद्धाभक्ती पुरस्कृत्य त्वरितो येन केनचित्।  
अकृत्वा भूपरीक्षादिन् विनाऽचार्यं पदार्थिभिः ॥ 8.92 ॥  
स्थापनानुक्तनक्षत्रमासादौ स्थापयेद्यदि।  
सुमासपक्षनक्षंत्रमुहूर्तेषु यथाविधि ॥ 8.93 ॥  
मासं पक्षं चप्ताहं पञ्चाहं वा त्र्यहन्तु वा।  
त्रिकालं पौण्डरीकाग्नौमहाशान्तिं जुहोति वै ॥ 8.94 ॥  
तत्तन्मन्त्रजपं कुर्याद्भूपरीक्षादकर्मणाम्।  
कृत्वाऽङ्करार्पणं पश्चान्नयनोन्मीलनं तथा ॥ 8.95 ॥  
पञ्चगव्याधिवासादि कुर्याद्यत्नेन पूर्ववत्।  
प्रतिष्ठोक्तक्रमेणैव प्रतिष्ठां पुनराचरेत् ॥ 8.96 ॥  
स्नापनौत्सवयोः पश्चात्प्रतिष्ठामाचरेद्यदि।  
सभ्यञ्च पौण्डरीकञ्च द्वावग्नी इति केचन ॥ 8.97 ॥  
बलिबेप्रतिष्ठायां सभ्यमेकाग्निमेव वा।  
तत्र प्रणीय नित्याग्निं होमं हुत्वा यथाविधि ॥ 8.98 ॥  
आदधीत प्रतिष्ठान्ते नित्यकुण्डे तु पूर्ववत्।  
नास्ति चेत्तत्र नित्याग्निः पञ्चाग्नीम् परिकल्पयेत् ॥ 8.99 ॥  
तत्कुण्डाद्गार्हपत्याख्यात्प्रणीय जुहुयात्तथा।  
देव्योः पश्चात्प्रतिष्ठायां कुण्डमौपासनोक्तवत् ॥ 8.100 ॥  
प्रत्येकं कल्पयित्वा तु तन्त्रयित्वैकमेव वा।  
स्नपनं कुम्भपूजाञ्च शयनञ्च गृथक्पृथक् ॥ 8.101 ॥  
तत्तत्सूक्तञ्च तन्मन्त्रं वैष्णवेन शतं यजेत्।  
एष एव विशेषस्स्यात्सर्वमन्यत्समं भवेत् ॥ 8.102 ॥  
ध्रुवार्चायां विशेषः  
विमानारम्भतः पूर्व स्थापिते चेद्ध्रुवार्चनम्।  
परितः पञ्चरं कृत्वा शिल्पिस्पर्शनिवारणम् ॥ 8.103 ॥  
तथाऽऽलयगतान् देवान् तथैवाऽऽवाह्य पञ्जरे।  
विमानं कारयेच्छीघ्रं परितः पञ्जराहिः ॥ 8.104 ॥  
शिल्पिस्पर्शविशुद्ध्यर्थ तत्क्रियोपरतौ पुनः।  
वास्तुहोमं ततः कृत्वा पर्यग्निञ्चैव कारयेत् ॥ 8.105 ॥  
पञ्चगव्यैस्समभ्युक्ष्य पुण्याहमपि वाचरेत्।  
स्नापयेत्कलशैर्देवं यथाशक्ति मुदान्वितः ॥ 8.106 ॥  
देवालयस्याभिखे पौण्डरीके विशेषतः।  
महाशान्तिं तथैकाहं हुत्वा विप्रांश्च भोजयेत् ॥ 8.107 ॥  
सभ्याब्जकुण्डे कृत्वाऽग्रे तत्राघारं जुहोति च।  
रात्रिपूजावसाने तु देवं कुम्भे निवेश्य च ॥ 8.108 ॥  
संस्नाप्य सप्तकलशैर्बिम्बं कुम्भसमन्वितम्।  
धान्यपीठे प्रतिष्ठाप्य बिम्बं स्न्न्यस्य पश्चिमे ॥ 8.109 ॥  
हौत्रं प्रशंस्य विधिना होता हौत्रक्रमेण वै।  
तदलयगतान्देवान्त्समावाह्य यथाविधि ॥ 8.110 ॥  
आवाहनक्रमेणैव निरुप्याज्याहुतीर्यजेत्।  
वैष्णवं विष्णुसूक्तञ्च पौरुषं सूक्तमेव च ॥ 8.111 ॥  
वैष्णवं श्रीमहीसूक्तं पञ्चवारुणसंयुतम्।  
जयादिभिश्च कूष्माण्डैस्सहस्राहुतिभिस्तथा ॥ 8.112 ॥  
तदालयगतानाञ्च मन्त्रैः परिषदामपि।  
मिन्दाहुतिभ्यां विच्छिन्नैर्विष्णुसूक्तेन वैष्णवैः ॥ 8.113 ॥  
तथैव विष्णुगायत्र्या पद्महोमं जुहोति च।  
तथाऽऽग्नेय्यान्तु पद्माग्नौ जुहुयात्पारमात्मिकम् ॥ 8.114 ॥  
प्रातः स्नात्वा विधानेन कुमृभमन्तः प्रगृह्य च।  
कुम्भाद्विम्बे समावाह्य समभ्यर्च्य निवेदयेत् ॥ 8.115 ॥  
तदालये समावाह्य देवान्पञ्जरगानपि।  
व्यपोह्य पञ्जरं सर्वं शेषं पूर्ववदाचरेत् ॥ 8.116 ॥  
ध्रुवार्चादिनिरुक्तिः  
ध्रुवकौतुकसंयुक्तं ध्रुवार्चनमिति क्रमात्।  
स्थापनं तद्दिवधा प्रोक्तं देवदेवस्य शाङ्गिर्णः ॥ 8.117 ॥  
पतनादिषु सर्वेषु प्रायश्चित्तमिदं स्मृतम्।  
ध्रुवस्य कौतुकस्यापि विधिवत्स्थापनञ्च यत् ॥ 8.118 ॥  
ध्रुवकौतुकसंयुक्तं तदुवाच पितामहः।  
पदेषूक्तेषु यत्स्थाप्यं तद्ध्रुवार्चनमीरितम् ॥ 8.119 ॥  
ध्रुवञ्च कौतुकञ्चैकं ध्रुवार्चनमुदाहृतम्।  
तदेव देवीहीनञ्चेदेकबेरमिति स्मृतम् ॥ 8.120 ॥  
एकबेरञ्च तत्प्राहुः केवलामुष्मिकप्रदम्।  
इति सङ्क्षेपतः प्रोक्तं स्थापनं मुनिसत्तमाः ॥ 8.121 ॥  
इति :श्रीवैखानसे भगवच्छास्त्रे भृगुप्रोक्तयां संहितायां  
क्रियाधिकारे महाप्रतिष्ठा रत्नन्यासावाहनाग्निसमारोपण राष्ट्रान्तरानीत  
बेरस्थापनानुक्तकालप्रतिष्ठा प्रायश्चित्तादि विधिर्नामाष्टमोऽध्यायः(1) (1.) एकादशोऽध्यायः ख. (1.) अध्यायः ई.  
  
---------
