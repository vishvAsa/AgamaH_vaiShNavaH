+++
title = "25 पञ्चविंशोऽध्यायः"

+++





पञ्चविंशोऽध्यायः  




ॐ  
पञ्चविंशोंऽध्यायः  
स्नपनप्रायश्चितम्  
अतः परं प्रवक्ष्यामि स्नपने दोषनिष्कृतिम्।  
नाऽर्पयित्वाऽङ्कुरं विष्णोः स्नपनं क्रियते यदि ॥ 25.1 ॥  
अङ्कुरार्पणहीने  
ब्रह्मादीनान्तु षण्णां वै मन्त्रानौपासने यजेत्।  
मूर्तिभिश्च जयादीनां (हीने वाऽप्यधिकेऽपि वा।  
मन्त्रं तद्देवतानाञ्च) प्रत्येकं विंशतिं यजेत् ॥ 25.2 ॥  
अष्टोत्तरशतं हुत्वा व्याहृतीश्च सवैष्णवम्।  
(1)पुष्पैः प्रपूर्वं पात्राणि श्वेतैर्वा तण्डुलैरपि (1.) पत्रादिभिः सितैः पुष्पैः पालिकादीन् प्रपूर्य च. आ. ॥ 25.3 ॥  
अङ्कुरानिति सङ्कल्प्य पुनश्च स्नापयेद्धरिम्।  
प्रमाणे पालिकादीनां हीने वाऽच्यधिकेऽपि वा ॥ 25.4 ॥  
मन्त्रं तद्देवतानाञ्च वैष्णवं विंशातिं यजेत्।  
पालिकानामलाभे तु शरावेष्वथवाऽर्पयेत् ॥ 25.5 ॥  
स्नपनालयम्  
हीनाधिकेन मानेन कुर्याच्चेत्स्नपनालयम्।  
वैष्णवं भूमिदैत्यं प्रत्येकं साष्टकं शतम् ॥ 25.6 ॥  
आलयस्योत्तरं कुर्याच्दान्तिकं स्नपनालायम्।  
पुष्टिकामस्तु पूर्वस्मिन् मुक्तिकामस्तु दक्षिणे ॥ 25.7 ॥  
जलकामस्तु वारुण्यां सर्वकामसतु शाङ्करे।  
आग्नेये नैऋते चैव वायव्ये न समाचरेत् ॥ 25.8 ॥  
तत्रैव यदि कुर्याच्चेतृपुनः स्नपनमाचरेत्।  
तद्दिक्पालकमन्त्रञ्च वैष्णवं विंशतिं यजेत् ॥ 25.9 ॥  
कलशेषु  
प्रमाणे कलशानाञ्च न्यूने वाऽप्यधिकेऽपि वा।  
वैष्णवं जुहुयाद्ब्राह्यं महाव्याहृतिसंयुतम् ॥ 25.10 ॥  
व्याहृत्यन्तं पृथग्घुत्वा गृह्णीयाल्लक्षणान्वितम्।  
वस्त्रे  
वस्त्रहीने महान् दोषो भवेद्वस्त्रादिहीनता ॥ 25.11 ॥  
आचार्य पूजयेद्वस्त्रैः श्रीमन्त्रं वैष्णवं यजेत्।  
तोरणादौ  
तोरणे देषयुक्ते तु मन्त्रौ दौवारिकौ यजेत् ॥ 25.12 ॥  
तत्तद्दवाराधिपं हुत्वा वैष्णवेन समन्वितम्।  
कूर्चादौ  
प्रमाणहीने कूर्चादौ वैष्णवं ब्राह्मसंयुतम् ॥ 25.13 ॥  
सौरं षोडशकृत्वस्तु हुत्वा कुर्यात्सलक्षणम्।  
पङ्क्तौ  
पङ्क्तौ प्रमाणहीनायां पङ्क्तीशञ्च समर्चयेत् ॥ 25.14 ॥  
पङ्क्तीशमन्त्रं जुहुयाद्वैष्णवं पाञ्चभौतिकम्।  
विमानपालको मित्रः पङ्क्तीश इति कीर्त्यते ॥ 25.15 ॥  
श्वभ्रे,मृत्सु  
श्वभ्रे प्रमाणहीने च मेदिन्यादीन् सुहूयताम्।  
यथोक्तस्थानमूद्धीने यथालाभं प्रगृह्य च ॥ 25.16 ॥  
जुहुयाद्भूमिदैवत्यं वैष्णवं ब्राह्मसंयुतम्।  
अथवा पश्चिमे श्वभ्रं कृत्वा तु स्नपनालये ॥ 25.17 ॥  
पङ्क्तिं तस्याग्रतः कृत्वा द्रव्यन्यासार्थमेव वा।  
मृदादीनि यथास्थानं पङ्क्तौ द्रव्याणि सन्न्यसेत् ॥ 25.18 ॥  
मध्ये शुद्धोदकैः पूर्णं कुम्भं वस्त्रादिवेष्टितम्।  
सन्न्यस्य धान्यपीठोर्ध्वे मृदादिस्नपनात्परम् ॥ 25.19 ॥  
जप्त्वा पुरुषसूक्तञ्च स्नापयेदिति केचन।  
कारयेत्स्नपनश्चवभ्रं शिलयेष्टकयाऽथवा ॥ 25.20 ॥  
हस्तमात्रोच्द्रयं पीठमधिष्ठानोक्तवच्चरेत्।  
अधिष्ठानतलोर्ध्वे चेन्मञ्चान्तं वेदिकादिकम् ॥ 25.21 ॥  
तलोपुरि तलं नैव कुर्यादित्याह पूर्वजः।  
तदूर्ध्वे कारयेच्छ्वभ्रमौपासनविधानतः ॥ 25.22 ॥  
हस्तमात्रोच्छ्रयं (1)पीठं कृत्वा यज्ञोक्तदारुभिः।  
पङ्?क्तिमध्ये प्रतिष्ठाप्य जलधारां तदुत्तरे (?) (1.) पद्मं ख. ॥ 25.23 ॥  
संस्नाप्य देवं तच्छ्वभ्रे स्नापयेदिति ?केचन।  
अथ नित्याभिषेकार्य मण्डपस्य तथोत्तरे ॥ 25.24 ॥  
स्थापयित्वा तथा देवं देवीभ्यां स्नापयेत्सह।  
तावदायमविस्तारयुतं श्वभ्रं प्रकल्पयेत् ॥ 25.25 ॥  
प्रागादिकन्तु (?) पंरितः पीठानान्तु पृथक्पृथक्।  
द्विवेदिसहितं कुर्यादौपासनविधानतः ॥ 25.26 ॥  
हस्तोच्छये षडंशे वा (1)मुखमेकांशकं भवेत्।  
त्रिभागं कण्ठतुङ्गं स्याद्दिवभागं चोर्ध्वपट्टि?का ॥ 25.27 ॥  
कुण्डस्यौपासनस्येव निम्यं तसय विधीयते।  
श्वभ्रं नित्याभिषेकार्थ केचिंदेवं वदन्ति वै ॥ 25.28 ॥  
पर्वतादौ  
हीनाधिकेन मानेन पर्वतान् कारयेद्यदि।  
आग्नेयं वैष्णवं हुतृवा व्याहत्यन्तं प्रतिप्रति ॥ 25.29 ॥  
धान्यानाम्  
अलाभे सर्वधान्यानां केवलं यवमेव वा  
व्रीहेरूर्ध्व यथालाभं धान्यं प्रक्षिप्य चार्चयेत् ॥ 25.30 ॥  
वायव्यं वैष्णवं ब्राह्मं जहुयात्तस्य शान्तये।  
अङ्कुराणाम्  
अङ्कुराणामलाभे तु (2)पूर्वाङ्कुरमथापि वा (2.) द्रव्याङ्कुरं आ. ॥ 25.31 ॥  
तद्दैवत्यञ्चजुहुयाद्वैष्णवं सौम्यमेव च।  
मङ्गलानाम्  
हीनाधिकप्रमाणेन मङ्गलान् कुरुते यदि ॥ 25.32 ॥  
ऐन्द्रं यजेद्वैष्णव़ञ्च महाव्याहृतिभिस्सह।  
पञ्छगव्ये  
यथोक्तयोगहीने तु पञ्चगव्यस्य बुद्धिमान् ॥ 25.33 ॥  
रौद्रञ्च वैष्णवं मन्त्रं प्रत्येकं विंशातिं यजेत्।  
कपिलाया घृतं श्रेष्ठं रक्ताया दधि चाऽहरेत् ॥ 25.34 ॥  
श्वेतायास्तु तथा क्षीरं कृष्णाया गोमयं भवेत्।  
कपोतगलवर्णाया गोमूत्रमपि चाऽहरेत् ॥ 25.35 ॥  
अलाभे चोक्तवर्णानां यथालाभमथापि वा।  
पूर्वोक्तैरेव मन्त्रैस्तु तत्संयोगमथाऽचरेत् ॥ 25.36 ॥  
संयोगे पञ्चदव्यस्य मन्त्रहीनं कृते सति।  
संयोगविहितं मन्त्रं द्विर्जपेत्पाणिना स्पृशन् ॥ 25.37 ॥  
प्रधानद्रव्येषु  
ग्राह्यं क्षीरञ्च दध्याज्यमाजमाहिषवर्जितम्।  
आजं वा माहिषं वाऽपि गृहीत्वा स्नापयेद्यदि ॥ 25.38 ॥  
पौरुषं जुहुयात्सूक्तं विष्णुसूक्तमतः परम्।  
पारमात्मिकमीङ्काराद्यङ्गहोमं सकृत्सकृत् ॥ 25.39 ॥  
सद्यस्तप्तं सुवर्णाभं समपक्वं घृतं हरेत्।  
कृमिकीटपतङ्गादि यदि दृशेत तदंघृते ॥ 25.40 ॥  
उत्पूय वस्त्रेणोद्दीप्य प्रोक्षायित्वाऽऽहरेत्पुनः।  
संस्पृश्य वैष्णवैर्मन्त्रै 'रापोहिष्ठा' मयादिभिः ॥ 25.41 ॥  
सामवेदादिमन्त्रैश्च जुहुयाद्वैष्णवेन च।  
स्नापयेद्देवदेवन्तं मन्त्रवद्भक्तिसंयुतम् ॥ 25.42 ॥  
मधुहीने तु तोयं वा समाहृतृय मधु स्मरन्।  
हुत्वा ऋगादिमन्त्रेण वैष्णवेन ततः परम् ॥ 25.43 ॥  
स्नापयेद्देवदेव्न्तं मन्त्रं पूर्वोक्तमुच्चरन्।  
दघि शुद्धं घनं ग्राह्यं निर्दोषं प्रियदर्शनम् ॥ 25.44 ॥  
सदोषे दध्नि जुहुयाद्वैष्णवं यजुरादिकम्।  
व्याहृतीश्चैव जुहुया 'दतो देवादि' वैष्णवम् ॥ 25.45 ॥  
'शान्नो देवी' रिति क्षीरे प्रत्येकं विंशातिं यजेत्।  
गन्धहीने च गन्धे वै तद्दैवत्यं सवैष्णवम् ॥ 25.46 ॥  
अक्षतोदेऽक्षतालाभे यथालाभं प्रगृह्य च।  
आर्षञ्च वैष्णवं ब्राह्मं सौम्यं हुत्वाऽभिषिञ्चति ॥ 25.47 ॥  
फलालाभो यथालाभं गृहीत्वा सौम्यवैष्णवैः।  
व्याहृत्यन्तं कुशालाभे दर्भाग्रं तत्र निक्षिपेत् ॥ 25.48 ॥  
आर्षकं वैष्णवं ब्राह्ममैन्दं हुत्वा समाचरेत्।  
रत्नोदकस्य रत्नानामलाभे रुक्ममेव वा ॥ 25.49 ॥  
वैष्णवं विष्णुसूक्तञ्च ब्राह्मं रौद्रं यजेत्ततः।  
जप्योदे जपहीने तु वैष्णवञ्च ब्राह्मं यजेत् ॥ 25.50 ॥  
हुत्वा तु पौरुषं सूक्तं विष्णुसूक्तमतः परम्।  
क्षिपेद्वा तण्डुलान् शालीनोषधीनामलाभके ॥ 25.51 ॥  
पुण्य पुष्णणाम्  
आदित्यं वैष्णवं ब्राह्मं व्याहृत्यन्तं यजेत्पुनः।  
अलाभे पुण्यपुष्पाणां धातृमन्त्रं सवैष्णवम् ॥ 25.52 ॥  
प्रायश्चित्तं सकृद्धुत्वा यथालाभं समाहरेत्।  
गन्धचूर्णानाम्  
अलाभे गन्धचूर्णानां चक्रमन्त्रं सर्वष्णवम् ॥ 25.53 ॥  
हुत्वोशीरेण मौद्गेन चूर्णेनोद्वर्तयेत्तथा।  
कषायचूर्णेषु  
सर्वालाभे कषायार्थमाश्वत्थी त्वचमाहरेत् ॥ 25.54 ॥  
वारुणं वैष्णवं हुत्वा तेनैवोद्वर्तयेत्पुनः।  
तीर्थतोयस्य  
अलोभे तीर्थतोयानां नादेयं वा समाहरेत् ॥ 25.55 ॥  
गाङ्गेयं वैष्णवं मन्त्रं व्याहृत्यन्तं सकृद्यरेत्।  
ओषधीनाम्  
ओषधीनामलाभे तु वैष्णवं रौद्रसंयुतम् ॥ 25.56 ॥  
हुत्वाऽऽदाय यथालाभं मार्जयेत्पूर्वमन्त्रतः।  
अलाभे सर्वगन्धानां चन्दनं वा समाहरेत् ॥ 25.57 ॥  
ऐन्द्रञ्च वैष्णवं हुत्वा व्याहृतीश्च ततः परम्।  
स्लोते  
प्लोतालाभेऽन्यवस्त्रेण धौतेन परिमार्जयेत् ॥ 25.58 ॥  
त्वाष्टुं सवैष्णवं विष्णुसूक्तं हुत्वा समाचरेत्।  
'त्वष्टा रूपाणामधिपति' रिति त्वाष्ट्रमुदाहृतम् ॥ 25.59 ॥  
मूलगन्धस्य  
अलाभे मूलगन्धस्य दूर्वाग्रं वा समाहरेत्।  
ब्राह्मञ्च वैष्णवं हुत्वा प्राजापत्यसमन्वितम् ॥ 25.60 ॥  
धातूनाम्  
अलाभो सर्वधातूनां जातिहिङ्गुलिकनतु वा।  
दौर्गञ्च विष्णुसूक्तञ्च हुत्वा तेन समाचरेत् ॥ 25.61 ॥  
पाणिपादतलौष्ठेषु जातिहिङृगुलिकं ददेत्।  
भूषणाम्बरयोर्दद्याद्धरितालं मनश्शिलाम् ॥ 25.62 ॥  
सर्वाङ्गेष्वञ्जनं प्रोक्तमथवा पक्ष्मणोर्द्वयोः।  
गोसेचनं नयनयोर्मुखे सर्वत्र चवाऽथवा ॥ 25.63 ॥  
यथास्थानमलङ्कुर्यादेतैर्धातुभिरेव वै।  
अलङ्कारे  
अलङ्कारविपर्यासे यजेद्दौर्गञ्च वैष्णवम् ॥ 25.64 ॥  
जुहुयाद्भूषणालाभे स्कन्ददैवत्यवैष्णवैः।  
द्रव्योद्धारे विपर्यासोद्धृते द्रव्ये मोहाद्वाऽथ प्रमादतः ॥ 25.65 ॥  
  
तद्दैवत्यञ्च हुत्वा तु वैष्णवञ्चैकविंशतिम्।  
कलशभेदादौ  
साधिते कलशे भिन्ने स्पृष्टे शूद्रादिभिस्तथा ॥ 25.66 ॥  
अन्यं कलशमादाय पूर्ववत्सम्प्रपूरयेत्।  
तं स्पृष्ट्वा वौष्णवं मन्त्रं तद्दैवत्यं शतं जपेत् ॥ 25.67 ॥  
चतुविंशतिकृत्वश्च तद्दैवत्यं जुहोति च।  
जुहुयाद्वैष्णवं ब्राह्ममष्टोत्तरशतं पुनः ॥ 25.68 ॥  
कृमिकीटदिपतने  
कृमिकीटपतङ्गदौ द्रव्येषु पतिते यदि।  
तद्द्रव्यं वर्जयेन्नित्यं द्रव्यमन्यत्समाहरेत् ॥ 25.69 ॥  
तद्दैवत्यं शतं हुत्वा देवेशं स्नापयेत्पुनः।  
अथवा सर्वदोषाणां शान्त्यर्थं स्नपने तथा ॥ 25.70 ॥  
जुहुयात्पौरुषं सूक्तं विष्णुसूक्तमतः परम्।  
पारमात्मिकमीङ्काराद्यष्टाशीत्याहुतीरपि ॥ 25.71 ॥  
श्रीसूक्तं रात्रिसूक्तञ्च दुर्गासूक्तं ततः परम्।  
पञ्चवारुणसंयुक्तं जयादीन् वैष्णवानपि ॥ 25.72 ॥  
यजेद्द्रव्याधिदेवानां जयादीनाञ्च मूर्तिभिः।  
सङ्कल्पिते स्नपने विध्निते  
कल्पिते स्नपने हीने ग्रहण ग्रहणे विषुवेऽयने ॥ 25.73 ॥  
एकाहन्तु महाशान्तिमब्जाग्नौ जुहुयाद्बुधः।  
कलशैर्द्विगुणैर्देवं स्नापयीत यथाविधि ॥ 25.74 ॥  
एवमेव च संवर्ध्य स्नपनंप्रति कारयेत्।  
तैलाभ्यक्ते तु देवेशे स्नपनं तत्र नाचरेत् ॥ 25.75 ॥  
तैलाभ्येक्ते न स्नपनम्  
तैलमोक्षं ततः कृत्वा पुनः स्नपनमाचरेत्।  
तैलमोक्षमकृत्वा तु मोहेन स्नापयेद्यति ॥ 25.76 ॥  
आसुरं स्नपनं तत्स्यात्तस्य दोषस्य शान्तये।  
शान्तिहोमं सकृद्धुत्वा पुनश्च स्नापयेत्तथा ॥ 25.77 ॥  
स्नापयेद्यदि देवीभ्यां सह तच्चासुर भवेत्।  
तत्रापि शान्तिहोमान्त देवेशं स्नापयेत्पृथक् ॥ 25.78 ॥  
बेरविशेषाणां देवीसाहित्यराहित्ये  
स्नापनं बलिबेरञ्च देवीरहितमेव वै।  
औत्सवं स्नापयेच्चेत्तु देवीरहितमेव वै।  
औत्सवं स्नापयेच्चेत्तु देवीभ्यां स्नापयेद्विना ॥ 25.79 ॥  
तत्रापि स्नपनान्ते तु देवीभ्यां सहितं चरेत्।  
देवीयुक्ते स्नापने तु पूर्ववतृकारयेद्बुधः ॥ 25.80 ॥  
बलिबेरे च द
