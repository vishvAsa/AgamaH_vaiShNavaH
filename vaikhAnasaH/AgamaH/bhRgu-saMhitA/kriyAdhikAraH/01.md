+++
title = "01 प्रथमोऽध्यायः"

+++



प्रथमोऽध्यायः  




ॐ  
क्रियाधिकारः  
प्रथमोऽध्यायः  
नारायणः पिता यस्य यस्य माता हरिप्रिया।  
भृग्वादिमुनयः शिष्यास्तस्मै विखनसे नमः ॥ 1.1 ॥  
ऋषय ऊचुः  
ऋषिप्रश्नोत्तरम्  
आश्रमे सम्यगासीनमृषिं सर्वतितोद्यतम्।  
ऋषयोऽभ्यागतास्सर्वे प्रणिपत्येदमब्रुवन् ॥ 1.2 ॥  
भगवन् केन मार्गेण कं देवं पूजयन्ति वै।  
आचक्ष्व सन्तो ब्रह्मर्षे सर्वमेतत्सविस्तरम् ॥ 1.3 ॥  
भृगुरुवाच  
युष्माभिः परिपृष्टं यत्तत्सर्वभृषिसत्तमाः।  
वक्ष्यामि सावधानेन शृणुध्वं मत्प्रबोधितम् ॥ 1.4 ॥  
हृदिस्थितिगतं पीठं चतुरश्रं हिरण्मयम्।  
नानामणिगणज्वालादुष्प्रेक्ष्यं शुभमुज्ज्वलम् ॥ 1.5 ॥  
तस्य मध्यगतं ध्यायेन्नारायणमनामयम्।  
शुद्धस्फटिकसङ्काशं शङ्खचक्रधरं परम् ॥ 1.6 ॥  
आसनाद्युपचाराणि मनसा तस्य भावयेत्।  
एषा तु मानसी पूजा बेरपूजा तु वक्ष्यते ॥ 1.7 ॥  
उक्तप्रमाणप्रतिमां हाटकादिविधिं(1) पराम्।  
प्रतिष्ठाप्यार्चयेत्सा तु बेरपूजेति चोदिता(2) (1.) मर्यी आ. (2.) अग्निहोत्रादिहोमेषु सूत्रोक्तेन विधानतः-इत्यधिकं दृश्यते ई. ॥ 1.8 ॥  
ध्यात्वाऽग्निमण्डलं तस्य ध्यायेन्मध्ये प्रभां शुभाम्।  
प्रभामध्यगतं ध्यायेदासीनं वा जनार्दनम् ॥ 1.9 ॥  
तप्तहाटकसङ्काशं चतुश्श्रृङ्गं द्विशीर्षकम्।  
सप्तहस्तं त्रिचरणं दुष्प्रेक्ष्यं सप्तजिह्वकम् ॥ 1.10 ॥  
स्रुक्स्रुवौ चाक्षमालां च शक्तिं दक्षिणपाणिषु।  
चामरं व्यजनं चैव घृतपात्रं च वामतः ॥ 1.11 ॥  
ध्यात्वा यथोक्तहविषा यजेत्तद्धोमपूजनम्।  
यथोपयोगशक्यत्वात्कर्तं पुष्पादिपूजनम् ॥ 1.12 ॥  
चक्षुषः प्रीतिकरणान्मनसो हृदयस्य च।  
(3)प्रीत्या सञ्जायते भक्तिर्भक्तस्य सुलभो हरिः (3.) प्रत्यहं इ. ॥ 1.13 ॥  
तस्मातत्त्रयाणामेतेषां बेरपूजा विशिष्यते।  
बेरपूजाद्वैविध्यम्  
गृहार्चा चाऽलयार्चेति बेरपूजा च सा द्विधा ॥ 1.14 ॥  
बल्युत्सवादिभिर्दिव्यैः(4) पूर्णत्वात्सर्वविग्रहैः।  
प्रमीते यजमानेऽपि त्वविच्छिन्नप्रवर्तनात् (4.) विम्बैः ई. ॥ 1.15 ॥  
साधारणत्वात्सर्वेषां तद्ग्रामादिषु वासिनाम्।  
मुख्यमाह पुरा ब्रह्मा बेरपूजनमालये ॥ 1.16 ॥  
अलयार्चाद्वैविध्यम्  
आलयार्चाविधिस्सोऽपि द्विधा विष्णोः प्रकीर्तितः।  
वैखानसः पाञ्चरात्रो वैदिकस्तान्त्रिः क्रमात् ॥ 1.17 ॥  
विधिस्तु वेदमूलश्च दीक्षायुक्तस्तु तान्त्रिकः।  
केवलामुष्मिकफलो वेदवैदिकवर्धनः ॥ 1.18 ॥  
कारयेद्वैदिकेनैव ग्रामादिषु च वास्तुषु।  
नदीतीरेऽद्रिशृङ्गे वा वने वाऽन्यत्र निर्जने ॥ 1.19 ॥  
पूजयेत्तान्त्रिकेणैव ग्रामादौ न कदाचन।  
अनुलोमनिवासेषु तान्त्रिकेणैव पूजयेत्। ॥ 1.20 ॥  
व्रात्यान्तरालप्रभृतिप्रतिलोमनिवासने।  
उभाभ्यां नार्चयेद्विष्षुमिति पूर्वजशासनम् ॥ 1.21 ॥  
आचार्यलक्षणम्  
एवं मनसि सञ्जाते यजमानो मुदान्वितः।  
वैखानसेन सूत्रेण निषेकादिक्रियान्वितम् ॥ 1.22 ॥  
विप्रं स्वाध्यायसंयुक्तं वेदतत्त्वार्थदर्शिनम्।  
सौम्यं जितेन्द्रियं शुद्धं विष्णवर्चनपरायणम् ॥ 1.23 ॥  
ऊहापोहविधानेन ध्वस्तसंशयमानसम्।  
पत्न्यपत्ययुतं शान्तं स्नानशीलं च धार्मिकम् ॥ 1.24 ॥  
आहूय देववत्पूज्य सर्वकार्योपदेशकम्।  
आचार्य वरयित्वा तु तेनोक्तं सर्वमाचरेत्(1) (1.) इतः परं 'कृत्वा स्वार्थं त्रिधैकांशं कुटुम्बार्थ विशेषतः। द्वाभ्यां इत्यधिकं. इ. कोशे दृश्यते' तत्र प्रथमाध्यायस्य समाप्तिश्च ई. ॥ 1.25 ॥  
अङ्कुरार्पणम्  
तस्मात्तु दिवसात्पूर्वं नवमे वाऽथ सप्तमे।  
पञ्चमेऽहनि वा कुर्यात्तृतीये वाङ्कुरार्पणम् ॥ 1.26 ॥  
अथवा त्वरयायुक्तः कुर्यात्तत्सद्य एव वा।  
अमावास्याव्यवहिते कुर्यात्सद्योऽङ्कुरार्पणम् ॥ 1.27 ॥  
सङ्क्रमव्यवधानेऽपि सद्य एवेति ?केचन।  
कर्मणां साधिवासानां सद्यश्चेदङ्कुरार्पणम् ॥ 1.28 ॥  
आरम्भकालात्पूर्वं तु पूर्वां (1)निश्चित्य कारयेत्।  
अथवा स्थापन कालात्पूर्वमेव त्वरान्वितः (1.) निश्येव इ. ॥ 1.29 ॥  
कृत्वाऽक्षिमोचनं सद्यो जलादिष्वधिवास्य च।  
अग्न्याघारादि कर्माणि कृत्वावाऽऽह्य च पूर्ववत् ॥ 1.30 ॥  
पुण्याहं विधिवत्कृत्वा पूजयेदिति केचन।  
बहुक्रियाणामेकाहे त्वेकमेवाङ्कुरार्पणम् ॥ 1.31 ॥  
(एकाहेऽपि पृथक्कार्यं भिन्नकर्तृककर्मणाम्)  
तदर्थं पालिकाः कुम्भाञ्छरावानपि चाऽहरेत्।  
षोडश द्वादशाऽष्टौ च चतुरश्च पृथक्पृथक् ॥ 1.32 ॥  
वर्णानां ब्राह्मणादीनां सर्वेषां चतुरोऽथवा।  
नव वा पञ्च वैकं वा सद्यः कालाङ्कुरार्पणे ॥ 1.33 ॥  
दिनसंख्याक्रमात्केचिद्वदन्ति मुनिसत्तमाः।  
पूर्वोक्तलक्षणोपेतान्कल्पयित्वा यथाबलम् ॥ 1.34 ॥  
यजमानगृहे चापि (2)चैशान्येष्वितरेषु वा।  
अन्यस्मिन्वा शुचौ देशे (3)गृहे वा ग्रामकर्तृके (2.) चालयेषु ई. (3.) प्रपायां ई.  
॥ 1.35 ॥  
चतुर्दिशं चतुर्हस्तं गोमयेनोपलिप्य च।  
प्रागन्तं चोतृतरान्तं च षट्सूत्राणि समर्पयेत् ॥ 1.36 ॥  
उपपीठे पदं चैकं ब्रह्मपीठाय कल्पयेत्।  
चर्यार्थं परितोऽष्टौ च पङ्क्त्यर्थ षोडशेतरे ॥ 1.37 ॥  
तत्पदान्तर्गतं पङ्क्त्यां ब्रह्मपीठं प्रकल्पयेत्।  
शेषादीनां तु पीठानि पङ्क्त्यामेव प्रकल्पयेत् ॥ 1.38 ॥  
मरीचिः चङ्क्तिबाह्येऽपि तेषां पीठानि चोक्तवान्।  
षडङ्गुलसमुत्सेधं षोडशाङ्गुलमायतम् ॥ 1.39 ॥  
त्रिवेदिसहितं कुर्यात् षण्णां वीठं पृथ्?ाक्पृथक्।  
यजमानगृहार्चायां स्थण्डिले वा तथैव च ॥ 1.40 ॥  
देवदेवं समभ्यर्च्य सप्तविंशतिविग्रहैः(1)।  
पादौ प्रक्षाल्य चाचम्य मध्ये ब्रह्माणमर्चयेत् (1.) पङ्क्तिमध्ये तथा पीठे ब्रह्माणमपिपूजयेत्। विनैव देवदेवेशं पूजयेदत्रिणोक्तवत्। इत्यधिकं, ई. ॥ 1.41 ॥  
प्राग्द्वारादुत्तरे शेषं वक्रतुण्डन्तु दक्षिणे।  
दक्षिणद्वारपूर्वे तु गरुडं च समर्चयेत् ॥ 1.42 ॥  
सुदर्शनं पश्चिमे च ?विधिनैव समर्चयेत्।  
षङ्क्तीशं पश्चिमद्वाराद्दक्षिणे च विधानतः ॥ 1.43 ॥  
उत्तरे भूतभर्तारमर्चयित्वा यथाविधि।  
पूर्वस्मिन्नुत्तरद्वारात्सोमं शान्तं समर्चयेत् ॥ 1.44 ॥  
ऐन्द्रादि च तथैशान्तं जयाद्यप्सरसोऽर्चयेत्।  
हविषा च समायुक्तं सर्वेषामुत्तमं पृथक् ॥ 1.45 ॥  
ब्रह्मादीनां तु षण्णां वै मध्यमं तत्प्रकीर्तितम्।  
ब्रहृमणश्च तु शेषाणां बलिरेवाधमं भवेत् ॥ 1.46 ॥  
(ब्रह्मा सोमश्च विघ्नेशः षङ्क्तीशश्शान्तसोमकौ।  
षडेते मध्यमे प्रोक्ता देवा मध्यमपूजने ॥  
वाह्येऽष्टाङ्गुलविस्तारे पीठे स्थण्डिल एव वा।  
पूर्वोक्तमूर्तिभिर्मध्ये ब्रह्माणं प्राङ्मुखं यजेत् ॥  
शोषादींश्च जयादींश्च पूर्वोक्ताभिश्च मूर्तिभिः।  
संपूज्य विधिना पश्चान्निवेदनमथाऽचरेत् ॥  
हविर्निवेदयेत्तेभ्यस्तदलाभे बलिं ददेत्।  
अपनीय तु निर्माल्यं प्रोक्षणैः प्रोक्षयेत्ततः ॥)  
मृद्धिर्वा सिकताभिर्वा पालिकादीन्द्रपूरयेत्।  
तेषां मध्ये कुशैर्वापि वेष्टयेत्तन्तुनाऽथवा ॥ 1.47 ॥  
प्राङ्मुखः प्रयतो भूत्वा विन्यसेत्तु क्रमेण वै।  
ब्रह्मणः परितः पङ्क्त्यां गायत्रीं वैष्णवीं जपन् ॥ 1.48 ॥  
चिन्तयेन्मेदिनीं देवीं तां सर्वेषु समर्चयेत्।  
(ईशानादिषु कोणेषु पालिकास्थापयेद्बुधः।  
द्वारदक्षिणपार्श्वेषु छिद्रकुंभांश्च विन्यसेत् ॥  
द्वाराणां वामपार्श्वेषु शरावानथ विन्यसेत्।  
प्रधानाभिमुखद्वारं तद्वशात्परिकल्पयेत् ॥  
चरस्थिरद्विदेहेषु पालिकादीन् यथाक्रमम्।  
मेषादिराशिवशतः स्?थापयेदिति केचन ॥  
पालिकादिषु पात्रेषु मेदिनीभभिपूजयेत्।  
पुण्याहं स्वस्तिमृद्धिं च वाचयित्वा यथाक्रमम् ॥  
प्रोक्षणैः प्रोक्षयेदेष पुण्याहो दैविकः, स्मृतः)।  
सौवर्णे राजते पात्रे ताम्रे(1) कांस्यमये तथा (1.) कांस्येऽथ मृण्मये, ई. ॥ 1.49 ॥  
उद्धृत्य तोयमग्नानि क्षीरप्रक्षालितानि वै।  
बीजानि पूरयित्वा तु सोमं तत्र समर्चयेत् ॥ 1.50 ॥  
तत्काले तूर्यघोषैश्च घोषयित्वा समाहितः।  
परिधायाहतं वस्त्रं सोत्तरीयाङ्गुलीयकः ॥ 1.51 ॥  
आचार्यो यजमानो वा वापयेदङ्कुरान् शुभान्।  
'सोमं राजान' मित्युक्त्वा विष्णुसूक्तं च सञ्जपन् ॥ 1.52 ॥  
स्त्रीशूद्रौ कारयेतां चेत्ताभ्यां वापं न कारयेत्।  
वारुणं मन्त्रमुच्चार्य जलसेकं च कारयेत् ॥ 1.53 ॥  
नववस्त्रेण सञ्छाद्य पुण्याहं वाचयेत्ततः।  
जलेन सेचयोन्नित्यं दीपं च परिरक्षयेत् ॥ 1.54 ॥  
यथाङ्कुरस्सुसंपंन्नस्तथा यत्नेन रक्षयेत्।  
श्यामलाश्च तथा रक्ता ये च तिर्यग्गता अपि ॥ 1.55 ॥  
अङ्कुराश्चाप्ररूढाश्च वर्जनीयाः प्रयत्नतः।  
श्यामेषु द्रव्यनाशः स्याद्रक्तेषु कलहो भवेत् ॥ 1.56 ॥  
तिर्यग्गर्तेषु रोगस्स्यादप्ररूढेषु वै मृतिः।  
शुभं पीतेषु शुक्लेषु ऋजूर्ध्वगतिरोहिषु ॥ 1.57 ॥  
कर्तुः कारयितुश्चापि भवत्येव न संशयः।  
एवमेव क्रमेणैव मङ्गलायाङ्कुरार्पणम् ॥ 1.58 ॥  
पञ्चमेऽहन्ययुक्ते तु सद्यः कर्ता त्वरान्वितः।  
तृतीयेऽहनि वा तद्वदङ्कुरानर्पयेद्बुः ॥ 1.59 ॥  
अशक्तस्तण्ड्डुलैश्शुद्धैः सद्यश्चैव शुभाङ्कुरैः।  
पालिकादीन्प्रपूर्यैव पञ्चभिर्वाऽथ वर्णकैः ॥ 1.60 ॥  
अलङ्कत्य च पद्माद्यैः पुष्पैर्वाऽऽपूर्य विन्यसेत्।  
अङ्कुरोक्तिक्रियास्सर्वास्तैस्तैरेव समाचरेत् ॥ 1.61 ॥  
अङ्कुराणां तु सर्वेषां चन्द्रः प्रोक्तोऽधिदैवतम्।  
नैव प्रीणाति भगवानङ्कुरार्पणमह्रि चेत् ॥ 1.62 ॥  
तस्मात्सर्वप्रयत्नेन रात्रावेवाङ्कुरार्पणम् ॥ 1.63 ॥  
(अर्पयेत्तण्डुलान् शुद्धान् सद्यः कालाङ्कुरार्पणे।  
गृह्णीयात्पालिकास्तत्र पञ्च सप्त नवापि वा ॥  
ब्रह्माणोऽभिमुखे पङ्क्तौ परितो दिक्षु देवताः।  
तत्तद्दिगीशानभ्यर्च्य तत्तन्मन्त्रेण चार्पयेत् ॥  
एष एव विशेषः स्यादन्यत्सर्वं खिलोक्तवत्।)  
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे अग्निध्यानाऽचार्यत्नक्षणाङ्कुरार्पणविधिर्नाम  
  
प्रथमोऽध्यायः(1) (1. 2 अध्यायः ई.) ॥  
श्रीविखनसे नमः  
-------
