+++
title = "१४"
+++
1 ॥
* * *
1.
अत्र १४, अध्यायसमाप्तिः ख.
त्रयोदशोऽध्यायः
श्रीवैखानसे भगवच्छास्त्रे क्रियाधिकारः
१९२
चतुर्दशोऽध्यायः
महोत्सवः अवभृथकालः
अतः परं प्रवक्ष्यामि क्रमेणैवोत्सवं हरेः ।
विषुवायनभूपर्क्षप्रतिष्ठाकर्तृभेषु च ॥ १ ॥
(यजमानस्य जन्मर्क्षे नृपतेः ॠक्ष एव वा) ।
ग्रहणे मासनक्षत्रे विष्णुपञ्चदिनेषु वा ॥ २ ॥
उत्सवस्यान्त्यदिवसे तेषु तीर्थं प्रकल्पयेत् ।
एतेष्वेकं परिग्राह्यं यजमानेच्छया दिनम् ॥ ३ ॥
विषुवे चायने चैव ग्रहणे सोमसूर्ययोः ।
तत्तत्काले प्रकुर्वीत तीर्थस्नानन्तु नान्यथा ॥ ४ ॥
अन्यर्क्षेष्वथ मध्याह्ने पूर्वाह्णे वा गुणाधिके ।
एकस्मिन्नेव मासे तु यदि तीर्थदिनद्वयम् ॥ ५ ॥
तयोरन्त्यदिनं तीर्थमिति पूर्वजशासनम् ।
तदेव यदि सूर्यस्य विद्धञ्चेत्सङ्क्रमादिभिः ॥ ६ ॥
वर्जनीयं तथा पूर्वं प्रशस्तमभिधीयते ।
वारद्वयानुषक्तञ्चेद्दिनमेकमथापरम् ॥ ७ ॥
अर्कवारर्क्षसंयोगस्सर्वदा सम्प्रशस्यते ।
श्रवणद्वादशीयोगस्सर्वकर्मफलप्रदः ॥ ८ ॥
योगाश्च सुप्रशस्ताः स्युस्सिद्धामृतवराह्वयाः ।
१९३
उत्सवत्रैविध्यम्
कालश्रद्धानिमित्तार्था उत्सवास्त्रिविधाः स्मृता ॥ ९ ॥
मासे तु यस्मिन् कस्मिंश्चित् प्रतिसंवत्सरं हरेः ।
क्रियते समयेनैव स वै कालोत्सवो भवेत् ॥ १० ॥
श्रद्धया क्रियते यस्तु स श्रद्धोत्सव उच्यते ।
उत्पातेषु निमित्तेषु अनावृष्ट्यादिकेषु वै ॥ ११ ॥
क्रियते तत्र शान्त्यर्थं स निमित्तोत्सवः स्मृतः ।
उत्सवदिनमानं कालः
उत्तमन्तु त्रिसप्ताहं मध्यमन्तु चतुर्दश ॥ १२ ॥
नवाहं वाऽथ सप्ताहमधमं परिचक्षते ।
त्रिगुणान्युत्सवाहानि कृत्वाऽऽदौ घोषणञ्चरेत् ॥ १३ ॥
मध्ये तु द्विगुणादौ स्यादुत्सवादिदिनेऽधमे ।
अथवाऽवभृथात्पूर्वं एकविंशतिके दिने ॥ १४ ॥
ध्वजस्यारोहणं कृत्वा सर्वमुत्सवमाचरेत् ।
(उत्सवादौ ध्वजारोहे ध्वजाङ्कुरमथाऽचरेत्
तत्र क्रियासु सर्वासु सकृदेवाङ्कुरार्पणम् ।
उत्सवाङ्कुरमुद्दिश्य सायाह्ने तु मृदं हरेत्
प्रदोषकाले सम्प्राप्ते ध्वजारोहणमाचरेत् ।
तद्रात्रावुत्सवान्ते तु तीर्थङ्कुरमथाऽचरेत्
सप्तपञ्चदिने वापि विधिना चाङ्कुरार्पणम् ।
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
१९४
ध्वजदण्डलक्षणम्
विप्रादीनां क्रमाद्वेणुजातिचम्पकपूगजाः ॥ १५ ॥
ध्वजदण्डाः समाख्याताः सर्वेषां क्रमुकन्तु वा ।
अथवा शुभवृक्षाणां सारं कैश्चिदपीष्यते ॥ १६ ॥
तद्विमानसमायामं पादोनं वाऽर्धमेव वा ।
ध्वजपटलक्षणम्
ध्वजवस्त्रं समादाय खिलोक्तविधिना चरेत् ॥ १७ ॥
तन्मध्ये विलिखेद्वीशमासीनं साज्जलिं विभुम् ।
पञ्चवर्णसमायुक्तं नवतालप्रमाणतः ॥ १८ ॥
आकाशारोहिणं वापि वीरासनमथापि वा ।
एतेषां लक्षणं प्रोक्तं पूर्वमेव मया खिले ॥ १९ ॥
परिवारोक्तमार्गेण नयनोन्मीलनादिकम् ।
कृत्वा वीशं समावाह्य समभ्यर्च्य निवेदयेत् ॥ २० ॥
भेरीताडनम्
आग्नेय्यां धान्यपीठे तु विन्यस्यैव तु भेरिकाम् ।
तत्र नन्दीशमावाह्य समभ्यर्च्य निवेद्य च ॥ २१ ॥
‘उपश्वासय पृथिवी’ मिति दुन्दुभिसूक्तकम् ।
जप्त्वा व्याहृतिभिः पश्चाद्धोषणं स्वयमाचरेत् ॥ २२ ॥
बलिना बलिबिम्बेन चक्रवीशामितैस्सह ।
ग्रामसन्धौ बलिं दत्वा तत्तन्मन्त्रैश्च घोषयेत् ॥ २३ ॥
१९५
क्रमादालयमाविश्य ध्वजं संस्थाप्य पूर्ववत् ।
ध्वजदण्डं प्रतिष्ठाप्य पूर्वाह्णे च शुभोदये ॥ २४ ॥
घोषणान्ते पुनः कुर्याद्यत्रारोहणमेव वा ।
पुण्याहान्ते समभ्यर्च्य मुद्गान्नं वा निवेदयेत् ॥ २५ ॥
ध्वजावरोहणं यावत्तावन्नित्यं समाहितः ।
त्रिकालं वा द्विकालं वाऽप्येककालमथापि वा ॥ २६ ॥
पूर्वोक्तेन क्रमेणैव समभ्यर्च्य निवेदयेत् ।
पूर्वेद्युरेव पूर्वाह्णे कृत्वा नयनमोक्षणम् ॥ २७ ॥
रात्रौ होमादिकं कृत्वा प्रातरावाह्य पूर्ववत् ।
ध्वजस्यारोहणं कृत्वा मध्याह्ने तु विशेषतः ॥ २८ ॥
देवानां घोषणं कुर्याद्रात्राविति च केचन ।
ध्वजस्यारोहणादूर्ध्वमुत्सवादिदिनादधः ॥ २९ ॥
रात्रिपूजावसाने तु ग्रामसन्धौ तु पूर्ववत् ।
आहूतानाञ्च देवानां बलिं दद्याद्यथाविधि ॥ ३० ॥
उत्सवद्रव्यसम्भारांस्ततः प्रभृति चाऽहरेत् ।
प्रथमेऽहनि पूर्वाह्ने वीथीः सर्वत्र शोधयेत् ॥ ३१ ॥
‘अवधूत’ मिति प्रोच्य मार्जन्या मार्जनं चरेत् ।
अद्भिरभ्युक्षणं कुर्या ‘दाशास्वि’ ति च मन्त्रतः ॥ ३२ ॥
स्नपनोक्तक्रमेणैव मध्याह्ने स्नापयेद्धरिम् ।
चक्रवीशामितांश्चैव स्नापयेद्गन्धवारिणा ॥ ३३ ॥
विशेषतस्समभ्यर्च्य हविश्चैव निवेदयेत् ।
ततोऽपराह्ने सम्प्राप्ते चक्रवीशामितैस्सह ॥ ३४ ॥
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
१९६
तीर्थाङ्कुरार्थं गृह्णीयान्मृदं पूर्वोक्तमार्गतः ।
ग्रामं प्रदक्षिणीकृत्य प्रविश्याऽलयमत्वरः ॥ ३५ ॥
अथ तीर्थदिनात्पूर्वं नवमे वाऽथ सप्तमे ।
पञ्चमेऽहनि वा कुर्याद्विधिना चाङ्कुरार्पणम् ॥ ३६ ॥
प्रदोषे समनुप्राप्ते दक्षिणेऽभिमुखेऽथवा ।
यागशालां प्रकल्पयैव षोडशस्तम्भसंयुताम् ॥ ३७ ॥
मध्ये वेदिं प्रकल्प्यैव पञ्चाग्नीनुत्तमेऽथवा ।
त्रेताग्नीन्मध्यमे कुर्यात्सभ्यमेवाधमे तथा ॥ ३८ ॥
अग्निराहवनीयः स्यात्प्रधानो मध्यमे भवेत् ।
अन्ययोस्सभ्य एव स्यात् नित्यहोमेऽथवा भवेत् ॥ ३९ ॥
होमस्थाने त्वनिर्दिष्टे निर्दिष्टस्थानसङ्कटे ।
अशक्तस्त्वरितो वाऽथ निर्दिष्टे स्थानकल्पने ॥ ४० ॥
कर्मणामपि सर्वेषां कल्पयेत्पचनालये ।
अनादेशविषयः
अग्निकुण्डे त्वनिर्दिष्टे कुण्डमौपासनं चरेत् ॥ ४१ ॥
होमद्रव्ये त्वनिर्दिष्टे गव्यं घृतमुदाहृतम् ।
कालेऽनुक्ते तु मध्याह्नः पात्रेऽनुक्ते स्रुवं भवेत् ॥ ४२ ॥
प्रणामेष्वविशेषोक्ते स्वस्त्तिबन्धनमाचरेत् ।
नवकुम्भारोपणम्
नवकुम्भान्त्समाहृत्य तन्तुना परिवेष्ट्य च ॥ ४३ ॥
१९७
नादेयाद्भिस्समापूर्य वस्त्रयुग्मेन वेष्टयेत् ।
(अष्टमङ्गलसंयुक्तान् पञ्चायुधसमन्वितान् ॥ ४४ ॥
नवरत्नसमायुक्तान् कूर्चाक्षतसमन्वितान् ।
कुम्भांस्तांस्तु पृथक् कृत्वा पिधानैस्तु पिधाय च) ॥ ४५ ॥
पुनरन्तः प्रविश्यैव देवदेवं समाहितः ।
द्विगुणञ्च समभ्यर्च्य द्विगुणञ्च निवेदयेत् ॥ ४६ ॥
बध्द्वा प्रतिसरं पश्चाद्देवं देवीसमन्वितम् ।
यागशालां समासाद्य ‘जातवेदस’ इत्यथ ॥ ४७ ॥
प्रणीय तेषु नित्याग्निं कुण्डेष्वाघारमाचरेत् ।
वेद्यां धान्यं समास्तीर्य कुम्भानारोप्य तत्र वै ॥ ४८ ॥
ध्रुवादावाहयेत्तेषु दीपद्दीपमिव क्रमात् ।
मध्ये कुम्भे तथा विष्णुं प्रागादि पुरुषादिकान् ॥ ४९ ॥
आग्नेयादि तथाऽऽवाह्य क्पिलादीन्  यथाविधि ।
सप्तविंशतिभेदैश्च समभ्यर्च्य प्रणम्य च ॥ ५० ॥
वीशानपायिपङ्क्तीशशान्तान् दिक्ष्वर्चयेत्क्रमात् ।
सायं प्रातर्विनां कुम्भैर्देवं वीशामितैस्सह ॥ ५१ ॥
वेद्यामेव प्रतिष्ठाप्य पूजयेदिति केचन ।
नित्यहोमः
होता पश्चात्प्रधानाग्नौ हौत्रशंसनमाचरेत् ॥ ५२ ॥
प्रतिष्ठोक्तक्रमेणैव तदालयगतान् सुरान् ।
आवाह्य तत्क्रमेणैव निरुप्याज्याहुतीर्यजेत् ॥ ५३ ॥
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
१९८
उत्सवदैवत्यानि
तत्राहस्तिथिवारर्क्षवाहनानां विशेषतः ।
अधिदेवाश्च तन्मन्त्राः क्रमश्चैव प्रवक्ष्यते ॥ ५४ ॥
प्रथमे ब्रह्मदैवत्यं द्वितीये चार्षमेव च
तृतीये रुद्रदैवत्यं चतुर्थे वासवं तथा ॥ ५५ ॥
पञ्चमे सोमदैवत्यं षष्ठे वैष्णवमाचरेत् ।
सप्तमे सर्वदैवत्यमष्टमे याम्यमेव च ॥ ५६ ॥
नवमे वारुणं प्रोक्तं दशमे वायुदैवतम् ।
एकादशे तु कौमारं द्वादशे र्नैॠतं यजेत् ॥ ५७ ॥
त्रयोदश्यान्तु वाराहं चतुर्दश्यान्तु रौहिणम् ।
गारुत्मन्तं पञ्चदश्यां षोडश्यां दौर्गकं यजेत् ॥ ५८ ॥
सप्तदश्यान्तु कौमारं जुहुयाद्देशिकोत्तमः ।
अष्टादशे तु होतव्यं नरसूक्तन्तु वित्तमैः ॥ ५९ ॥
एकोनविंशतिदिने नरसूक्तं यजेद्बुधः ।
विंशतिमे दिने चैव भूसूक्तं जुहुयाद्बुधः ॥ ६० ॥
एकविंशदिने चैव जुहुयात्पारमात्मिकम् ।
एवमुत्सवदैवत्यं क्रमेण जुहुयाद्बुधः ॥ ६१ ॥
प्रथमे त्वग्निदैवत्यं प्राजापत्यं द्वितीयके  ।
तृतीये च तु कौबेरं चतुर्थे वैघ्नमेव च ॥ ६२ ॥
श्रीदैवत्यञ्च पञ्चम्यां षष्ठ्यां कौमारमेव च ।
सप्तम्यां सूर्यदैवत्यमष्टम्यां रौद्रमेव च ॥ ६३ ॥
१९९
नवम्यां दौर्गदैवत्यं दशम्यां याम्यमेव च ।
एकादश्यां तथैन्द्रञ्च द्वादश्यां वैष्णवं यजेत् ॥ ६४ ॥
त्रयोदश्यां तथा वाऽपि मातृदैवत्यमेव च
चतुर्दश्यान्तु होतव्यमीशदैवत्यमेव च ॥ ६५ ॥
पञ्चदश्यां तथा वाऽपि सौम्यञ्च जुहुयात्क्रमात् । ।
सूर्यवारादिवारेषु तत्तद्दैवत्यमाचरेत् ॥ ६६ ॥
‘अग्नये कृत्तिकाभ्यस्स्वा’ हेति नक्षत्रदैवतम् ।
तत्तद्वाहनदैवत्यं तत्तन्नाम्ना च हूयताम् ॥ ६७ ॥
वैष्णवं विष्णुसूक्तञ्च नरसूक्तं यजेद्बुधः ।
श्रीभूसूक्तं ततो हुत्वा महीसूक्तं यजेत्क्रमात् ॥ ६८ ॥
मूर्तिहोमञ्च जुहुयात् नित्यमेवं क्रमं विदुः ।
वैष्णवं विष्णुसूक्तञ्च नरसूक्तसमन्वितम् ॥ ६९ ॥
दिनसन्ध्यादितैवत्यं तिथिवारर्क्षदैवतम् ।
तदालयगतानाञ्च मूर्तिभिश्च जुहोति वै ॥ ७० ॥
1‘समिद्भिर्जुहुयात्सभ्ये साज्येन चरुणा बुधः ।
जुहुयात्पौरुषं सूक्तमैन्द्रमाहवनीयके ॥ ७१ ॥
अन्वाहार्ये विष्णुसूक्तं श्रीसूक्तेन समन्वितम् ।
वैष्णवं गार्हपत्याग्नावावसथ्ये ततः परम् ॥ ७२ ॥
एकाक्षरादिसूक्तञ्च महीसूक्तं तथा यजेत् ।
प्रथमेऽहनि पालाशं द्वितीये बैल्वमेव च ॥ ७३ ॥
1.
इत्येवं जुहुयात्सभ्ये साज्येन चरुणा बुधः ख.
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
२००
तृतीये तु शमी चैव न्यग्रोधञ्च चतुर्थके ।
औदुम्बरं पञ्चमे च षष्ठे चाश्वत्थमेव च ॥ ७४ ॥
सप्तमे खादिरं प्रोक्तमष्टमे प्लाक्षमुच्यते  ।
आपामार्गन्तु नवमे दशमे चाम्रमेव च ॥ ७५ ॥
एकादश्यां कुशञ्चैव द्वादश्यां दौर्गमेव च ।
त्रयोदशे चामलकं पाटलञ्च चतुर्दशे ॥ ७६ ॥
पनसं पञ्चदशके कोविदारन्तु षोडशे ।
सप्तदशे तु पुन्नागं समिद्भिरिति हूयते ॥ ७७ ॥
अष्टादशे तु मन्दारं वकुलमेकोनविंशतौ ।
चम्पकं विंशतितमे जुहुयाच्च यथाक्रमम् ॥ ७८ ॥
एकविंशतिके चैव कापित्थं जुहुयात्क्रमात् ।
इत्येतैश्च समिद्भिश्च क्रमेण जुहुयाद्बुधः ॥ ७९ ॥
आज्येन साज्यचरुणा समिद्भिश्चोत्तमे हुनेत् ।
आज्येन साज्यचरुणा मध्यमे होममाचरेत् ॥ ८० ॥
आज्येनैवाधमे होमं साज्येन चरुणाऽथवा ।
आज्येन वाऽथ चरुणा सायं प्रातर्यजेद्बुधः ॥ ८१ ॥
प्रथमोत्सवमारभ्य तीर्थान्तं जुहुयात्क्रमात् ।
विना कुम्भैश्च देवैश्च नित्याग्नौ होममाचरेत् ॥ ८२ ॥
चक्रवीशामितैस्सार्धं बलिना च समन्वितम् ।
प्रदक्षिणक्रमेणैव ग्रामसन्धौ बलिं क्षिपेत् ॥ ८३ ॥
२०१
ग्रामोत्सवप्रकारः
पश्चादन्तः प्रविश्यैव देवदेवं प्रणम्य च ।
अलङ्क ृत्य यथान्यायं वस्त्राभरणकुण्डलैः ॥ ८४ ॥
सुगन्धिपुष्पमालाभिर्गन्धैरपि मनोरमैः ।
1रथे वा शिबिकायां वा वीशयन्त्रेऽथवा हरन् ॥ ८५ ॥
गजयन्त्रान्दोलिकासु डोलायन्त्रेऽथवा पुनः ।
‘अहमेवे’ति मन्त्रेण देवमारोप्य निश्चलम् ॥ ८६ ॥
अष्टोपचारैरभ्यर्च्य लाजापूपादिकानि च ।
संस्कृतान्गुडसम्मिश्रान् निवेद्य मुखवासकम् ॥ ८७ ॥
दत्वा वाद्यैस्समायुक्तं सर्वालङ्कारसंयुतम् ।
मुखवासं निवेद्यैव वीथीश्चापि नयेद्बुधः ॥ ८८ ॥
भ्रमणम्, वाहनक्रमः
(उत्सवे देवदेवस्य वाहनक्रम उच्यते
प्रथमे चोत्सवे प्रातः शुकवाहनमाचरेत् ॥ ८९ ॥
तद्रात्रौ देवदेवस्य हंसवाहनमाचरेत्  ।
द्वितीये दिवसे चैव मृगेन्द्रं शरभं चरेत् ॥ ९० ॥
कपीन्द्रञ्च प्रभाञ्चैव तृतीये चोत्सवं चरेत् ।
चतुर्थे दिवसे चैव कल्पकं पञ्चगं? चरेत् ॥ ९१ ॥
पञ्चमे चोत्सवे चैव पक्षीशञ्चार्धचन्द्रकम् ।
षष्ठेऽह्नि चोत्सवे प्राप्ते गजं पाशिं? तथैव च ॥ ९२ ॥
1.
‘यानेषु च समारोप्य ‘अहमेवे’ दमन्त्रतः । अष्टोपचारैरभ्यर्च्य अपूपादि निवेदयेत्।
मुखवासं निवेद्यैव इत्येव. आ. पाठः
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
२०२
सप्तमे चोत्सवे चैव पुष्पकं कमलं चरेत् ।
अष्टमे चोत्सवे प्राप्ते डोलामश्वं समाचरेत् ॥ ९३ ॥
नवमे दिवसे चैव विमानं यानमाचरेत् ।
दशमे चोत्सवे प्राप्ते शिबिकारोहणं चरेत् ॥ ९४ ॥
तद्रात्रौ च महोत्सेधं गजलक्ष्मीं प्रकल्पयेत् ।
एकदशदिने प्रातः कच्छपं वाहनं चरेत् ॥ ९५ ॥
तद्रत्रौ तु महोत्सेधं पुन्नागं वाहनं चरेत्
द्वादशे तुं दिने प्रातः कृष्णसारं समाचरेत् ॥ ९६ ॥
तद्रात्रौ तु महारूपं मत्स्यवाहनमाचरेत् ।
त्रयोदशदिने प्रातः कूर्मयन्त्रं प्रकल्पयेत् ॥ ९७ ॥
तद्रात्रौ तु विशेषेण श्रीभूमिसहितं तथा ।
तल्पे चैव समारोप्य उत्सवं तु समाचरेत् ॥ ९८ ॥
कौतुकरथः
चतुर्दशदिने प्रातः कौतुकं रथमाचरेत् ।
तद्रात्रौ तुं महारूपं शार्दूलं वाहनं चरेत् ॥ ९९ ॥
सप्ताष्टदिवसे प्रातः चरेत्कुण्डलिवाहनम् ।
तद्रात्रौ तु शुभाकारं 1गण्डभेरुण्डमाचरेत् ॥ १०० ॥
षोडशे दिवसे प्रातः प्रभापीठं प्रकल्पयेत् ।
तद्रात्रौ तु महारूपमैन्द्रञ्च परिकल्पयेत् ॥ १०१ ॥
नवाष्टदिवसे प्रातः गिरिवाहनमाचरेत् ।
तद्रात्रौ तु शुभाकारं पनसं वाहनं चरेत् ॥ १०२ ॥
1.
गण्डभेरं   ई.
२०३
अष्टादशदिने प्रातः कालियं वाहनं चरेत् ।
तद्रात्रौ तु विशेषेण चक्रवाहनमाचरेत् ॥ १०३ ॥
एकोनविंशदिवसेऽप्यातपं वाहनं चरेत् ।
तद्रात्रौ तु महोत्सेधं पारिजातं प्रकल्पयेत् ॥ १०४ ॥
दिने विंशतिके प्रातः ध्वजवाहनमाचरेत् ।
तद्रात्रौ तु महारूपं शङ्खवाहनमाचरेत् ॥ १०५ ॥
एकविंशदिने प्रातः रथयात्रां समाचरेत् ।
इत्येवं वाहनं प्रोक्तं क्रमेणैवोत्सवं चरेत् ॥ १०६ ॥
आह्निकविकल्पः
एकविंशेऽप्यशक्तौ तु चतुर्दशदिनं चरेत् ।
चतुर्दशेऽप्यशक्तै तु नवाहं चोत्सवं चरेत् ॥ १०७ ॥
एकविंशदिने चैव चतुर्दशदिने तथा ।
नवसप्ताहपक्षे वा रथयात्रां समाचरेत् ॥ १०८ ॥
रथयात्रावसाने तु देवेशं सम्प्रणम्य च ।
अष्टोपचारैरभ्यर्च्य मुद्गान्नञ्च निवेदयेत् ॥ १०९ ॥
मुखवासं निवेद्यैव पुष्पाञ्जलिमथाऽचरेत् ।
तत्क्षणादेव देवेशं तद्रथादवरोपयेत् ॥ ११० ॥
याने चैव समारोप्य तीर्थस्थानं प्रवेश्य च ।
तीर्थस्याभिमुखे कृत्वा तीर्थोत्सवमथाचरेत् ॥ १११ ॥
रथे त्वारोपिते देवे रथ्यासु परिवर्तिते ।
रथप्रायश्चित्तविशेषाः
रथचक्रे तदाऽधारे भग्ने भिन्ने तथैव च ॥ ११२ ॥
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
२०४
एवं विघ्ने समुत्पन्ने द्विदिनं त्रिदिनन्तु वा ।
आसायदिनपर्यन्तं रथे तिष्ठति केशवे ॥ ११३ ॥
नवाहेऽपि च सायाह्ने तीर्थान्तोत्सवमाचरेत् ।
रथे देवं प्रतिष्ठाप्य आलयं प्रविशेद्बुधः ॥ ११४ ॥
स्नापनञ्च तथा नीत्वा चक्रञ्चैव तथैव च ।
शिबिकायां समारोप्य तीर्थस्थानं प्रवेशयेत् ॥ ११५ ॥
तीर्थोत्सवञ्च कृत्वैव आलयं प्रविशेत्सुधीः ।
यागशालां प्रविश्यैव अन्तहोमं समाचरेत् ॥ ११६ ॥
कुम्भं प्रदक्षिणीकृत्य गर्भगेहं प्रवेशयेत् ।
कुम्भाच्छक्तिं 1समादाय ध्रुवबेरेऽवरोपयेत् ॥ ११७ ॥
तद्रात्रौ तु प्रकर्तव्यान् बलीन् सर्वाश्च कारयेत् ।
बलिबेरं तथा नीत्वा ध्वजस्थाने निवेश्य च ॥ ११८ ॥
2तस्मिन्नेवाह्नि रात्रौ तु ध्वजदेवं विसर्जयेत् ।
ध्वजं तमवरोप्यैव मौनेन बलिमाचरेत् ॥ ११९ ॥
सर्वान्देवान् विसृज्यैव 3शिष्टं कर्म समाचरेत् ।
रथस्थानं ततो गत्वा देवदेवं प्रणम्य च ॥ १२० ॥
रथचक्रं तदाधारं सुदृढीकृत्य पूर्ववत् ।
रथे तु योजयेच्छीघ्रं रथं नीत्वा क्रमेण तु  ॥ १२१ ॥
यथास्थानं प्रतिष्ठाप्य देवं तमवरोपयेत् ।
जीवस्थाने प्रतिष्ठाप्य (लघुसम्प्रोक्षणं चरेत् ।
(स्नपनोक्तप्रकारेण) स्नपनञ्चैव कारयेत् ॥ १२२ ॥
1.
च कूर्चेन आवहेद्बेरमूर्धनि ई.  2.नवाह्न्येव तु  ई. 3.सर्वकर्म ख.
२०५
महाहविः प्रभूतं वा देवेशाय निवेदयेत् ।
रक्षाबन्धविसर्गः
आचार्यस्यर्त्विजाञ्चैव रक्षाबन्धं विसर्जयेत् ॥ १२३ ॥
बन्धनं देवदेवस्य विसृज्य प्रणमेद्भुवि ।
उत्सवे देवदेवस्य पक्षद्वयगते सति ॥ १२४ ॥
तीर्थकालविचारः
मासद्वयगते वापि वर्षद्वयगते तथा ।
तिथिॠक्षप्रधानादौ द्वित्वदोषो न विद्यते ॥ १२५ ॥
परिवारपरिवृतिः
द्विकालमेककालं वा उत्सवः क्रियते यदि ।
यानारूढे देवदेवे रथ्यास्वानायितेऽपि च ॥ १२६ ॥
दासीभिर्वादकैश्चैव नृत्तगेयसमन्वितैः ।
सर्ववाद्यासमायुक्तं सर्वालङ्कारसंयुतम् ॥ १२७ ॥
ब्राह्मणैर्विष्णुभक्तैश्च भाषास्तुतिपरायणैः ।
पुराणस्तुतिपाठैश्च वास्तुशास्त्रपरायणैः ॥ १२८ ॥
एतैस्सर्वैस्समायुक्तमग्रे चोत्सवमाचरेत् ।
ध्वजादिपरिवारः
ध्वजैश्छत्रैरातपत्रैस्तोरणैश्च तथैव च ॥ १२९ ॥
यानि श्रृङ्गारचिह्नानि प्रभुचिह्नानि यानि च ।
गृहीत्वा तानि चिह्नानि ब्राह्मणाश्शुचयस्तथा ॥ १३० ॥
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
२०६
देवस्याग्रे तु गच्छेयुः सर्वालङ्कारसंयुताः ।
तेषामपरभागे तु यानाधिष्ठितकेशवम् ॥ १३१ ॥
सर्वलङ्कारसंयुक्तं सर्वाभरणभूषितम् ।
रक्तैः पीतैस्सितैश्चैव निबद्धैः कनकाम्बरैः ॥ १३२ ॥
हेमदण्डसमायुक्तैश्चामरैर्व्यजनैस्तथा ।
दासीभिर्विष्णुभक्तैर्वा पार्श्वयोर्वीजयेत्क्रमात् ॥ १३३ ॥
यानवाहनम्
षोडशैरष्टभिश्चैव चतुर्भिर्वा यथोचितम् ।
विप्राद्यैर्वाहनीयस्स्यात् देवदेवो हरिः प्रभुः ॥ १३४ ॥
शुद्धास्स्नाताः समागत्य सवर्णा ब्राह्मणादयः ।
यानं स्कन्धे निवेश्यैव प्रचरेयुश्शनैश्शनैः ॥ १३५ ॥
गजवाहनविशेषः
आरोहणे गजेन्द्रस्य देवदेवं विशेषतः ।
वस्त्राभरणपुष्पाद्यैरलङ्कृत्य यथार्हकम् ॥ १३६ ॥
देवेशं पूर्वमारोप्य पृष्ठपार्श्वे गजस्य तु ।
आदायाङ्कुशमाचार्यो गजपृष्ठे निषीदति ॥ १३७ ॥
अर्चकश्छत्रमादाय मुक्तालङ्कारभूषितम् ।
देवस्यापरभागे तु भृगुवत्सनिषीदति ॥ १३८ ॥
गरुडादिषु यानेषु शिबिकासु तथैव च ।
आसीनः पूर्वभागे तु दक्षिणे देशिकोत्तमः ॥ १३९ ॥
देवेशं मनसा ध्यायन् वैष्णवं मन्त्रमुच्चरन् ।
आसीतैर्वान्यथा कुर्यात्तत्सर्वं निष्फलं भवेत् ॥ १४० ॥
२०७
वेदाध्ययनमन्यच्च मङ्गलस्तुतिपाठनम् ।
देवस्यापरभागे तु विशेषेण समाचरेत् ॥ १४१ ॥
ब्राह्मणा विष्णुभक्ताश्च होत्रध्वर्युपुरस्सराः ।
देवेशमनुगच्छेयुर्वेदाध्ययनतत्पराः ॥ १४२ ॥
एषामपरभागे तु देवस्य तु विशेषतः ।
गजपृष्ठे समारोप्य दुन्दुभिं झल्लरीं तथा ॥ १४३ ॥
घोषयित्वाऽनुगच्छेयुर्वादकाः दृढवादनाः ।
एवं प्रदक्षिणं कृत्वा प्रथमावरणादिषु ॥ १४४ ॥
बहिरावरणे वाऽथ ग्रामं कुर्यात्प्रदक्षिणम् ।
सन्धिषु विशेषाराधनम्
सन्धौ सन्धौ तु देवेशं पाद्याद्यैरष्टविग्रहैः ॥ १४५ ॥
निवेदयेत्समभ्यर्च्य मुखवासं समन्त्रकम् ।
उपहारसमर्पणम्
तदा वस्तून्यपक्वानि ब्राह्मणैराहृतान्यपि ॥ १४६ ॥
दद्याद्भक्ष्याण्यपक्वानि पक्वं विप्राहृतं तथा ।
शुद्धेन वारिणा प्रोक्ष्य अमन्त्रञ्च निवेदयेत् ॥ १४७ ॥
उत्सवे दूरमध्वानं देवेशे प्रापिते सति ।
दूरगमने विशेषः
1द्विक्रोशे वापि त्रिक्रोशे ग्रामान्तरगतेऽथवा ॥ १४८ ॥
1.
एकद्वित्रिचतुः क्रोशे आ.
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
२०८
अपरेद्युः प्रकर्तव्या होमबल्यर्चनाक्रियाः ।
पूर्वेद्युरेव कृत्वा ताः गच्छेदिति च केचन ॥ १४९ ॥
वादकान् नर्तकादींश्च गन्धर्वान् भावयेत्सदा ।
जयाद्यप्सरसश्चैव भावयेत् देवयोषितः ॥ १५० ॥
स्त्रियौ चामरधारिण्यौ मायां संह्लादिनीं स्मरेत् ।
किष्किन्धसुन्दरौ वाऽथ पुरषौ यदि तौ स्मरेत् ॥ १५१ ॥
स्मरेद्गरुडवत्सर्वान् रथयन्त्रादिवाहकान् ।
प्रत्यागमने पूजाविशेषः
एवं प्रदक्षिणं कृत्वा पुनरन्तः प्रविश्य च ॥ १५२ ॥
आस्थाने देवमास्थाप्य विष्टरे सोत्तरच्छदे ।
पाद्यमाचमनं दत्वा नीराजनमतश्चरेत् ॥ १५३ ॥
नीराजनप्रकारः
जलेन सहितं पात्रं शाल्यन्नं पुष्पसंयुतम् ।
आचार्यश्चाग्रतः स्थित्वा देवदेवस्य मूर्धतः ॥ १५४ ॥
पादान्तं भ्रामयेत्पात्रं शनकैः त्रिः प्रदक्षिणम् ।
हरिद्रासहितं तोयं शाल्यन्नं पुष्पसंयुतम् ॥ १५५ ॥
कांस्यपात्रे समापूर्य दासीभिर्भ्रामयेत्तथा ।
आचूडात्पादपर्यन्तं भ्रामयेदिति चाङ्गिरा ॥ १५६ ॥
द्वारबाह्ये विसृज्यैव रक्षां कृत्वा ललाटके ।
आस्थाने देवमास्थाप्य विष्टरे सोत्तरच्छदे ॥ १५७ ॥
२०९
पाद्यमाचमनं दत्वा नारिकेलफलाम्बु च ।
अपूपसक्तुलाजादिभक्ष्याणि विविधानि च ॥ १५८ ॥
निवेद्याष्टाक्षरेणैव मुखवासं निवेदयेत् ।
स्तुतिपाठः
नीराजनक्रियान्ते तु देवस्य जयशंसिभिः ॥ १५९ ॥
नानाभाषाप्रबन्धैश्च स्तुतिं स्तोत्रैः प्रकल्पयेत् ।
(दर्शयेद्देवदासीभिर्मार्गनृत्तं ततः क्रमात्) ॥ १६० ॥
शुद्धस्नानोक्तमार्गेण स्नापयित्वा ततः परम् ।
समभ्यर्च्य निवेद्यैव जीवस्थाने निवेशयेत् ॥ १६१ ॥
अत्र केचित्प्रशंसन्ति ‘क्षमस्वेति नमे’दिति ।
देवस्य दक्षिणे वाऽपि प्रमुखे वा महासने (?) ॥ १६२ ॥
मन्दिरं सुन्दरं कृत्वा ट्टढबद्धकवाटकम् ।
अन्तर्गृहस्य परितः दर्पणादि निवेश्य च ॥ १६३ ॥
तन्मध्ये देवदेवेशं प्रतिष्ठाप्य समर्चयेत् ।
अत्रानुक्तानि सर्वाणि खिलोक्तविधिना चरेत् ॥ १६४ ॥
एवमेवोत्सवः प्रोक्तः दिनयोः प्रथमान्त्ययोः ।
द्विकालमेककालं वा दिनेष्वन्येषु चोत्सवम् ॥ १६५ ॥
विषूपरागादिषु तीर्थे प्राप्ते
विषूपरागायनेषु तीर्थं रात्रौ भवेद्यदि ।
तथा सायोत्सवञ्चापि कुर्यात्तीर्थदिने पुनः ॥ १६६ ॥
द्वितीयाहप्रभृत्येव द्विकलाोत्सवमाचरेत् ।
प्रातस्सन्ध्यां समारभ्य मध्याह्नात्तु समाप्यते  ॥ १६७ ॥
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
२१०
उत्सवस्य कालावधिः
प्रातरुत्सव एषः स्यात् सायंकालार्चनात्परम् ।
सायमुत्सव आरब्धः यामादर्वाक्समाप्यते ॥ १६८ ॥
आसायं कर्मणः प्रातराप्रातस्सायमेव वा ।
उत्सवस्सर्वकालेषु देवीसहितमुत्तमः ॥ १६९ ॥
मध्यमः प्रातरेव स्यादधमः पञ्चमेऽहनि ।
एककालोत्सवश्चेत्तु मध्याह्ने बलिहोमकौ ॥ १७० ॥
सायाह्ने चोत्सवं कुर्यादिति सङ्गिरतेऽङ्गिराः ।
तीर्थाहात्पूर्वदिवसे समाप्ते प्रातरुत्सवे ॥ १७१ ॥
मृगयोत्सवः
1मृगयार्थमलङ्कृत्य देवदेवं विशेषतः ।
2अजवानरशार्दूलगजाश्वानुगतं नयेत् ॥ १७२ ॥
3नानाप्रहरणोपेतैरन्वितं परिचारकैः ।
कण्ठीरवसमारूढे देव्यावप्यानयेद्बुधः ॥ १७३ ॥
ग्रामं प्रदक्षिणीकृत्य बहिश्चापि मनोरमे ।
उत्सवं कारयेच्छीघ्रं चक्रवीशामितैर्विना ॥ १७४ ॥
नानाविधोपकार्यासु विनोदञ्चापि कारयेत् ।
अवतारेषु वा चैतल्लौकिकेष्विति केचन ॥ १७५ ॥
वापीतीरोपकार्यासु चारामरचितासु च ।
पूजाकर्मानुरोधेन कुर्यादन्यदिनेष्वपि ॥ १७६ ॥
1.
मृगयार्हं आ.       2.
कृष्णसाराजशार्दूल आ.         3.
राजोचितायुधोपेतैः आ.
२११
शयनाधिवासः
अथ तीर्थदिनात्पूर्वं रात्रौ देवं विशेषतः ।
समभ्यर्च्य निवेद्यैव बध्द्वा प्रतिसरामपि ॥ १७७ ॥
प्रतिष्ठोक्तक्रमेणैव सार्धं चक्रेण शाययेत् ।
हवींषि च विना प्रातरर्चयित्वाऽष्टविग्रहैः ॥ १७८ ॥
होमं हुत्वा बलिं दत्वा प्रातरुत्सवमाचरेत् ।
चूर्णोत्सवः
आस्थानमण्डपे देवं संस्थाप्य प्राङ्मुखं क्रमात् ॥ १७९ ॥
देवाग्रे स्थापयेच्चक्रं धान्यपीठे बहिर्मुखम् ।
तस्यैवोत्तरतः पार्श्वे विष्वक्सेनं समाहितः ॥ १८० ॥
चक्राग्रे धान्यपीठे तु हरिद्राञ्चापि विन्यसेत् ।
संस्कृत्यैव तथा चूर्णमभिषिच्य च पूर्ववत् ॥ १८१ ॥
चक्रशान्तौ च संस्नाप्य अभिषिच्य च पूर्ववत् ।
ग्रामं प्रदक्षिणीकृत्य तीर्थस्थानं प्रविश्य च ॥ १८२ ॥
तीर्थस्नानप्रकारः
तस्य तीरे प्रतिष्ठाप्य देवं चक्रञ्च पूर्ववत् ।
कलशान् पञ्च संस्थाप्य देवस्याग्रे यथाविधि ॥ १८३ ॥
मृत्कुशैर्गन्धपुष्पाद्भिरक्षतैश्च प्रपूरितान् ।
क्रमान्मध्यादि सौम्यान्तं निधायाभ्यर्च्य देवताः ॥ १८४ ॥
भूमिं चर्तूंश्च धातारं काश्यपञ्च प्रजापतिम् ।
स्नापनोक्तैश्च मन्त्रैश्च प्रोक्ष्य देवेशमत्वरः ॥ १८५ ॥
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
२१२
शिष्टाभिः कलशाद्भिस्तु चक्रञ्चैवाऽभिषिच्य च ।
ततो देवञ्च चक्रञ्च तीर्थस्यान्तर्निमज्जयेत् ॥ १८६ ॥
पुनस्तीरे प्रतिष्ठाप्य विष्टरे सोत्तरच्छदे ।
कुर्यादवभृथस्नानं शुद्धस्नानोक्तमार्गतः  ॥ १८७ ॥
यजमानो गुरुश्चैव ॠत्विजः परिचारकाः ।
स्नात्वाऽत्र सह देवेन श्वेतवस्त्रोत्तरीयकाः ॥ १८८ ॥
ग्रामोत्सवः
देवदेवमलङ्कृत्य यानमारोप्य पूर्ववत् ।
शुक्लमाल्यानुलेपाद्यैः स्वर्णसूत्राङ्गुलीयकैः ॥ १८९ ॥
अलङ्कृतेन गुरुणा ॠत्विग्भिश्च तथाविधैः ।
शाकुनं सूक्तमुच्चार्य स्वस्तिसूक्तसमन्वितम् ॥ १९० ॥
तोयधारासमायुक्तं नेयात् ग्रामं प्रदक्षिणम् ।
तत्काले यजमानोऽपि प्रत्युत्थानं समाचरेत् ॥ १९१ ॥
अलङ्कृत्याऽलयद्वारं पूर्णकुम्भाङ्कुरादिभिः ।
दीपैश्च बुहभिस्तत्र देवदेवे समागते ॥ १९२ ॥
तोयधारासमायुक्तं दीपैश्च बहुभिर्युतम् ।
स्त्रीभिस्सुमङ्गलीभिश्च कारयित्वा प्रदक्षिणम् ॥ १९३ ॥
पञ्च चित्रान्नपिण्डानि नीत्वा देवस्य मूर्धनि ।
प्रदक्षिणं दिगीशानं नामभिः प्रणवादिभिः ॥ १९४ ॥
नमोऽन्तैश्च चतुर्थ्यन्तैर्मध्ये च विसृजेत्क्रमात् ।
ततः पुष्पाञ्जलिं दत्वा प्रविश्याऽभ्यन्तरं पुनः ॥ १९५ ॥
२१३
उत्सवान्तस्नपनम् हविर्दानम्
स्नपनोक्तक्रमेणैव स्नपनं सम्यगाचरेत् ।
महाहविः प्रभूतं वा समभ्यर्च्य निवेदयेत् ॥ १९६ ॥
जीवस्थाने प्रवेशः कुम्भावाहनम्
जीवस्थाने प्रतिष्ठाप्य प्रणमेद्दण्डवद्भुवि ।
यागशालां समागत्य हुत्वाऽग्निषु सवैष्णवम् ॥ १९७ ॥
तत्तत्कुम्भगतां शक्तिं ध्रुवे सम्यङ्निवेश्य च ।
नित्यकुण्डे प्रणीयाग्निमुपतिष्ठेत भास्करम् ॥ १९८ ॥
नित्यकुण्डेऽप्यशक्तोऽपि पूर्वोक्तक्रममाचरेत् ।
नवमे चोत्सवे चैव चतुर्दशदिने तथा ॥ १९९ ॥
एकविंशोत्सवे चैव रात्रिपूजावसानके ।
देवतोद्वासनप्रकारः
रात्रौ ग्रामबलिं दत्वा चक्रवीशामितैर्विना ॥ २०० ॥
उद्वास्य देवतास्सर्वा ध्वजमागत्य वै पुनः ।
ध्वजदेवं समभ्यर्च्य मुद्गान्नं विनिवेद्य च ॥ २०१ ॥
ध्वजदेवं विसृज्यैव ध्वजं तमवरोपयेत् ।
दशमे दिवसे चैव दिने पञ्चदशे तथा ॥ २०२ ॥
पुष्पयागः उत्तमकल्पः
द्वाविंशदिवसे चैव पुष्पयागं समाचरेत् ।
औत्सवप्रतिमाभावे कौतुके क्रियते यदि ॥ २०३ ॥
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
२१४
तत्रैव तीर्थदिवसे प्रातस्सन्ध्यावसानके ।
सम्यक्प्रतिसरं बध्द्वा प्रातरुत्सवमाचरेत् ॥ २०४ ॥
द्वितीयदिवसे तीर्थात् पुष्पयागं समाचरेत् ।
पुष्पयागोत्सवः त्रिविधः
शान्तिकः पौष्टिकः काम्यः इति स त्रिविधो भवेत् ॥ २०५ ॥
तल्लक्षणम् उत्तमकल्पः
प्रातर्मध्यापराह्णेषु क्रमादेनं प्रकल्पयेत् ।
प्रातरर्चावसाने तु अलङ्कृत्य यथार्हकम् ॥ २०६ ॥
आस्थानमण्डपे देवं समानीयोदयात्परम् ।
शुद्धस्नानोक्तमार्गेण स्नापयित्वा जनार्दनम् ॥ २०७ ॥
नववस्त्रोत्तरीयाद्यैरलङ्कृत्य विभूषणैः ।
महाहविः प्रभूतं वा समभ्यर्च्य निवेदयेत् ॥ २०८ ॥
आस्थानमण्डपे वाऽपि स्नपनालय एव वा ।
चतुर्दिशं चतुर्हस्तं गोमयेनोपलिप्य च  ॥ २०९ ॥
उपपीठपदं कृत्वा षट्सूत्रैः प्रगुदग्गतैः ।
मध्ये नवपदं पद्मं साष्टपत्रं सकर्णिकम् ॥ २१० ॥
रत्नन्यासोक्तधान्यैर्वा तणडुलैर्व्रीहिभिस्तु वा ।
बहिष्ठेषु पदेष्वग्रे वीशमेकत्र पूजयेत् ॥ २११ ॥
दक्षिणे चक्रमभ्यर्च्य पङ्क्तीशं पश्चिमे तथा ।
उदीच्यां शान्तमभ्यर्च्य शेषेष्वर्कपदेषु च ॥ २१२ ॥
आसनाद्यर्चनद्रव्यसञ्चयञ्च सुसन्न्यसेत् ।
दलेष्वष्टसु पद्मस्य लोकपालान्त्समर्चयेत् ॥ २१३ ॥
२१५
कर्णिकायां रवीन्द्वग्निमण्डलानि क्रमाद्यजेत् ।
विष्टरं तत्र संस्थाप्य पादान्तर्गतपङ्कजे ॥ २१४ ॥
तत्र देवं प्रतिष्ठाप्य यावद्दिवसमुत्सवः ।
तावत्कृत्वस्समभ्यर्च्य सप्तविंशतिविग्रहैः ॥ २१५ ॥
नृतैर्गेयैश्च वाद्यैश्च चतुर्वेदस्तवैरपि ।
तत्तत्पूजावसाने तु पृथक् पुष्पाञ्जलिं ददेत् ॥ २१६ ॥
पङ्कजं तुलसीं बिल्वं करवीरमथोत्पलम् ।
नन्द्यावर्तञ्च कुमुदमपामार्गं तथैव च ॥ २१७ ॥
विष्णुक्रान्तं च दूर्वाग्रं 1एतान्येव क्रमात्पुनः ।
पुष्पाञ्जलिप्रदानार्थं पुष्पाण्युक्तानि पूजने ॥ २१८ ॥
पुष्पाञ्जलिदानप्रकारः
वैष्णवं विष्णुसूक्तञ्च सूक्तं पौरुषमेव च ।
(‘नारायणाय वि’ द्मेति ‘नमो ब्रह्मण’ इत्यपि) ॥ २१९ ॥
नारायणानुवाकञ्च सूक्तमेकाक्षरादिकम् ।
‘नारायणाय वि’ द्मेति ‘नमो ब्रह्मण’ इत्यपि) ॥ २२० ॥
पारमात्मिकसूक्तानि ‘ॠतं सत्य’ मिति ब्रुवन् ।
द्वादशाष्टाक्षराभ्याञ्च तैरेव च पुनः पुनः ॥ २२१ ॥
एवं पुष्पाञ्जलिं दद्यादाचार्यो मध्यतः स्थितः ।
चतुर्दिक्षु क्रमेणैव स्थित्वा चत्वार ॠत्विजः ॥ २२२ ॥
1.
‘वकुलं चम्पकं तथा । मन्दारं चैव पुन्नागं मल्लिका माधवी ततः पाटली केतकी
चैव दमनं मरुजातिकम् । सुवर्णगन्धपुष्पाणि चान्यान्येवं विधानि च।
पुष्पाञ्जलिप्रदानार्थं’ इति पाठः अधिकं आ. कोशेषु
चतुर्दशोऽध्यायः
श्रीवैखानसे भगवच्छास्त्रे क्रियाधिकारः
२१६
तत्तन्मन्त्रावसाने तु मूर्तिभिः पुरुषादिभिः ।
पुष्पाञ्जलिं क्रमाद्दद्युः देवध्यानपरायणाः ॥ २२३ ॥
होमप्रकारः
पञ्चाग्नीन्परितः कृत्वा सभ्ये हौत्रं प्रशंस्य च ।
तदालयगतान्देवानावाह्याऽज्यं निरूप्य च ॥ २२४ ॥
तत्क्रमेणाहुतीर्हुत्वा विष्णुसूक्तञ्च वैष्णवम् ।
सभ्ये हुत्वा विशेषेण ततश्चाहवनीयके ॥ २२५ ॥
जुहुयात्पौरुषं सूक्तं विष्णुसूक्तञ्च दक्षिणे ।
जुहुयाद्गार्हपत्याग्नौ गायत्रीं वैष्णवीं दश ॥ २२६ ॥
आवसथ्ये तु जुहुयात्सूक्तमेकाक्षरादिकम् ।
आज्येन समिधा तत्तद्धविर्भेदैश्च हूयताम् ॥ २२७ ॥
पुष्पयागः मध्यमकल्पः
एतदुत्तममुद्दिष्टं मध्यमन्तु प्रवक्ष्यते ।
तत्तद्दिनार्चनान्ते तु शुद्धान्नं वा निवेद्य च ॥ २२८ ॥
पुष्पाञ्जलिप्रदानानि सर्वाण्यन्यार्चने ददेत् ।
सभ्य एकाग्निरेव स्यादन्यत्सर्वञ्च पूर्ववत् ॥ २२९ ॥
पुष्पयागः तृतीयकल्पः
इत्येवं मध्यमं प्रोक्तं प्रवक्ष्याम्यधमं पुनः ।
विना वीशादिभिर्देवैर्होमैस्तत्पृथगर्चनैः ॥ २३० ॥
मण्डले देवमारोप्य पूजयित्वा यथाविधि ।
हवींषि पञ्च चोक्तानि निवेद्य च ततः परम् ॥ २३१ ॥
२१७
दद्यात्पुष्पाञ्जलिं मन्त्रैः समस्तदिवसोचितैः ।
उत्सवेऽज्ञातदोषाणां प्रायश्चित्तमिदं स्मृतम् ॥ २३२ ॥
(अतः सर्वप्रयत्नेन पुष्पयागं समाचरेत् ।
देवदेवं शनैर्नीत्वा प्रदक्षिणमथाऽलयम्
जीवस्थाने प्रतिष्ठाप्य दत्वा पुष्पाञ्जलिं बहु ।
संस्तूय च स्तवैर्मन्त्रैः ‘क्षम’ स्वेति प्रणम्य च
दद्यादाचार्यपूर्वेभ्यो दक्षिणां देवसन्निधौ ।
रात्रौ ग्रामबलिं दत्वा चक्रवीशामितैर्विना
उद्वास्य देवतास्सर्वाः ध्वजमासाद्य वै पुनः ।
ध्वजदेवं समभ्यर्च्य मुद्गान्नं सन्निवेद्य च
ध्वजदेवं विसृज्यैव ध्वजं तमवरोपयेत् ।
एवमेवोत्सवः प्रोक्तो देवदेवस्य शार्ङ्गिणः
उत्सवफलश्रुतिः
एवं यः कुरुते भक्त्या सर्वान्कामानवाप्नुयात् ।
इह लोके सुखं भुंक्त्वा विष्णोस्सायुज्यमाप्नुयात् ॥ २३३ ॥
आलयार्चाविधिस्सोऽयं सङ्क्षेपादुदितो मया ।
अत्रानुक्तं च यत्सर्वं खिलोक्तविधिना चरेत् ॥ २३४ ॥
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
उत्सवविधिर्नाम चतुर्दशोऽध्यायः
