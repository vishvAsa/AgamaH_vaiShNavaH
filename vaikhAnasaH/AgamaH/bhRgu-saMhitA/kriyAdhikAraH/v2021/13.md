+++
title = "१३"
+++
2 ॥
* * *
1.
वितत्स्यारसमुत्सेधं आ.
2.
अत्र १३ अध्यायसमाप्तिः ख. १५ अध्यायसमाप्तिः आ.
द्वादशोऽध्यायः
श्रीवैखानसे भगवच्छास्त्रे क्रियाधिकारः
१८६
त्रयोदशोऽध्यायः
महास्नपनम् निमित्तानि
अतः परं प्रवक्ष्यामि स्नपनं वै समासतः ।
प्रतिष्ठोत्सवयोरन्ते विषुवायनयोरपि ॥ १ ॥
1देवस्य स्नपनं कुर्याद्ग्रहणे सूर्यचन्द्रयोः ।
विभवे सति कुर्वीत विष्णुपञ्चदिनेषु च ॥ २ ॥
मासर्क्षेष्वन्यसङ्क्रान्त्यां जन्मर्क्षे कर्तृभूपयोः ।
2ग्रहकोपेऽवग्रहे च दुस्स्वप्ने दुर्निमित्तके ॥ ३ ॥
व्याध्याद्यैः जनपीडायां तत्तच्छान्त्यै प्रकल्पयेत् ।
अब्दान्ते च युगान्ते च व्यतीपातादिषु क्रमात् ॥ ४ ॥
सम्भाराः
अङ्कुरार्पणकादूर्ध्वं द्रव्याण्यपि समाहरेत् ।
नादेयादिमृदोऽष्टौ च हिमवत्प्रमुखाचलान् ॥ ५ ॥
शाल्यादीन्यपि धान्यानि तत्तद्धान्याङ्कुराणि च ।
श्रीवत्सं पूर्णकुम्भञ्च भेरीमादर्शनं तथा ॥ ६ ॥
मत्स्ययुग्माङ्कुशे शङ्खमावर्तञ्चाष्टमङ्गलम् ।
(आवर्तं स्वस्तिके नीलेशानलानिललाहलम्? ।) ॥ ७ ॥
3युक्त्यान्यानि प्रकुर्वीत प्राग्द्रव्याण्यथ पञ्च वै ।
4पञ्चगव्यं घृतमधुदधिक्षीराणि पञ्च वै ॥ ८ ॥
1.
देवेशं स्नापयेद्यत्नाद्ग्रहणे सोमसूर्ययोः। आ. 2.
ॠक्षसङ्कोचे आ. 3.
युक्तान्यन्यानि
आ. 4.
एतत्स्थाने । यवं माषं सर्षपञ्च व्रीहिधान्यं तथैव च । पञ्चगव्यस्य संयोगात्
घृतं मधु तथा दधि । शकृत् क्षीराणि पञ्चैतान्याढकाहीनमेव वा । यथालाभं गृहीत्वा
तु पञ्चगव्यानि योजयेत् इति आ पाठः
१८७
गुह्णीयादाढकाहीनं यथालाभमथापिवा ।
शेषं जलेन सम्पूर्य तत्तत्स्थाने समर्चयेत् ॥ ९ ॥
चन्दनोशीरकोष्ठैलालवङ्गाद्यधिवासितम् ।
गन्धोदकमिति प्रोक्तमाढकाहीनमेव च ॥ १० ॥
यवसर्षपसव्रीहिमाषतण्डुलसंयुतम् ।
जलाष्टांशाक्षतैर्युक्तमक्षतोदकमुच्यते ॥ ११ ॥
कदलीचूतपनसनारिकेलफलैर्युतम् ।
नारङ्गमातुलुङ्गाभ्यां त्रिफलैर्मौञ्जकेन च ॥ १२ ॥
भव्यहव्यकुरुन्दैश्च कामरेणापि संयुतम् ।
फलोदकमिति प्रोक्तं जलाष्टांशफलैर्युतम् ॥ १३ ॥
कुशाग्रैर्मिश्रितं तोयं कुशोदकमिति स्मृतम् ।
नवभिः पञ्चभिर्वापि रत्नैः रत्नोदकं स्मृतम् ॥ १४ ॥
‘आपो हि’ ष्ठेति 1मन्त्रांस्त्रीनावर्त्याष्टोत्तरं शतम् ।
‘अतो देवा’ दिभिष्षड्भिर्वैष्णवैस्सकृदेव वा ॥ १५ ॥
जप्त्वाऽभिमन्त्रितं तोयं जप्योदकमिति स्मृतम् ।
ओषध्यः फलपाकान्तास्ताभिस्सर्वाभिरन्वितम् ॥ १६ ॥
तोयाष्टांशप्रमाणाभिः सर्वौषध्युदकं स्मृतम् ।
बिल्वपत्राश्वदूर्वाब्जनन्द्यावर्तशमीप्रियाः ॥ १७ ॥
पुण्यपुष्पाणि चोक्तानि यथालाभं समाहरेत् ।
बिल्वपत्रसमं रात्रौ कपित्थदलमुच्यते ॥ १८ ॥
1.
मन्त्रादीन् आ.
त्रयोदशोऽध्यायः
श्रीवैखानसे भगवच्छास्त्रे क्रियाधिकारः
१८८
चूर्णं जातीफलादीनां कषायं तीर्थवारि च ।
वनौषधिनिशाचूर्णं सर्वगन्धमतः परम् ॥ १९ ॥
प्लोतञ्च मूलगन्धञ्च धातूनपि समाहरेत् ।
वस्त्रोत्तरीयोपवीतभूषणानि तथाऽऽहरेत् ॥ २० ॥
कलशानाढकापूर्णान् शरावान्प्रस्थपूरणान् ।
द्रोणार्धपूर्णान्करकान् द्रोणपूर्णान्घटानपि ॥ २१ ॥
खण्डस्फुटितकालादिरहितानेव चाऽहरेत् ।
साग्रैरगर्भदर्भैश्च पञ्चभिर्दशभिर्युतान् ॥ २२ ॥
षट्त्रिंशदङ्गुलायामान् परिस्तरणकूर्चकान् ।
कलशार्थान्प्रकुर्वीत द्वादशाङ्गुलसम्मितान् ॥ २३ ॥
नवभिस्सप्तभिर्वाऽथ पञ्चभिस्त्रिभिरेव वा ।
कुशाः काशास्तथोशीरा दूर्वा वै व्रीहयस्तथा ॥ २४ ॥
विश्वामित्रा यवाश्चापि सप्त दर्भाः प्रकीर्तिताः ।
स्नपनाङ्गाधिवासः
पूर्वरात्रौ तु देवेशं समभ्यर्च्य निवेदयेत् ॥ २५ ॥
आलयाद्दक्षिणे वेदिं शयनार्थं प्रकल्प्य च ।
शयनानि पञ्च चास्तीर्य तथा धान्योपरि क्रमात् ॥ २६ ॥
तत्र देवं समारोप्य बद्ध्वा प्रतिसरं तथा ।
शयने शाययेद्देवं पूर्ववत्सुसमाहितः ॥ २७ ॥
(सन्धिद्वयमतिक्रम्य स्नपनं सम्भवेद्यदि ।
सद्यः प्रतिसरं बद्ध्वा शयनं सम्प्रकल्पयेत् ॥ २८ ॥
१८९
कौतुके स्नापनाभावे स्नपनं यदि कारयेत् ।
ध्रुवार्चास्नपने वाऽपि सद्यः कौतुकबन्धनम् ॥ २९ ॥
कृत्वा श्वभ्रे प्रतिष्ठाप्य स्नापयेदिति शासनम् ।
रात्रौ यदोदयात्पूर्वं निमित्तं स्नपनस्य तु ॥ ३० ॥
रात्रिपूजावसाने तु तथा नोद्वासयेद्धरिम् ।
स्नपनान्ते तथोद्वास्य प्रातरावाहयेत्तथा ॥ ३१ ॥
नावाहनविसर्गौ द्वौ कौतुकव्यतिरिक्तयोः ।
स्नपनमण्डपम्
आलयाभिमुखे कुर्यादुत्तरैशान्ययोस्तथा ॥ ३२ ॥
मण्डपं वा प्रपां वाऽथ कूटं वा स्नपनालयम् ।
षोडशस्तम्भसंयुक्तं चतुर्द्वारसमन्वितम् ॥ ३३ ॥
श्रीवत्सं पद्मकं वाऽपि स्वस्तिकं वा यथाविधि ।
तण्डुलैर्व्रीहिभिर्वाऽथ पङ्क्तिं कुर्यात्तदन्तरे ॥ ३४ ॥
द्वितालाहीनविस्तारं युगाग्न्यक्ष्यङ्गुलोच्छ्रयम् ।
चतुर्दिक्षु तथा हस्तविस्तारं द्वारसंयुतम् ॥ ३५ ॥
लिखेत्पत्रलताकारं ‘सुमित्रान’ इति स्थलम् ।
इन्द्रादीनां दिगीशानां पङ्क्तीशस्यामितस्य च ॥ ३६ ॥
तत्तत्स्थानेषु पीठानि पङ्क्तावेव प्रकल्पयेत् ।
पङ्क्तिबाह्येतरे? वापि कुर्याच्चेदाभिचारिकम् ॥ ३७ ॥
तन्मध्ये स्नपनश्वभ्रमौपासनविधानतः ।
कल्पयित्वा परिस्तीर्य जयादीनपि पूजयेत् ॥ ३८ ॥
पूर्वोक्तेन प्रकारेण तत्पङ्क्त्यां विहिते पदे ।
त्रयोदशोऽध्यायः
श्रीवैखानसे भगवच्छास्त्रे क्रियाधिकारः
१९०
द्रव्यन्यासः
न्यसे1न्मृदादिद्रव्याणि देवेशाभिमुखानि वै ॥ ३९ ॥
तेषु कूर्चञ्च विन्यस्य पूजयेदधिदेवताः ।
तत्तद्द्रव्यधरान् ध्यात्वा तत्तद्द्रव्यसमीपतः ॥ ४० ॥
उद्धृत्य शयनाद्देवं श्वभ्रमध्ये निवेश्य च ।
पाद्यादिभिस्समभ्यर्च्य तैलेनाभ्यज्य पूर्ववत् ॥ ४१ ॥
तथैव पुनरभ्यर्च्य स्नापयेच्च मृदादिभिः ।
स्नपनप्रकारः
प्रणवेन समभ्युक्ष्य गृहीत्वा शिष्यहस्ततः ॥ ४२ ॥
ललाटान्तं समुद्धृत्य त्रिस्सकृद्वा प्रदक्षिणम् ।
नीत्वा संस्नापयेद्देवं मूर्तिभिः पञ्चभिः क्रमात् ॥ ४३ ॥
द्रव्यं पात्रं पुनः प्रोक्ष्य पूर्वस्थाने निवेशयेत् ।
प्राग्द्रव्यैश्च प्रधानैस्तदुपस्नानसमन्वितैः ॥ ४४ ॥
अनुद्रव्यैश्च पूर्वोक्तैर्मन्त्रैस्संस्नापयेत्तथा ।
संस्थाप्य देवमास्थाने समभ्यर्च्य निवेदयेत् ॥ ४५ ॥
कौतुकं स्नपनान्ते च जीवस्थाने निवेश्य च ।
समभ्यर्च्य निवेद्यैव दद्यात्पुष्पाञ्जलिं पुनः ॥ ४६ ॥
ध्रुवार्चास्नपने विशेषः
ध्रुवार्चास्नपने कुर्यादालयाभिमुखे प्रपाम् ।
पूर्ववत्परितः पङ्क्त्यां स्नानद्रव्याणि विन्यसेत् ॥ ४७ ॥
1.
रत्नादिद्रव्याणि आ.
१९१
धान्यराशौ तु तन्मध्ये गन्धतोयाभिपूरितम् ।
कुम्भं सन्न्यस्य वरुणं तत्र सम्पूज्य दैवतम् ॥ ४८ ॥
आदायाभ्यन्तरं गत्वा स्नापयेच्च मृदादिभिः ।
अलङ्क ृत्य समभ्यर्च्य हवींष्यपि निवेदयेत् ॥ ४९ ॥
रात्रौ सूर्योदयात्पूर्वं स्नपनं यदि सम्भवेत् ।
नोद्वास्य शक्तिं तद्बिम्बाज्छ्वभ्रे संस्थाप्य पूर्ववत् ॥ ५० ॥
स्नपनान्ते समभ्यर्च्य निवेद्योद्वासयेत्तथा ।
उदये शक्तिमुद्वास्य घ्रुववेद्यां निवेश्य च ॥ ५१ ॥
घ्रुवात्तत्र समावाह्य स्नापयेदिति शासनम् ।
यदि नक्षत्रयुग्मं स्यादेकमासे विशेषतः ॥ ५२ ॥
परस्मिन्नेव दिवसे स्नापयेत्पुरुषोत्तमम् ।
तिथिद्वयं यदि भवेत् द्वयोरपि समाचरेत् ॥ ५३ ॥
वारद्वयानुषक्तञ्चेन्निमित्तर्क्षं तिथिस्तु वा ।
परस्मिन्नेव दिवसे स्नपनादीनि कारयेत् ॥ ५४ ॥
एकस्मिन्नेव दिवसे निमित्तर्क्षतिथिद्वयम् ।
नक्षत्रस्नपनं पूर्वं तिथिकर्म ततश्चरेत् ॥ ५५ ॥
पूर्वकर्मावसाने तु कृत्वा सद्योऽङ्कुरार्पणम् ।
सद्यः प्रतिसरं बध्द्वा द्वितीयं स्नपनं चरेत् ॥ ५६ ॥
एष एव विशेषः स्यादन्यत्सवं खिलोक्तवत् ।
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
महास्नपनविधिर्नाम त्रयोदशोऽध्यायः
