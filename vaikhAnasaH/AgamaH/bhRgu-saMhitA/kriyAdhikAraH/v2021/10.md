+++
title = "१०"
+++
2 ।
* * *
1.
यदिवा  आ.
2.
१२ अध्ययः ख. १० अघ्यायः ई.
नवमोऽध्यायः
श्रीवैखानसे भगवच्छास्त्रे क्रियाधिकारः
१५२
दशमोऽध्यायः
अर्चनाङ्गोपचाराः
अथोपचारान्वक्ष्यामि श्रृणुध्वं मुनिसत्तमाः ।
देवोपचारहेतुत्वादुपाचाराः प्रकीर्तिताः ॥ १ ॥
पूजनार्थं विशेषेण ग्रहणाद्विग्रहाश्च ते ।
चतुष्पष्ट्यृपचारांश्च पञ्चपञ्चाशदेव च ॥ २ ॥
चत्वारिंशत्सहाष्टभिर्द्विचत्वारिंशदेव च ।
षट्त्रिंशच्च चतुस्त्रिंशत् द्वात्रिंशन्नवविंशतिः ॥ ३ ॥
सप्तविंशतिरित्येते नवधा परिकीर्तिताः ।
आलयार्चाविधावेते हविर्हीने त्रयोदश ॥ ४ ॥
द्रव्यदेवार्चने चैव परिवारार्चने तथा ।
एकादशोपचाराः स्युश्शिवादीनां तथाऽर्चने ॥ ५ ॥
प्रतिद्रव्यार्चने प्रोक्तास्स्नपने त्वष्टविग्रहाः ।
होमे षड्विग्रहाः प्रोक्ता अवतारेषु षोडश ॥ ६ ॥
बालालये ध्रुवार्चायां पञ्चविंशतिविग्रहाः ।
द्वौ विग्रहावशक्तानामेको विग्रह एव वा ॥ ७ ॥
इत्येतेषाञ्च सर्वेषामाद्यमावाहनं तथा ।
सामान्यमर्चनान्ते च तथैवोद्वासनं स्मृतम् ॥ ८ ॥
ताभ्यां विनैव सङ्ख्यातमासनं स्वागतं तथा ।
१५३
उत्तमकल्पे चतुष्षष्ट्युपचाराः
अनुमानञ्च पाद्यञ्च तथैवाचमनं पुनः ॥ ९ ॥
पुष्पं गन्धञ्च दीपञ्च दीपार्घ्याचमनानि च ।
स्नानं प्लोतञ्च वस्त्रञ्च उत्तरीयञ्च भूषणम् ॥ १० ॥
उपवीतञ्च पाद्यञ्च तथैवाऽचमनं पुनः ।
पुष्पं गन्धञ्च धूपञ्च दीपमाचमनं तथा ॥ ११ ॥
हविर्मन्त्राभिधानं स्यात्पानीयाचमनं पुनः ।
मुखवासोऽष्टपाद्यादि दर्पणं छत्रचामरौ ॥ १२ ॥
तालवृन्तं ध्वजगजरथाश्वा नृत्तगेयकौ ।
वाद्यमायुधसेवा च मङ्गलानां प्रदक्षिणम् ॥ १३ ॥
वेदपारायण दिक्षु पुराणस्तुतिरेव च ।
(देवस्यापरभागे तु वेदमन्त्रान्त्सुघोषयेत् ॥
ब्राह्मणैः विष्णुभक्तैश्च सहाचार्यपुरस्सरम् ।
देवेशमनुगच्छेयुर्वेदानुच्चार्य भूसुराः ॥)
मात्रा च मधुपर्कञ्च हविर्होमौ ततः परम् ॥ १४ ॥
पानीयाचमने चैव मुखवासमतः परम् ।
बलिश्चैव प्रणामश्च पुष्पाञ्जलिरतः परम् ॥ १५ ॥
स्तुतिश्च दक्षिणा पश्चादनुमानञ्च भक्तितः ।
चतुष्षष्ट्युपचारास्युरुत्तमोत्तमपूजने ॥ १६ ॥
पञ्चपञ्चाशदुपचाराः
गजध्वजरथाश्वैश्च मङ्गलैरायुधैरपि ।
1विनैवाप्यनुमानेन स्तुत्या दक्षिणया तथा ॥ १७ ॥
1.
वितानैश्चामरैश्चापि आ.
दशमोऽध्यायः
श्रीवैखानसे भगवच्छास्त्रे क्रियाधिकारः
१५४
विग्रहाः पञ्चपञ्चाशत् प्रोक्ता उत्तममध्यमे ।
षड्भिश्च दक्षिणापूर्वैः 1पुष्पस्याञ्जलिना विना ॥ १८ ॥
अष्टचत्वारिंशदुपचाराः मध्यमकल्पे
भोगाष्षडष्टसङ्ख्याता उत्तमाधमपूजने ।
ततो मन्त्रहविः पूर्वैर्विनाषड्भिश्च विग्रहैः ॥ १९ ॥
द्विचत्वारिंशदुपचाराः
द्विचत्वारिंशदुद्दिष्टा मध्यमोत्तमपूजने ।
स्तोत्रेण च विना वेदैर्मधुपर्केण मात्रया ॥ २० ॥
षट्त्रिंशदुपचाराः
छत्रेण व्यजनेनापि ततष्षट्त्रिंशदीरिताः ।
षट्त्रिंशद्विग्रहा एते प्रोक्ता मध्यममध्यमे ॥ २१ ॥
चुतस्त्रिंशदुपचाराः
मध्यमाधमपूजायां विना दर्पणचामरौ ।
विग्रहाश्च चतुस्त्रिंशन्नृत्तगेयविवर्जिताः ॥ २२ ॥
अधमकल्पे द्वात्रिंशदुपचाराः
द्वात्रिंशद्विग्रहाः प्रोक्ता अधमोत्तमपूजने ।
विनैव वाद्यहोमाभ्यां दीपान्ताचमनेन च ॥ २३ ॥
एकोनत्रिंशदुपचाराः
नवविंशतिभोगास्ते प्रोक्ता अधममध्यमे ।
सप्तविंशत्युपचाराः
विना बलिप्रणामाभ्यां सप्तविंशतिविग्रहाः ॥ २४ ॥
अधमाधमपूजायां 2नवधा विग्रहाः स्मृताः ।
1.
पुष्पन्यासाञ्जली विना  क.   2.
ब्रह्मणा परिकीर्तिताः । एवं विमानपूजायां नवधा
विग्रहः स्मृताः आ.
१५५
कौतुकादीनामुपचाराः
अन्येषाञ्च हविर्लाभे सप्तविंशतिविग्रहाः ॥ २५ ॥
अर्चायामौत्सवे वापि लौकिकेष्वितरेषु वा ।
विहितं पूजनं सद्भिः सप्तविंशतिविग्रहैः ॥ २६ ॥
हविर्हीने प्रयोक्तव्यास्ते त्रयोदश विग्रहाः ।
अर्घ्याद्याचमनान्ताः स्युरासनाद्याश्च विग्रहाः ॥ २७ ॥
पुष्पाञ्जलिनमस्कारयुता एते त्रयोदश ।
पुष्पाञ्जलिनमस्कारहीना एकादशैव ते ॥ २८ ॥
अष्टोपचाराः पाद्याद्या अर्घ्याद्याचमनान्तकैः ।
पुष्पादयस्ते षट् प्रोक्ताः होमध्यानार्चनाय वै ॥ २९ ॥
एकादशोपचारास्ते चयुर्भिर्हविरादिभिः ।
प्रणामेन च संयुक्ताः प्रोक्ताष्षोडश विग्रहाः ॥ ३० ॥
(पुष्पाञ्जलिस्तुतिभ्याञ्चेत्युक्तास्तेऽष्टादश स्मृताः ।
पाद्यमाचमनं स्नानं प्लोतवस्त्रोत्तरीयके ।
भूषणं यज्ञसूत्रञ्च पाद्याद्या अष्टविग्रहाः)
हविः पानीयमाचामो मुखवासो बलिस्तथा।
होमश्चैव प्रणामश्च तथा पुष्पाञ्जलिः स्तुतिः ॥ ३१ ॥
एकबेरार्चने उपचाराः
एकबेरार्चने प्रोक्ताः पञ्चविंशतिविग्रहाः ।
पुष्पाञ्जलिप्रणामौ द्वौ प्रणामस्त्वेकविग्रहः॥ ३२ ॥
दशमोऽध्यायः
श्रीवैखानसे भगवच्छास्त्रे क्रियाधिकारः
१५६
प्रादुर्भावार्चनायां षोडशोपचाराः
प्रादुर्भावालयार्चायां वक्ष्ये षोडशविग्रहान् ।
पाद्याद्याष्टोपचारान्ते चत्वारो हविरादयः ॥ ३३ ॥
बलिश्चैव प्रणामश्च स्तुतिः पुष्पाञ्जलिस्तथा ।
आलयार्चाविधाने तु पूर्वोक्तविधिनाऽर्चयेत् ॥ ३४ ॥
उपचाराणां चातुर्विध्यम्
स्पृश्या दृश्यास्तथा श्राव्या भोज्याश्चैव चतुर्विधाः ।
आसनं पाद्यदानञ्च पुष्पं गन्धं तथैव च ॥ ३५ ॥
अर्घ्यं स्नानादयष्षट् च मात्रा च मधुपर्ककम् ।
पुष्पाञ्जलिप्रयोगश्च स्पृश्या दक्षिणया सह ॥ ३६ ॥
भोज्या एव समुद्दिष्टाश्चत्वारो हविरादयः ।
देवस्य दक्षिणे हस्ते दद्यात्तानर्घ्यसंयुतान् ॥ ३७ ॥
गीतं वाद्यं तथा वेदाः पुराणं स्तुतिरेव च ।
श्राव्या एव समुद्दिष्टा 1दृश्याश्चाष्टोपचारकाः ॥ ३८ ॥
धूपार्घ्यमधुपर्काणि आघ्रेयाणीति केचन ।
उपचारा इति प्रोक्तस्तत्प्रयोगक्रमादिकम् ॥ ३९ ॥
स्वरूपञ्च खिले प्रोक्तं विज्ञेयं विधिवित्तमैः ।
ध्रुवबेरपूजायां विशेषः
भक्तयाऽथवा ध्रुवे बेरे पूजां कर्तुं यदीच्छति ॥ ४० ॥
स्नानानुलेपनप्लोतैर्विनाऽन्यैः सर्वविग्रहैः ।
पूजयेन्मुखवासान्तैः ध्रुवबेरन्तु केचन ॥ ४१ ॥
1.
शेषोपचारकाः  आ.
१५७
कौतुके नित्यपूजा, उपचारसमर्पणप्रकारः
नित्यपूजां विशेषेण कुर्यात्कौतुक एव वै ।
तत्तन्मन्त्रावसाने तु पञ्चभिर्मूर्तिभिः पृथक् ॥ ४२ ॥
द्रव्यनाम च संयोज्य ‘ददा’मीति वदन्ददेत् ।
वस्त्रोत्तरीयोपवीतभूषणादीन् यथाविधि ॥ ४३ ॥
संयोज्य पञ्चमूर्तिभ्यो दद्यादित्याह काश्यपः ।
वस्तूना 1मर्चनार्थानामाधावमधिकं स्मृतम् ॥ ४४ ॥
2अर्चने तु विहीनं यत्तत्तोयेन प्रकल्पयेत् ।
प्रातःकालार्चनार्हपुष्पाणि
पङ्कजञ्च पालाशञ्च तुलसी नवमालिका ॥ ४५ ॥
नन्द्यावर्तञ्च मन्दारं माधवी चम्पकं तथा ।
पुन्नागं केतकी चापि प्रातःकालार्चने दश ॥ ४६ ॥
मध्याह्नकालार्चनार्हपुष्पाणि
श्वेताब्जं करवीरञ्च पलाशं तुलसी तथा ।
उत्पलं बिल्वपत्रञ्च रक्तोत्पलमथापि वा ॥ ४७ ॥
कोविदारैकपत्रञ्च तापसाङ्कुरमेव च ।
प्रोक्तान्येतानि पुष्पाणि दश मध्याह्नपूजने ॥ ४८ ॥
सायमर्चनार्हपुष्पाणि
रक्ताब्जं कुमुदञ्चैव मल्लिका जातिमालती ।
माधवी करवीरञ्च ह्नीबेरं 3गजकार्णिका ॥ ४९ ॥
तथा दमनकञ्चैव सायंकालार्चने दश ।
1.
अर्चनास्थानां  जा.   2.
अर्चनेन विधानेन क.   3.
पृषदंशकम् ? आ.
दशमोऽध्यायः
श्रीवैखानसे भगवच्छास्त्रे क्रियाधिकारः
१५८
सर्वकालार्चनार्हपुष्पाणि
दूर्वा च तुलसी बिल्वं करवीरञ्च चम्पकम् ॥ ५० ॥
सर्वकालार्चनार्हाणि विष्णुक्रान्तञ्च भद्रया ।
तुलसीमहिमा
वर्ज्य पर्युषितं पुष्पं वर्ज्यं पर्युषितं जलम् ॥ ५१ ॥
न वर्ज्यं तुलसीपत्रं न वर्ज्यं जाह्नवीजलम् ।
कपित्थदलप्रशंसा
बिल्वपत्रसमं रात्रौ कपित्थदलमुच्यते ॥ ५२ ॥
यद्यत्पुष्पाणि चोक्तानि तत्तत्पत्रैश्च पूजयेत् ।
अर्चको वारि दीपञ्च पुष्पमेतच्चतुष्टयम् ॥ ५३ ॥
ग्राह्यं सामान्यतस्तेन सम्पूर्णं पूजनं भवेत् ।
पञ्चाङ्गमर्चनम्
ध्रुवबेरार्चनं पूर्वं द्वितीयं शान्तपूजनम् ॥ ५४ ॥
कौतुकाभ्यर्चनं पश्चाद्भूतपीठार्चनं परम् ।
पञ्चमं बलिपूजा स्यादेतैः पञ्चभिरर्चनैः ॥ ५५ ॥
सम्पूर्णमर्चनं युक्तमयुक्तं विकलार्चनम् ।
(पञ्च तुल्यफलान्याहुरर्चनानि तपोधनाः ॥)
ध्रुवबेरार्चनात्सिद्ध्येत् सायुज्यं पदमक्षयम् ॥ ५६ ॥
सर्वलोकाधिपत्यं वै सारूप्यं शान्तपूजया ।
ऐहिकामुष्मिकं सर्वं भुक्त्वा सायुज्यमाप्नुयात् ॥ ५७ ॥
१५९
कौतुकाभ्यर्चनाद्वापि भूतपीठार्चनात्ततः ।
सर्वशत्रुजयं दीर्घमायुरारोग्यमेव च ॥ ५८ ॥
1श्रियं पुत्रसमृद्धिञ्च सालोक्यं पदमाप्नुयात् ।
सर्वलोकेऽपि विख्यातिं सामीप्यं बलिपूजया ॥ ५९ ॥
तत्तत्प्रतिष्ठाकर्तॄणां तत्तत्फल मुदाहृतम् ।
बेरे चैव विमाने च भूतपीठे तथैव च ॥ ६० ॥
सदा सन्निहितो विष्णुः छाययोर्धामबेरयोः ।
प्रदक्षिणविधावेतल्लङ्घनन्तु न दोषकृत् ॥ ६१ ॥
युग्मप्रदक्षिणं कुर्यादयुग्मं त्वाभिचारिकम् ।
नैव प्रदक्षिणं कुर्यादन्तरे देवशान्तयोः ॥ ६२ ॥
देव पीठान्तरे चैव न कुर्यादिति केचन ।
एष एव विशेषस्स्यादन्यत्सर्वं खिलोक्तवत् ॥ ६३ ॥
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
उपचारभेदपुष्पनिर्णयविधानं नाम दशमोऽध्यायः
