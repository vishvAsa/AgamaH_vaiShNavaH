+++
title = "०१"
+++
प्रथमोऽध्यायः
मङ्गलाचरणम्
नारायणः पिता यस्य यस्य माता हरिप्रिया ।
भृग्वादिमुनयः शिष्यास्तस्मै विखनसे नमः ॥ १ ॥
ॠषय ऊचुः
ॠषिप्रश्नोत्तरम्
आश्रमे सम्यगासीनमृषिं सर्वहितोद्यतम् ।
ॠषयोऽभ्यागतास्सर्वे प्रणिपत्येदमब्रुवन् ॥ २ ॥
भगवान् केन मार्गेण कं देवं पूजयन्ति वै ।
आचक्ष्व सन्तो ब्रह्मर्षे सर्वमेतत्सविस्तरम् ॥ ३ ॥
भृगुरुवाच
युष्माभिः परिपृष्टं यत्तत्सर्वमृषिसत्तमाः ।
वक्ष्यामि सावधानेन श्रृणुध्वं मत्प्रबोधितम् ॥ ४ ॥
हृदिस्थितिगतं पीठं चतुरश्रं हिरण्मयम् ।
नानामणिगणज्वालादुष्प्रेक्ष्यं शुभमुज्ज्वलम् ॥ ५ ॥
श्रीवैखानसे भगवच्छास्त्रे क्रियाधिकारः
२
तस्य मध्यगतं ध्यायेन्नारायणमनामयम् ।
शुद्धस्फटिकसङ्काशं शङ्खचक्रधरं परम् ॥ ६ ॥
आसनाद्युपचाराणि मनसा तस्य भावयेत् ।
एषा तु मानसी पूजा बेरपूजा तु वक्ष्यते ॥ ७ ॥
उक्तप्रमाणप्रतिमां हाटकादिविधिं1 पराम् ।
प्रतिष्ठाप्यार्चयेत्सा तु बेरपूजेति चोदिता2॥ ८ ॥
ध्यात्वाऽग्निमण्डलं तस्य ध्यायेन्मध्ये प्रभां शुभाम् ।
प्रभामध्यगतं ध्यायेदासीनं वा जनार्दनम् ॥ ९ ॥
तप्तहाटकसङ्काशं चतुश्श्रृङ्गं द्विशीर्षकम् ।
सप्तहस्तं त्रिचरणं दुष्प्रेक्ष्यं सप्तजिह्वकम् ॥ १० ॥
स्रुक्स्रुवौ चाक्षमालां च शक्तिं दक्षिणपाणिषु ।
चामरं व्यजनं चैव घृतपात्रं च वामतः ॥ ११ ॥
ध्यात्वा यथोक्तहविषा यजेत्तद्धोमपूजनम् ।
यथोपयोगशक्यत्वात्कर्तुं पुष्पादिपूजनम् ॥ १२ ॥
चक्षुषः प्रीतिकरणान्मनसो हृदयस्य च ।
3प्रीत्या सञ्जायते भक्तिर्भक्तस्य सुलभो हरिः ॥ १३ ॥
तस्मात्रयाणामेतेषां बेरपूजा विशिष्यते ।
बेरपूजाद्वैविध्यम्
गृहार्चा चाऽलयार्चेति बेरपूजा च सा द्विधा ॥ १४ ॥
1.
मयीं आ.
2.
अग्निहोत्रादिहोमेषु सूत्रोक्तेन विधानतः - इत्यधिकं दृश्यते ई
3.
प्रत्यहं इ.
३
बल्युत्सवादिभिर्दिव्यैः1 पूर्णत्वात्सर्वविग्रहैः ।
प्रमीते यजमानेऽपि त्वविच्छिन्नप्रवर्तनात् ॥ १५ ॥
साधारणत्वात्सर्वेषां तद्ग्रामादिषु वासिनाम् ।
मुख्यमाह पुरा ब्रह्मा बेरपूजनमालये ॥ १६ ॥
आलयार्चाद्वैविध्यम्
आलयार्चाविधिस्सोऽपि द्विधा विष्णोः प्रकीर्तितः ।
वैखानसः पाञ्चरात्रो वैदिकस्तान्त्रिकः क्रमात् ॥ १७ ॥
विधिस्तु वेदमूलश्च दीक्षायुक्तस्तु तान्त्रिकः ।
केवलामुष्मिकफलो वेदवैदिकवर्धनः ॥ १८ ॥
कारयेद्वैदिकेनैव ग्रामादिषु च वास्तुषु ।
नदीतीरेऽद्रिश्रृङ्गे वा वने वाऽन्यत्र निर्जने ॥ १९ ॥
पूजयेत्तान्त्रिकेणैव ग्रामादौ न कदाचन ।
अनुलोमनिवासेषु तान्त्रिकेणैव पूजयेत् ॥ २० ॥
व्रात्यान्तरालप्रभृतिप्रतिलोमनिवासने ।
उभाभ्यां नार्चयेद्विष्णुमिति पूर्वजशासनम् ॥ २१ ॥
आचार्यलक्षणम्
एवं मनसि सञ्जाते यजमानो मुदान्वितः ।
वैखानसेन सूत्रेण निषेकादिक्रियान्वितम् ॥ २२ ॥
विप्रं स्वाध्यायसंयुक्तं वेदतत्त्वार्थदर्शिनम् ।
सौम्यं जितेन्द्रियं शुद्धं विष्ण्वर्चनपरायणम् ॥ २३ ॥
ऊहापोहविधानेन ध्वस्तसंशयमानसम् ।
पत्न्यपत्ययुतं शान्तं स्नानशीलं च धार्मिकम् ॥ २४ ॥
1.
बिम्बैः ई.
प्रथमोऽध्यायः
श्रीवैखानसे भगवच्छास्त्रे क्रियाधिकारः
४
आहूय देववत्पूज्य सर्वकार्योपदेशकम् ।
आचार्यं वरयित्वा तु तेनोक्तं सर्वमाचरेत्1॥ २५ ॥
अङ्कुरार्पणम्
तस्मात्तु दिवसात्पूर्वं नवमे वाऽथ सप्तमे ।
पञ्चमेऽहनि वा कुर्यात्तृतीये वाङ्कुरार्पणम् ॥ २६ ॥
अथवा त्वरयायुक्तः कुर्यात्तत्सद्य एव वा ।
अमावास्याव्यवहिते कुर्यात्सद्योऽङ्कुरार्पणम् ॥ २७ ॥
सङ्क्रमव्यवधानेऽपि सद्य एवेति केचन ।
कर्मणां साधिवासानां सद्यश्चेदङ्कुरार्पणम् ॥ २८ ॥
आरम्भकालात्पूर्वं तु पूर्वं 2निश्चित्य कारयेत् ।
अथवा स्थापन कालात्पूर्वमेव त्वरान्वितः ॥ २९ ॥
कृत्वाऽक्षिमोचनं सद्यो जलादिष्वधिवास्य च ।
अग्न्याघारादि कर्माणि कृत्वाऽऽवाह्य च पूर्ववत् ॥ ३० ॥
पुण्याहं विधिवत्कृत्वा पूजयेदिति केचन ।
बहुक्रियाणामेकाहे त्वेकमेवाङ्कुरार्पणम् ॥ ३१ ॥
(एकाहेऽपि पृथक्कार्य भिन्नकर्तृककर्मणाम्)
तदर्थं पालिकाः कुम्भाञ्छरावानपि चाऽहरेत् ।
षोडश द्वादशाऽष्टौ च चतुरश्च पृथक्पृथक् ॥ ३२ ॥
1.
  इतः परं ‘कृत्वा स्वार्थं त्रिधैकांशं कुटुम्बार्थं विशेषतः । द्वाभ्यां तदवशिष्ठाभ्यां
विमानार्चनमारभेत् । युक्तमासर्क्षपक्षेषु भूपरीक्षणमारभेत् इत्यधिकं. इ. कोशे
दृश्यते तत्र प्रथमाध्यायस्य समाप्तिश्च ई.
2.
 निश्येव इ.
५
वर्णानां ब्राह्मणादीनां सर्वेषां चतुरोऽथवा ।
नव वा पञ्च वैकं वा सद्यः कालाङ्कुरार्पणे ॥ ३३ ॥
दिनसंख्याक्रमात्केचिद्वदन्ति मुनिसत्तमाः ।
पूर्वोक्तलक्षणोपेतान्कल्पयित्वा यथाबलम् ॥ ३४ ॥
यजमानगृहे चापि 1चैशान्येष्वितरेषु वा ।
अन्यस्मिन्वा शुचौ देशे 2गृहे वा ग्रामकर्तृके ॥ ३५ ॥
चतुर्दिशं चतुर्हस्तं गोमयेनोपलिप्य च ।
प्रागन्तं चोत्तरान्तं च षट्सूत्राणि समर्पयेत् ॥ ३६ ॥
उपपीठे पदं चैकं ब्रह्मपीठाय कल्पयेत् ।
चर्यार्थं परितोऽष्टौ च पङ्क्त्यर्थं षोडशेतरे ॥ ३७ ॥
तत्पदान्तर्गतं पङ्क्त्या ब्रह्मपीठं प्रकल्पयेत् ।
शेषादीनां तु पीठानि पङ्क्त्यामेव प्रकल्पयेत् ॥ ३८ ॥
मरीचिः पङ्क्तिबाह्येऽपि तेषां पीठानि चोक्तवान् ।
षडङ्गुलसमुत्सेधं षोडशाङ्गुलमायतम् ॥ ३९ ॥
त्रिवेदिसहितं कुर्यात् षण्णां पीठं पृथक्पृथक् ।
यजमानगृहार्चायां स्थण्डिले वा तथैव च ॥ ४० ॥
देवदेवं समभ्यर्च्य सप्ताविंशतिविग्रहैः3 ।
पादौ प्रक्षाल्य चाचम्य मध्ये ब्रह्माणमर्चयेत् ॥ ४१ ॥
प्राग्द्वारादुत्तरे शेषं वक्रतुण्डन्तु दक्षिणे ।
दक्षिणद्वारपूर्वे तु गरुडं च समर्चयेत् ॥ ४२ ॥
1.
 चालयेषु ई.2.
 प्रपायां ई.3.
पङ्क्तिमध्ये तथा पीठे ब्रह्माण-
मपि पूजयेत्। विनैव देवदेवेशं पूजयेदत्रिणोक्तवत्। इत्यधिकं, ई.
प्रथमोऽध्यायः
श्रीवैखानसे भगवच्छास्त्रे क्रियाधिकारः
६
सुदर्शनं पश्चिमे च विधिनैव समर्चयेत् ।
पङ्क्तीशं पश्चिमद्वारदक्षिणे च विधानतः ॥ ४३ ॥
उत्तरे भूतभर्तारमर्चयित्वा यथाविधि ।
पूर्वस्मिन्नुत्तरद्वारात्सोमं शान्तं समर्चयेत् ॥ ४४ ॥
ऐन्द्रादि च तथैशान्तं जयाद्यप्सरसोऽर्चयेत् ।
हविषा च समायुक्तं सर्वेषामुत्तमं पृथक् ॥ ४५ ॥
ब्रह्मादीनां तु षण्णां वै मध्यमं तत्प्रकीर्तितम् ।
ब्रह्मणश्च तु शेषाणां बलिरेवाधमं भवेत् ॥ ४६ ॥
(ब्रह्मा सोमश्च विघ्नेशः पङ्क्तीशश्शान्तसोमकौ ।
षडेते मध्यमे प्रोक्ता देवा मध्यमपूजने ॥
बाह्येऽष्टाङ्गुलविस्तारे पीठे स्थण्डिल एव वा ।
पूर्वोक्तमूर्तिभिर्मध्ये ब्रह्माणं प्राङ्मुखं यजेत् ॥
शेषादींश्च जयादींश्च पूर्वोक्ताभिश्च मूर्तिभिः ।
संपूज्य विधिना पश्चान्निवेदनमथाऽचरेत् ॥
हविर्निवेदयेत्तेभ्यस्तदलाभे बलिं ददेत् ।
अपनीय तु निर्माल्यं प्रोक्षणैः प्रोक्षयेत्ततः ॥)
मृद्भिर्वा सिकताभिर्वा पालिकादीन्प्रपूरयेत् ।
तेषां मध्ये कुशैर्वापि वेष्टयेत्तन्तुनाऽथवा ॥ ४७ ॥
प्राङ्मुखः प्रयतो भूत्वा विन्यसेत्तु क्रमेण वै ।
ब्रह्मणः परितः पङ्क्त्यां गायत्रीं वैष्णवीं जपन् ॥ ४८ ॥
चिन्तयेन्मेदिनीं देवीं तां सर्वेषु समर्चयेत् ।
(ईशानादिषु कोणेषु पालिकास्स्थापयेद्बुधः ।
द्वारदक्षिणपार्श्वेषु छिद्रकुंभांश्च विन्यसेत् ॥
७
द्वाराणां वामपार्श्वेषु शरावानथ विन्यसेत् ।
प्रधानाभिमुखद्वारं तद्वशात्परिकल्पयेत् ॥
चरस्थिरद्विदेहेषु पालिकादीन् यथाक्रमम् ।
मेषादिराशिवशतः स्थापयेदिति केचन ॥
पालिकादिषु पात्रेषु मेदिनीमभिपूजयेत् ।
पुण्याहं स्वस्तिमृद्धिं च वाचयित्वा यथाक्रमम् ॥
प्रोक्षणैः प्रोक्षयेदेष पुण्याहो दैविकः स्मृतः)
सौवर्णे राजते पात्रे ताम्रे1 कांस्यमये तथा ॥ ४९ ॥
उद्धृत्य तोयमग्नानि क्षीरप्रक्षालितानि वै ।
बीजानि पूरयित्वा तु सोमं तत्र समर्चयेत् ॥ ५० ॥
तत्काले तूर्यघोषैश्च घोषयित्वा समाहितः ।
परिधायाहतं वस्त्रं सोत्तरीयाङ्गुलीयकः ॥ ५९ ॥
आचार्यो यजमानो वा वापयेदङ्कुरान् शुभान् ।
‘सोमं राजान’ मित्युक्त्वा विष्णुसूक्तं च सञ्जपन् ॥ ५२ ॥
स्त्रीशूद्रौ कारयेतां चेत्ताभ्यां वापं न कारयेत् ।
वारुणं मन्त्रमुच्चार्य जलसेकं च कारयेत् ॥ ५३ ॥
नववस्त्रेण सञ्छाद्य पुण्याहं वाचयेत्ततः ।
जलेन सेचयेन्नित्यं दीपं च परिरक्षयेत् ॥ ५४ ॥
यथाङ्कुरस्सुसंपंन्नस्तथा यत्नेन रक्षयेत् ।
श्यामलाश्च तथा रक्ता ये च तिर्यग्गता अपि ॥ ५५ ॥
अङ्कुराश्चाप्ररूढाश्च वर्जनीयाः प्रयत्नतः ।
श्यामेषु द्रव्यनाशः स्याद्रक्तेषु कलहो भवेत् ॥ ५६ ॥
1.
कांस्येऽथ मृण्मये, ई.
प्रथमोऽध्यायः
श्रीवैखानसे भगवच्छास्त्रे क्रियाधिकारः
८
तिर्यग्गर्तेषु रोगस्स्यादप्ररूढेषु वै मृतिः ।
शुभं पीतेषु शुक्लेषु ॠ जूर्ध्वगतिरोहिषु ॥ ५७ ॥
कर्तुः कारयितुश्चापि भवत्येव न संशयः ।
एवमेव क्रमेणैव मङ्गलायाङ्कुरार्पणम् ॥ ५८ ॥
पञ्चमेऽहन्ययुक्ते तु सद्यः कर्ता त्वरान्वितः ।
तृतीयेऽहनि वा तद्वदङ्कुरानर्पयेद्बुधः ॥ ५९ ॥
अशक्तस्तण्ड्डुलैश्शुद्धैः सद्यश्चैव शुभाङ्कुरैः ।
पालिकादीन्प्रपूर्यैव पञ्चभिर्वाऽथ वर्णकैः ॥ ६० ॥
अलङ्कृत्य च पद्माद्यैः पुष्पैर्वाऽऽपूर्य विन्यसेत् ।
अङ्कुरोक्तक्रियास्सर्वास्तैस्तैरेव समाचरेत् ॥ ६१ ॥
अङ्कुराणां तु सर्वेषां चन्द्रः प्रोक्तोऽधिदैवतम् ।
नैव प्रीणाति भगवानङ्कुरार्पणमह्नि चेत् ॥ ६२ ॥
तस्मात्सर्वप्रयत्नेन रात्रावेवाङ्कुरार्पणम् ॥ ६३ ॥
(अर्पयेत्तण्डुलान् शुद्धान् सद्यः कालाङ्कुरार्पणे ।
गृह्णीयात्पालिकास्तत्र पञ्च सप्त नवापि वा ॥
ब्रह्माणोऽभिमुखे पङ्क्तौ परितो दिक्षु देवताः ।
तत्तद्दिगीशानभ्यर्च्य तत्तन्मन्त्रेण चार्पयेत् ॥
(एष एव विशेषः स्यादन्यत्सर्वं खिलोक्तवत् ।)
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
अग्निध्यानाऽचार्यलक्षणाङ्कुरार्पणविधिर्नाम प्रथमोऽध्यायः1
* * *
1.
अध्यायः ई.
९
