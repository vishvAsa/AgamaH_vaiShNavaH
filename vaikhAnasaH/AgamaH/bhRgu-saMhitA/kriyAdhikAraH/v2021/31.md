+++
title = "३१"
+++

* * *
४३३
एकत्रिंशोऽध्यायः
सामान्य प्रायश्चित्तम्
अतः परं प्रवक्ष्यामि सर्वसामान्यनिष्कृतिम् ।
अशक्यं विधिवत्कर्तुं ब्रह्माद्यैरपि पूजनम् ॥ १ ॥
किं वा तत्र मनुष्याणामव्यवस्थितचेतसाम् ।
विषयासक्तचित्तानामिन्द्रियाहृतचेतसाम् ॥ २ ॥
अज्ञातानाञ्च दोषाणामर्चनादिषु कर्मसु ।
ज्ञात्वा चानादृतानाञ्च मोहाल्लोभात्प्रमादतः ॥ ३ ॥
तत्तद्दोषोपशान्त्यर्थं कुर्यात्सामान्यनिष्कृतिम् ।
तत्तत्सन्ध्यावसाने च विष्णुसूक्तेन वैष्णवैः ॥ ४ ॥
सूक्तेन पौरुषेणापि विष्णुगायत्रिया तथा ।
द्वादशाष्टाक्षराभ्याञ्च ‘नमो ब्रह्मण’ इत्यपि ॥ ५ ॥
पुष्पाणि पादयोर्दत्वा ‘क्षम’ स्वेति प्रसादयेत् ।
रात्रिपूजावसाने तु सूक्तेनैकाक्षरादिना ॥ ६ ॥
नारायणानुवाकेन स्तुत्वा पुष्पाञ्जलिं ददेत् ।
मासावसाने कुर्याच्चेद्द्वादश्यां श्रवणे तथा ॥ ७ ॥
तस्मात्तु दिवसात्पूर्वमङ्कुरार्पणमाचरेत् ।
देवेशं पूर्वरात्रौ तु समभ्यर्च्य विशेषतः ॥ ८ ॥
हविर्निवेदयित्वा तु बद्ध्वा प्रतिसरं तथा ।
शाययित्वाऽथ देवेशं प्रातः स्नात्वा यथाविधि ॥ ९ ॥
श्रीवैखानसे भगवच्छास्त्रे क्रियाधिकारः
४३४
प्रातस्सन्ध्यावसाने तु कृत्वा ग्रामप्रदक्षिणम् ।
स्थापयित्वा तु देवेशं ततः स्नपनमण्डपे ॥ १० ॥
स्नापयित्वा तु कलशैश्चत्वारिंशद्भिरष्टभिः ।
पङ्कजं शालिभिः कुर्यात्साष्टपर्णं सकर्णिकम् ॥ ११ ॥
तस्मिन् देवं समारोप्य पूजयेदासनादिभिः ।
महाहविः प्रभूतं वा यथाशक्ति निवेदयेत् ॥ १२ ॥
पानीयाचमनं दत्वा मुखवासं निवेदयेत् ।
तत्काले चैव मूर्त्यर्चा पूर्ववत्कारयेद्बुधः ॥ १३ ॥
परिषिच्य च नित्याग्निमतो देवादिवैष्णवैः ।
पौरुषेण च सूक्तेन तथा विष्णोर्नुकादिना ॥ १४ ॥
जयादिभिश्च कूष्माण्डैः परिषन्मूर्तिभिस्तथा ।
आज्येन साज्यचरुणां व्याहृत्यन्तं ततो यजेत् ॥ १५ ॥
द्वादशाष्टाक्षराभ्याञ्च शतमष्टोत्तरं यजेत् ।
पूर्वोक्तैरेवमन्त्रैस्तु दत्वा पुष्पाञ्जलिं तथा ॥ १६ ॥
जीवस्थाने प्रतिष्ठाप्य ‘क्षम’ स्वेति प्रणम्य च ।
दद्यादाचार्यपूर्वेभ्यो दक्षिणां देवसन्निधौ ॥ १७ ॥
संवत्सरे तु यन्न्यूनं नित्ये नैमित्तिकेऽर्चने ।
तत्सर्वदोषशान्त्यर्थं मार्गशीर्षे तु मासि वै ॥ १८ ॥
द्वादश्यां शुक्लपक्षे तु कुर्यात्पूर्वोक्तमर्चनम् ।
संवत्सराप्तदोषाणां शान्तये चाथ वौजसे ॥ १९ ॥
श्रवणद्वादशीयोगे मासि भाद्रपदे तथा ।
पवित्रारोपणं केचिदिच्छन्ति मुनिसत्तमाः ॥ २० ॥
४३५
पवित्रारोपणनिमित्तम्
अथातः सम्प्रवक्ष्यामि पवित्रारोपणं हरेः ।
नित्ये नैमित्तिके वाऽपि तथा संवत्सरार्चने ॥ २१ ॥
ज्ञानतोऽज्ञानतो वाऽपि ये दोऽषास्सम्भवन्ति वै ।
पवित्रारोपणेनैव ते शाम्यन्ति न संशयः ॥ २२ ॥
सर्वदोषोपशमनं सर्वकामसमृद्धिदम् ।
आयुरारोग्यदं कर्तुः सर्वाध्वरफलावहम् ॥ २३ ॥
पवित्रारोपणं विष्णोः कारयेत्सर्वशान्तये ।
मार्गशीर्षाख्यमासे तु शुक्लपक्षे विशेषतः ॥ २४ ॥
पवित्रोत्सवकालः
द्वादश्यां कृष्णपक्षे वा नक्षत्रे श्रवणेऽथवा ।
दक्षिणायनमासेषु 1विष्णुपञ्चदिने तथा ॥ २५ ॥
कवेराश्वयुजे मासि चाश्वयुज्यां समाचरेत् ।
कृष्णाष्टमीचतुर्दश्योः शम्भोर्मासेषु षट्सु च ॥ २६ ॥
द्वादश्यां भास्करस्योक्तं षष्ठ्यां स्कन्दस्य कीर्त्यते ।
कार्तिके मासि दुर्गायाः नवम्यां कृत्तिकासु च ॥ २७ ॥
पूर्वपक्षेऽथवा कृष्णे श्रीदेव्याः पञ्चमीतिथौ ।
अथवोत्तरफल्गुन्योः पवित्रारोपणं चरेत् ॥ २८ ॥
तस्मात्तु दिवसात्पूर्वं नवमे वाऽथ सप्तमे ।
पञ्चमेऽहनि वा कुर्यात्तृतीये वाऽङ्कुरार्पणम् ॥ २९ ॥
अङ्कुरार्पणकादूर्ध्व द्रव्याण्यपि समाहरेत् ।
1.
द्वादश्यां श्रवणेऽथवा   आ.
एकत्रिंशोऽध्यायः
श्रीवैखानसे भगवच्छास्त्रे क्रियाधिकारः
४३६
पवित्रमण्डपम्
पवित्रमण्डपं कुर्याद्देवाग्रे वाऽथ दक्षिणे ॥ ३० ॥
स्नपनालयेऽथवा तत्र स्थानं कृत्वा यथाविधि ।
तोरणैः पूर्णकुम्भैश्च कदलीक्रमुकध्वजैः ॥ ३१ ॥
चतुर्द्वारेष्वलङ्कृत्य स्तम्भयोरुभयोरपि ।
वितानैश्च पताकाभिस्तरङ्गैः स्तम्भवेष्टनैः ॥ ३२ ॥
मुक्तादामावलम्बैश्च पुष्पैर्वा दर्भमालया ।
किङ्किणीजालकैर्हैमैः कल्पवृक्षैस्सरत्नकैः ॥ ३३ ॥
अलङ्कृत्यान्तरं सर्वं दीपानारोपयेद्बहून् ।
गोमयेनोपलिप्यैव पञ्चवर्णैरलङ्कृतम् ॥ ३४ ॥
चतुर्दिशं चतुर्हस्तं त्रिहस्तं वाऽस्य मध्यमे ।
गृहीत्वा प्रागुदक्सूत्रैरुपपीठपदे कृते ॥ ३५ ॥
मेर्वादिकल्पनम्
तन्मध्ये मेरुरेकस्स्याद्धस्तमात्रसमुच्छ्रयः ।
तत्तुरीयांशहीनास्तत्परितोऽष्टौ कुलाचलाः ॥ ३६ ॥
तत्त्रिभागैकहीनास्तु परितस्तस्य षोडश ।
इन्द्रादीनां तथाऽष्टानां शिवादीनां पदानि वै ॥ ३७ ॥
चतुर्भिर्दशभिः सूत्रैः बहिः पङ्क्तिं चतुर्दिशम् ।
सागराः सप्त चैतेषु द्वीपाः शाकादयश्च षट् ॥ ३८ ॥
तत्र मेरुः सुवर्णाभः सितपीतासितारुणः ।
हिमाचलादयो द्वन्द्वास्तथाऽष्टौ कुलपर्वताः ॥ ३९ ॥
४३७
श्वेतपीतासितश्यामरक्तनीलसितारुणाः ।
तद्बहिः षोडशपदे कल्पनीयाः प्रयत्नतः ॥ ४० ॥
जम्बूद्वीपादिकं ध्यात्वा तद्बहिर्लवणार्णवम् ।
सस्यश्यामनिभं कुर्याच्छाकद्वीपं बहिस्तथा ॥ ४१ ॥
श्वेतं क्षीरार्णवं बाह्ये कुशद्वीपं ततो बहिः ।
बहिर्घृतार्णवं नीलं क्रौञ्चद्वीपं तथैव च ॥ ४२ ॥
दधितोयनिधिश्शुक्लः शाल्मलीद्वीपसंयुतः ।
मध्वर्णवः पिशङ्गाऽभो गोमेदद्वीपसंयुतः ॥ ४३ ॥
इक्षुसारार्णवः केचिच्छ्विेतः पुष्करसंयुतः ।
शुद्धतोयार्णवो रक्तो लोकालोकाचलस्तथा ॥ ४४ ॥
एवं भूमण्डलं कृत्वा वर्णैर्धातुविकारजैः ।
पौष्पैः परागैरथवा पत्रचूर्णैरथापि वा ॥ ४५ ॥
तत्तद्वर्णयुतान् कृत्वा सर्वानेतानसङ्करम् ।
जपेदुपोष्य पूर्वेद्युर्वेदान् त्रिषवणाप्लुतः ॥ ४६ ॥
पवित्रद्रव्यम्
निष्काहीनसुवर्णेन ध्रुवादीनां पृथक्पृथक् ।
देव्योस्तदर्धमानेन तथा परिषदामपि ॥ ४७ ॥
छन्नगुल्फतलञ्चैकं सूत्रं विष्णोः प्रकल्पयेत् ।
तद्ब्रह्म (?) सूत्रमित्युक्तं तदसाधारणं हरेः ॥ ४८ ॥
अशक्तस्तान्तवं वाऽथ सूत्रं कृत्वा समाचरेत् ।
तान्तवं यदि कुर्वीत त्रिगुणीकृत्य तत्पुनः ॥ ४९ ॥
एकत्रिंशोऽध्यायः
श्रीवैखानसे भगवच्छास्त्रे क्रियाधिकारः
४३८
पवित्रनिर्माणप्रकारः
प्राङ्मुखौ द्वौ तु तिष्ठन्तावेकस्त्वभिमुखस्तयोः ।
जपन्वै विष्णुगायत्रीं दक्षिणोर्ध्वन्तु वर्धयेत् ॥ ५० ॥
तत्पुनस्त्रिगुणीकृत्य वामोर्ध्वं वर्धयेत्पुनः ।
शुचौ देशे च सन्न्यस्य तस्योपरि मृदं तथा ॥ ५१ ॥
सन्न्यस्य हस्तौ सन्ताड्य त्रिगुणीकृत्य कल्पयेत् ।
जज्ञोपवीतमित्युक्तं ग्रन्थिसूत्रमथोच्यते ॥ ५२ ॥
अष्टोत्तरसहस्रेण तदर्धेन शतेन च ।
मूर्तीनां पुरुषादीनां तदर्धेनैव कल्पयेत् ॥ ५३ ॥
देव्योश्च परिवाराणां तदर्धेनैव कल्पयेत् ।
गुल्फान्तं वाऽथ जान्वन्तमूर्वन्तञ्चोत्तमादिषु ॥ ५४ ॥
अयुग्मां कलयेद्गन्थिं पञ्चवर्णेक्ततन्तुभिः ।
एतत्सर्वं दिवा कृत्वा सायं सन्ध्यामुपास्य च ॥ ५५ ॥
द्रव्यन्यासः
त्रिलोकीमण्डपं कृत्वा तद्द्रव्यन्यासमाचरेत् ।
पवित्राणि च सर्वाणि मेरुश्रृङ्गोपरि न्यसेत् ॥ ५६ ॥
अष्टोपचारद्रव्याणि न्यसेदष्टकुलाचले ।
मङ्गलानि न्यसेदष्टलोकपालपदाष्टके ॥ ५७ ॥
प्लोतवस्त्रोत्तरीयादीन् धातूनाभरणान्यपि ।
हविः पानीय ............................. ॥ ५८ ॥
४३९
......................मित्रादीनां पदाष्टके ।
पुरुषादिपवित्राणि प्रागादिषु कुलाद्रिषु ॥ ५९ ॥
कोणेषु कपिलादीनामाग्नेयादिषु विन्यसेत् ।
तद्बहिः षोडशांशेषु सूत्रं परिषदामपि ॥ ६० ॥
तत्तदुक्तेषु शैलेषु नववस्त्रोपरि न्यसेत् ।
सागरेषु च सर्वेषु तत्तद्द्रव्यसुपूरितान् ॥ ६१ ॥
प्रत्येकमष्टौ कलशान् सन्नयसेत्सूत्रवेष्टितान् ।
आढकाहीनधान्येषु पृथग्वस्त्रोत्तरच्छदान् ॥ ६२ ॥
तदुपस्नानकलशान् बहिर्द्वीपेषु सन्न्यसेत् ।
चक्रवालाचलाद्बाह्ये प्राच्यां वीशं समर्चयेत् ॥ ६३ ॥
दक्षिणे चक्रखङ्गौ च शरञ्चैव समर्चयेत् ।
पङ्क्तीशं पश्चिमेऽभ्यर्च्य वामे चैव विशेषतः ॥ ६४ ॥
शङ्खखेटकशार्ङ्गाणि तथा कौमोदकीमपि ।
छत्रचामरयुग्मञ्च दर्पणञ्च ध्वजं तथा ॥ ६५ ॥
ऐशान्यादिषु कोणेषु सन्न्यसेत्तानसङ्करम् ।
उत्सवोपक्रमः
रात्रिपूजावसाने तु स्नापनञ्चौत्सवन्तु वा ॥ ६६ ॥
‘परं रं’ हेति मन्त्रेण पीठादादाय चात्वरः ।
स्वस्तिसूक्तं जपित्वा तु सर्वालङ्कारसंयुतम् ॥ ६७ ॥
मण्डलात्पश्चिमे पीठे स्थापयित्वाऽष्टविग्रहैः ।
समभ्यर्च्य निवेद्यैव बद्ध्वा प्रतिसरं तथा ॥ ६८ ॥
एकत्रिंशोऽध्यायः
श्रीवैखानसे भगवच्छास्त्रे क्रियाधिकारः
४४०
पूर्ववच्छाययेद्देवं वेदानध्यापयेत्क्रमात् ।
द्रव्याधिदेवानभ्यर्च्य विधानैश्च विधायकः ॥ ६९ ॥
कल्पयेन्मण्डलात्प्राच्यां पौण्डरीकं सलक्षणम् ।
होमप्रकारः
तत्र नित्याग्निमाधाय परिषिच्य च पावकम् ॥ ७० ॥
जुहुयाद्वैष्णवैर्मन्त्रैराज्येन चरुणा तथा ।
हौत्रं प्रशंस्य चाऽवाह्य दैवानभ्यर्च्य पूर्ववत् ॥ ७१ ॥
निरुप्याज्याहुतीर्हुत्वा परितस्तान्त्समर्चयेत् ।
वैष्णवं विष्णुसूक्तञ्च पौरुषं सूक्तमेव च ॥ ७२ ॥
जुहुयाच्छ्रीमहीसूक्तं पञ्चवारुणसंयुतम् ।
जयाद्यैरपि हुत्वा तु यद्देवादींस्तथैव च ॥ ७३ ॥
सहस्रमाहुतीनाञ्च सर्वदैवत्यमेव च ।
मिन्दाहुती च विच्छिन्नं पद्महोमं ततः परम् ॥ ७४ ॥
पारमात्मिकसंयुक्तमीङ्कारादींस्तथैव च ।
रात्रिसूक्तञ्च जुहुयात्सूक्तं सारस्वतं तथा ॥ ७५ ॥
‘हिरण्यगर्भ’ इत्यादि ब्रह्मसूक्तं तथैव च ।
रुद्रमन्त्रद्वयेनापि विश्वजित्सूक्तसंयुतम् ॥ ७६ ॥
‘नमो वाचे’ समुच्चार्य ‘शन्नो वात’ इतीर्य च ।
देवदेवं स्मरन्नेव रात्रौ होमं समाप्य च ॥ ७७ ॥
प्रातः स्नात्वाऽथ कृत्यानि यथाविधि समाचरेत् ।
देवदेवं समुद्धृत्य निर्माल्यमपि शोधयेत् ॥ ७८ ॥
४४१
ऐशान्यां मण्डलाच्छ्वभ्रे देवं संस्थाप्य पूर्ववत् ।
स्नपनम्
अष्टोपचारैरभ्यर्च्य स्नापयेल्लवणादिभिः (?) ॥ ७९ ॥
‘इषे त्वोर्जे’ त्वति जपन् स्नापयेत्सर्ववस्तुभिः ।
पुरुपसूक्तं समुच्चार्य शुद्धोदैरभिषेचयेत् ॥ ८० ॥
पुनः प्लोतेन मृज्याथ स्थापयेत्पूर्वविष्टरे ।
अन्तः स्नानादिकं सर्वमेकबेरे समाचरेत् ॥ ८१ ॥
वस्त्रोत्तरीयाभरणैः धातुभिश्च यथोचितम् ।
पूर्वमन्त्रैरलङ्क ृत्य पूजयित्वाऽष्टविग्रहैः ॥ ८२ ॥
नारायणानुवाकेन कृत्वा सूत्राभिमर्शनम् ।
पवित्रारोपणम्
कर्पूराद्यैश्च गन्धैश्च वासितञ्च परीमलम् ॥ ८३ ॥
पूर्वोक्तेनैव मन्त्रेण दद्याद्देवस्य भक्तितः ।
मूर्तीनां पुरुषादीनां पृथक् दद्यात्तदुत्तमम् ॥ ८४ ॥
पवित्रसङ्ख्या
विष्णोरेकं तथा तेषामेकमेकन्तु मध्यमम् ।
सर्वेषामेकसूत्रञ्चेदधमं परिचक्षते ॥ ८५ ॥
ग्रन्थिसूत्रं निवीतञ्च दद्याद्देवस्य भक्तितः ।
ध्रुवादीनाञ्च सर्वेषामेवं सूत्रञ्च सन्ददेत् ॥ ८६ ॥
स्त्रीदेवतानां सर्वासां दद्यात्सूत्रं निवीतकम् ।
एवं देयन्तु सर्वेषां शङ्खवाद्यपुरस्सरम् ॥ ८७ ॥
एकत्रिंशोऽध्यायः
श्रीवैखानसे भगवच्छास्त्रे क्रियाधिकारः
४४२
अष्टोपचारैर्देवेशं समभ्यर्च्य यथाविधि ।
हवींषि पायसादीनि प्रभूतञ्च निवेदयेत् ॥ ८८ ॥
पानीयाचमानं दत्वा ताम्बूलं घनसंयुतम् ।
कुर्यात्पुष्पाञ्जलिं स्तोत्रैर्नमेत्पञ्चाङ्गकं गुरुः ॥ ८९ ॥
सर्वालङ्कारसंयुक्तं ग्राममालयमेव वा ।
प्रदक्षिणं शनैः कृत्वा जीवस्थाने निवेशयेत् ॥ ९० ॥
दद्यादाचार्यपूर्वेभ्यो दक्षिणां देवसन्निधौ ।
मध्यमे तु प्रकुर्वीत त्रिलोकीमण्डलं विना ॥ ९१ ॥
धान्यपीठे पवित्राणि नववस्त्रोपरि न्यसेत् ।
नित्याग्निकुण्डे जुहुयात्पौण्डरीकं विनाऽनिलम् ॥ ९२ ॥
पवित्रारोपणफलश्रुतिः
स्नपनं शुद्धतोयेन केवलन्त्वधमे भवेत् ।
एवं यः कुरुते भक्त्या पवित्रारोपणं हरेः ॥ ९३ ॥
सर्वाभीष्टमवाप्नोति सर्वदानफलं लभेत् ।
सर्वपापविनिर्मुक्तः कीर्तिमान् लभते श्रियम् ॥ ९४ ॥
संवत्सरार्चनफलं लब्ध्वा सायुज्यमाप्नुयात् ।
देवदेवोपयुक्तं तत्सूत्रं मर्त्यो बिभर्ति यः ॥ ९५ ॥
अश्वमेधायुतफलं सम्प्राप्नोति न संशयः ।
गृहार्चना यदि भवेद्विशेषो होमकर्मणि ॥ ९६ ॥
विनैव सर्वदैवत्यं पारमात्मिकमेव च ।
ईङ्कारादीन्विना सर्वान् यजेदौपासनानले ॥ ९७ ॥
४४३
ब्राह्मादीनान्तु देवानां तत्तन्मन्त्रं शताष्टकम् ।
जयादींश्चैव कूष्माण्डान् पञ्चवारुणमेव च ॥ ९८ ॥
मिन्दाहुती च विच्छिन्नं जुहुयाद्व्याहृतीरपि ।
एतदेव विधानं स्यादन्यत्सर्वञ्च पूर्ववत् ॥ ९९ ॥
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
पवीत्रारोपणविधिर्नाम एकत्रिंशोऽध्यायः
