+++
title = "१२"
+++
1।
* * *
1.
अत्र १२ अध्यायसमाप्तिः  ई,  ९४ अध्यायसमाप्तिः  ख.
एकादशोऽध्यायः
श्रीवैखानसे भगवच्छास्त्रे क्रियाधिकारः
१८०
द्वादशोऽध्यायः
स्नापनौत्सवयोः पृथक्प्रतिष्ठा
1(स्नापनौत्सवयोः पश्चात्प्रतिष्ठां प्रवदाम्यहम् ।
कौतुके स्थापिते पूर्वं शक्तौ सत्यां पुनस्तथा ॥ १ ॥
औत्सवं स्नापनं कृत्वा स्थापयेद्विभवार्हतः ।
बिम्बं सलक्षणं कृत्वा सङ्घातं विधिना चरेत् ॥ २ ॥
अक्ष्युन्मेषाधिवासौ च कृत्वा तस्य यथाविधि ।
सभ्याब्जकुण्डे वा कृत्वा प्रतिष्ठां पूर्ववच्चरेत् ॥ ३ ॥
अन्याग्निविहितं होमं सभ्य एव समाचरेत् ।
तत्र प्रणीय नित्याग्निं होमकर्म समाचरेत् ॥ ४ ॥
कुर्यान्नित्याग्निविच्छेदे पञ्चकुण्डानि पूर्ववत् ।
तत्रापि गार्हपत्याग्नेः प्रणीयान्येषु हूयताम् ॥ ५ ॥
पूर्वेद्युरेव शर्वर्यां रात्रिपूजावसानके ।
देवं विशेषतोऽभ्यर्च्य हविस्सम्यङ्निवेदयेत् ॥ ६ ॥
ध्रुवबेरे समावाह्य प्रणम्यैवानुमान्य च ।
संसाध्य विधिना कुम्भं तत्राऽवाह्य ध्रुवात्तथा ॥ ७ ॥
कुम्भं बिम्बस्य पार्श्वे तु स्नानश्वभ्रे निवेश्य च ।
स्नापनं शयनारोहं तथा कौतुकबन्धनम् ॥ ८ ॥
1.
इत आरभ्यसार्धपञ्चविंशतिश्लोकपर्यन्तं मातृकान्तरेषु न दृश्यते ।
१८१
हौत्रं होमं तथा कृत्वा प्रातस्संस्थाप्य पार्श्वयोः ।
कृत्वा मन्त्राक्षरन्यासौ पूर्वमावाह्य कौतुके ॥ ९ ॥
पश्चाच्चैवौत्सेवेऽर्चायां समावाह्य तथा ध्रुवात् ।
आसनादिभिरभ्यर्च्य हविस्सम्यक् निवेदयेत् ॥ १० ॥
उत्सवं चौत्सवे बिम्बे स्नापने स्नापनं तथा ।
यथाशक्ति प्रकुर्वीत दद्यादाचार्यदक्षिणाम् ॥ ११ ॥
लौकिकस्थापनायान्तु नित्याग्निर्न प्रणीयते ।
आवाहनं तथा कुम्भे कुर्यादादित्यमण्डलात् ॥ १२ ॥
कुम्भात्तु लौकिके बिम्बे समावाह्य समर्चयेत् ।
एकबेरविधानञ्चेत् स्थापनं न विधीयते ॥ १३ ॥
कारयित्वौत्सवं बिम्बे रात्रिपूजावसानके ।
एकबेरं समभ्यर्च्य कुम्भे शक्तिं निवेश्य च ॥ १४ ॥
पूर्ववत्स्थापनादीनि कारयित्वा यथाविधि ।
एकबेरे समावाह्य तस्मादावाह्य चार्चयेत् ॥ १५ ॥
एष एव विशेषः स्यादन्यत्सर्वञ्च पूर्ववत् ।
बलिबेरस्य पृथक्प्रतिष्ठा
बलिबेरप्रतिष्ठा चेत्तस्मिन्नावाह्य कौतुके ॥ १६ ॥
समभ्यर्च्य निवेद्यैव बल्युत्सवमथाचरेत् ।
देव्योः पश्चात् प्रतिष्ठा
देव्योः पश्चात्प्रतिष्ठायां विशेषो वक्ष्यतेऽधुना ॥ १७ ॥
देव्यौ स्थावरबिम्बस्य न प्रतिष्ठापयेत्पुनः ।
जङ्गमानान्तु बिम्बानां पुनर्देव्यौ च कल्पयेत् ॥ १८ ॥
द्वादशोऽध्यायः
श्रीवैखानसे भगवच्छास्त्रे क्रियाधिकारः
१८२
ध्रुवे देवीवियुक्तेऽपि देवीयुक्तञ्च कौतुकम् ।
कुर्यात्सर्वप्रयत्नेन विशेषादौत्सवं तथा ॥ १९ ॥
अक्ष्युन्मेषाधिवासौ च कृत्वा तन्मन्त्रमुच्चरन् ।
पार्श्वयोर्यज्ञशालायां कुर्यादौपासनद्वयम् ॥ २० ॥
तयोर्नित्याग्निमाधाय यथोक्तं होममाचरेत् ।
ध्रुवस्य देवीबिम्बाभ्यां शक्तिमावाह्य कुम्भयोः ॥ २१ ॥
स्नपनं शयनं कुम्भं होमञ्च पृथगेव वा ।
सर्वञ्च पूर्ववत्कृत्वा प्रातः स्नात्वा यथाविधि ॥ २२ ॥
ध्रुवदेव्योस्समावाह्य ताभ्यामावाहयेत्तयोः ।
तच्छक्तिपूर्वं संस्काराद्विवाहं न प्रकल्पयेत् ॥ २३ ॥
देवेनाप्यथवा साकं प्रतिष्ठामाचरेत्तयोः ।
निवेश्य कौतुकाच्छक्तिं ध्रुवबेरे यथाविधि ॥ २४ ॥
ध्रुवबेरात्तथा कुम्भे शक्तिमावाह्य पूर्ववत् ।
स्नानश्वभ्रे प्रतिष्ठाप्य देवीं कुम्भञ्च दक्षिणे ॥ २५ ॥
पार्श्वयोः श्वभ्रयोर्देव्यौ प्रतिष्ठाप्य पृथक्पृथक् ।
1स्नापयित्वैकवेद्यान्तु शाययित्वैव मन्त्रतः ॥ २६ ॥
हौत्रादि सकलं कर्म कृत्वा पूर्वोक्तमार्गतः ।
कुम्भाद्ध्रुवे समावाह्य तस्मादावाहयेज्जले? ॥ २७ ॥
1.
इतः पूर्वं अधोलिखितसार्धश्लोकः मातृकान्तरेषूपलभ्यते ॥ अनेनैव ग्रन्थेन तासु
मातृकास्वध्यायारम्भश्च ॥ ध्रुवत्य कौतुकस्यापि स्नापनस्यौत्सवस्य च । बलिबेरस्य
देव्योश्च प्रतिष्ठां सहृकारयेत् । पृथगेव प्रतिष्ठां चेत्संस्नाप्य च पृथक् पृथक् इति॥
१८३
विवाहविधिमत्रापि नाचरेदिति शासनम् ।
ध्रुवे देवीवियुक्तेऽपि मथितेनैव वह्निना ॥ २८ ॥
आघारं विधिवत्तत्र कृत्वौपासनकुण्डके ।
देव्यौ तु पूर्ववद्ध्यात्वा हृदयाद्वाऽर्कमण्डलात् ॥ २९ ॥
आवाह्य कुम्भयोर्देव्यौ होमकर्मावसानके ।
कुम्भात्तद्बिम्बयोर्भक्त्या समावाह्य समर्चयेत् ॥ ३० ॥
देवीभ्यामौत्सवे सार्धं स्थाप्यमाने तपोधनाः ।
ध्रुवे देवीवियुक्तेऽपि कुम्भं संसाध्य पूर्ववत् ॥ ३१ ॥
1कुम्भे बिम्बात्समावाह्य देवं देव्यौ ततः परम् ।
आवाह्य हृदयाद्ध्यायंस्तथैवादित्यमण्डलात् ॥ ३२ ॥
पूर्ववत् स्नपनादीनि कृत्वा सर्वाणि तत्र वै ।
देवदेवं समावाह्य 2ध्रुवबेरे तु पूर्ववत् ॥ ३३ ॥
तस्माद्देवं समावाह्य कुम्भाद्देव्यौ समावहेत् ।
कौतुकव्यतिरिक्तप्रतिष्ठायां विशेषः
कौतुकव्यतिरिक्तानां स्थापनायां तपोधनाः ॥ ३४ ॥
परिषद्देवताह्वानं सर्वदेवार्चनं तथा ।
परिषद्देवताहोमं वर्जयेदिति शासनम् ॥ ३५ ॥
अथवा देवदेवस्य देव्योश्चैव पृथक्पृथक् ।
शयनं कुम्भपूजाञ्च कुर्यादित्येव केचन ॥ ३६ ॥
1.
कुम्भे बिम्बान्  आ.
2.
ध्रुवबेरात् आ.
द्वादशोऽध्यायः
श्रीवैखानसे भगवच्छास्त्रे क्रियाधिकारः
१८४
एकबेरप्रतिष्ठायां देव्यौ न स्थापयेत्पुनः ।
श्रीभूमिसहितं कुर्यादादावेव ध्रुवार्चनम् ॥ ३७ ॥
सर्वकामाभिवृद्ध्यर्थी श्रिया केवलमेव वा ।
स्थापयेदेकबेरस्य पश्चाद्वै केवलं श्रियम् ॥ ३८ ॥
देवीभ्यां रहितं कुर्यान्नारसिंह ध्रुवार्चनम् ।
इच्छन्ति योगमार्गेण सन्तस्सर्वे ध्रुवार्चनम् ॥ ३९ ॥
पटकुड्यादिबिम्बप्रतिष्ठा
पटकुड्यसुधाऽऽलेख्यबिम्बानां स्थापनाविधिम्
प्रवक्ष्यामि समासेन बिम्बं कृत्वा सलक्षणम् ॥ ४० ॥
औपासनाग्निमाधाय वास्तुहोमविधानतः ।
पर्यग्निपञ्चगव्याभ्यां शोधयित्वा समीपतः ॥ ४१ ॥
पूर्वोक्तेन क्रमेणैव कृत्वा तस्याक्षिमोचनम् ।
कुम्भं पूर्ववदादाय शुद्ध्यर्थं प्रोक्षणं चरेत् ॥ ४२ ॥
प्रदोषे समनुप्राप्ते कुण्डे चौपासने तथा ।
आघारं विधिवत्कृत्वा कुम्भं संसाध्य पूर्ववत् ॥ ४३ ॥
अभ्युक्ष्य सप्तकलशैर्बध्द्वा प्रतिसरं तथा ।
हौत्रं प्रशंस्य विधिना देवमावाह्य पूर्ववत् ॥ ४४ ॥
आवाहनक्रमेणैव निरूप्याज्याहुतीर्यजेत् ।
आदिमूर्तिप्रतिष्ठा चेद्वैष्णवं विष्णुसूक्तकम् ॥ ४५ ॥
सूक्तञ्च पौरुषं हुत्वा पुनश्चापि च वैष्णवम् ।
पञ्चवारुणसंयुक्तं जयादींश्च तथैव च ॥ ४६ ॥
१८५
यद्देवादींस्ततो हुत्वा सहस्राहुतिसंयुतम् ।
अवतारप्रतिष्ठा चेत्तत्तन्मत्रं शतं यजेत् ॥ ४७ ॥
प्रातर्मन्त्राक्षरन्यासं कृत्वाऽऽवाह्य स्मरन् हरिम् ।
अधस्तात्तस्य बिम्बस्य पीठं कृत्वा त्रिवेदिकम् ॥ ४८ ॥
1वितस्त्यायामविस्तारं षडङ्गुलसमुच्छ्रयम् ।
तस्सिन्कूर्चञ्च विन्यस्य द्वादशाङ्गुलमात्रकम् ॥ ४९ ॥
तस्मिन्देवं समावाह्य समभ्यर्च्य निवेदयेत् ।
अर्चनान्ते तथा बिम्बे विसर्जनमथाऽचरेत् ॥ ५० ॥
एष एव विशेषः स्यादन्यत्सर्वञ्च पूर्ववत् ।
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
पश्चात् स्नपनौत्सवेदेवीप्रतिष्ठाविधिर्नाम द्वादशोऽध्यायः
