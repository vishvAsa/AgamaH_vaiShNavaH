+++
title = "२८"
+++
 ॥
* * *
1.
 च कुरुते. ई.
2.
 अर्चयेदिति केशवम्. इ
३८९
अष्टाविंशोऽध्यायः
पात्राणां संस्कारः
पात्राणामर्चनाङ्गानां नवानां द्विजसत्तमाः ।
वक्ष्यामि शुद्धिसंस्कारं कृत्वा तं सम्यगाचरेत् ॥ १ ॥
1
लौहानामर्घ्यपात्राणां हविः पात्रस्य चैव हि
तथाऽऽचमनपात्राणां पाद्यार्थानां तथैव च ॥ २ ॥
स्नानावाहनपात्राणां बलिपात्रस्य चैव हि ।
2
नीराजनार्थपात्राणां धूपदीपार्थपात्रयोः ॥ ३ ॥
सहस्रधारापात्रस्य शङ्खपद्माङ्कपात्रयोः ।
लौहानां कलशादीनां त्रिपादानां तथैव च ॥ ४ ॥
3
सलक्षणानि कृत्वैतान्यद्भिश्च शोधयेत् ।
वास्तुहोमं ततो हुत्वा पर्यग्निकरणं तथा ॥ ५ ॥
पञ्चगव्योक्षणं कृत्वा धान्यपीठोपरि न्यसेत् ।
तत्तद्देवांत्समावाह्य समभ्यर्च्य निवेदयेत् ॥ ६ ॥
आवाहनादिपात्राणां चतुर्णां वरुणोऽधिपः ।
शङ्खानां पूर्वमेवोक्ता अर्चनायान्तु देवताः ॥ ७ ॥
अर्घ्यपानीयपात्राणां सोम एवाधिदैवतम् ।
हविःपात्राधिपो भानुः धूपपात्रे बृहस्पतिः ॥ ८ ॥
दीपनीराजनार्थानां पात्राणां श्रीरुदाहृता ।
सहस्रधारापात्रे तु प्रकृतिः कर्णिकान्तरे ॥ ९  ॥
1.
पञ्चानाञ्चैव. ई.       2.
तथाऽचमन. ई.       3.
सन्ध्यारक्षणपात्राणां. ई.
श्रीवैखानसे भगवच्छास्त्रे क्रियाधिकारः
३९०
दलाष्टकेऽष्टैश्वर्याणि चतुर्वेदास्तु तत्र च ।
शङ्कपद्मनिधी पूज्यौ शङ्खपद्माङ्कपात्रयोः ॥ १० ॥
घण्टायां पूर्वमेवोक्तानधिदेवांत्समाह्वयेत् ।
पात्राणां करकादीनां 1त्रिपादानां तथैव च ॥ ११ ॥
महाभूतानि पञ्चैव स्कन्दश्च कलशाधिपः (?) ।
इत्युक्तान् सर्वपात्राणामधिदेवांत्समर्चयेत् ॥ १२ ॥
शयनासनयानानां संस्कारः
शयनासनयानानां संस्कारञ्च वदाम्यहम् ।
शय्यां खट्वासने पीठं रथरङ्गं तथैव च ॥ १३ ॥
शिबिकाञ्चैव यानानि तानि कृत्वा यथाविधि ।
औपासनाग्निमाधाय वास्तुहोमं यजेत्ततः ॥ १४ ॥
पर्यग्निपञ्चगव्याभ्यां शोधयित्वा तु पूर्ववत् ।
धर्म ज्ञानमथैश्वर्यं वैराग्यमिति वै पृथक् ॥ १५ ॥
शयनासनयानानां पादानामधिदेवताः ।
शयनाधिपतिश्शेषो धर्म एवाऽसनाधिपः ॥ १६ ॥
यानानामपि सर्वेषां गरुडस्त्वधिदेवता ।
कुम्भे तु साधिते सम्यक् ध्यात्वा वै तत्तदीश्वरान् ॥ १७ ॥
संस्नाप्य सप्तकलशैः धान्योपरि निवेश्य च ।
बद्ध्वा प्रतिसरं पादे पूर्वस्मिन्नेव दक्षिणे ॥ १८ ॥
तांस्तान् देवांत्समावाह्य हौत्रकर्मावसानके ।
आवाहनक्रमेणाऽज्यं निरुप्याज्याहुतीर्यजेत् ॥ १९ ॥
1.
पञ्चानां कलशाधिपाः (?)
३९१
तत्तद्दैवत्यमन्त्रांस्तु शतमष्टोत्तरं यजेत् ।
तत्तन्मूर्तिभिरावाह्य तत्तत्प्रोक्ताधिदेवताः ॥ २० ॥
अष्टोपचारैरभ्यर्च्य देवमारोपयेत्पुनः ।
अर्चयेदासने याने कुर्याद्धामप्रदक्षिणम् ॥ २१ ॥
शयने शाययेदेवं पूजेयेद्वा यथाविधि ।
अन्यानि सर्वपात्राणि शोधयेच्च यथोचितम् ॥ २२ ॥
प्रच्छन्नपटस्य
सूतादिप्रतिलोमाश्च पाषण्डाः पतितास्तथा ।
नास्तिका भिन्नमर्यादास्तथा वै वेददूषकाः ॥ २३ ॥
पापरोगयुताश्चैव तथैव गुरुनिन्दकाः ।
अर्चनं देवदेवस्य हविर्दानञ्च वीक्षितुम् ॥ २४ ॥
नर्हन्ति तस्मात्कुर्वीत द्वारं यवनिकावृतम् ।
महापातकिनाञ्चापि सन्निधिं परिवर्जयेत् ॥ २५ ॥
तस्मात् द्वारसमायामं कुर्याद्यवनिकापटम् ।
द्वारं यवनिकाच्छन्नमकृत्वा पूजयेद्यदि ॥ २६ ॥
हुत्वा तद्द्वारदैवत्यं वैष्णवं व्याहृतीर्यजेत् ।
देवदेवञ्च संस्नाप्य समभ्यर्च्य निवेदयेत् ॥ २७ ॥
पूजाद्रव्याधिदेवार्चामकृत्वा पूजयेद्यदि ।
हुत्वा तद्द्वारदैवत्यं वैष्णवं व्याहृतीर्यजेत् ॥ २८ ॥
1(द्रव्याधिदेवतापूजां कृत्वा तैरेव पूजयेत् ।
उक्तकाले तु सम्पूर्णे कुर्याद्वै द्वारबन्धनम् ॥ २९ ॥
1.
कुण्डलितः पाठः ख. कोश एव.
अष्टाविंशोऽध्यायः
श्रीवैखानसे भगवच्छास्त्रे क्रियाधिकारः
३९२
न कुर्याद्यदि मोहेन सन्ध्यान्ते द्वारबन्धनम् ।
उद्घाटने तदाऽकाले तस्य दोषस्य शान्तये ॥ ३० ॥
वैष्णवं पौरुषं सूक्तं विष्णुसूक्तं तथैव च ।
तत्तत्सन्ध्याधिदैवत्यं हुत्वा कुर्याच्च बन्धनम् ॥ ३१ ॥
प्रातस्सन्ध्येन्द्रदैवत्या माध्याह्नी रविदैवता ।
तथा वरुणदैवत्या सायंसन्ध्या प्रकीर्तिता ॥ ३२ ॥
पक्वं ग्रहणवेलायां ग्रहणात्पूर्वमेव वा ।
हविर्निवेदयेन्नैव यदि मोहान्निवेदयेत् ॥ ३३ ॥
पीड्यते तु जगत्सर्वमाधिव्याध्याद्युपद्रवैः ।
वैष्णवं विष्णुसूक्तञ्च मन्त्रांश्च ग्रहदैवतान् ॥ ३४ ॥
हुत्वा संस्नाप्य देवेशं समभ्यर्च्य निवेदयेत् ।
नवीकरणे विशेषविधयः
एकबेरविमानानां पौरुषाणां विशेषतः ॥ ३५ ॥
तथैवोध्दृतबिम्बानां जीर्णानान्तु पुनः कृतौ ।
पूर्वप्रमाणादधिकं यदि कुर्यान्न दोषकृत् ॥ ३६ ॥
पादानुगुणमेवैतत्परितो वर्धयेत्तथा ।
पूर्वं मृदालयं यत्तद्दिष्टकादिप्रकल्पने ॥ ३७ ॥
परितो वर्धयित्वैव कारयेदालये तथा ।
प्राकाराणान्तु जीर्णानां पुनस्सन्धानकर्मणि ॥ ३८ ॥
अथवा मृण्मयानाञ्च यदि वृद्धिं तथेच्छति ।
परितो वार्धयेदेवं प्राच्युदीच्योरथापि वा ॥ ३९ ॥
३९३
यद्यग्रे ग्रामवीथी स्यात्तिसृष्वाशासु वर्धयेत् ।
शालानां मण्डपानाञ्च पार्श्वयोरग्रतस्तथा ॥ ४० ॥
वृद्धिं कुर्याद्विशेषेण प्राच्युदीच्योरथापि वा ।
उदीच्यामग्रतश्चैव वर्धयेत्पचनालयम् ॥ ४१ ॥
एकतस्सङ्कटञ्चेत्तु नदीसागरपर्वतैः ।
वर्धयेदन्यपार्श्वेषु नात्र कार्या विचारणा ॥ ४२ ॥
दक्षिणापरवृद्धिश्चेत्क्षेमस्स्यात्तु न जातुचित् ।
प्राकारमण्डपादीनां सालानां न समाहरेत् ॥ ४३ ॥
मण्डपादिषु सर्वेषु हीनद्रव्यकृतेषु च ।
न्यूनं वाऽप्यधिकं वाऽपि कारयेद्देशिकोत्तमः ॥ ४४ ॥
मुख्यद्रव्यकृतं यत्तु न्यूनं वाऽप्यधिकं न च ।
कारयेच्चेत्तदज्ञानाद्यजमानो विनश्यति ॥ ४५ ॥
(तस्मात्सर्वप्रयत्नेन यथापूर्वं समाचरेत् ।)
महानसोत्तरे वाऽथ कुर्यादभिमुखे तथा ॥ ४६ ॥
तटाकादिकल्पनम्
देवालयस्याभिमुखे तटाकं परिकल्पयेत् ।
तटाकमानं निश्चित्य रज्जुनाऽऽयादि शोधयेत् ॥ ४७ ॥
तताहतायतेनैव कुर्यादायादिशोधनम् ।
नाहेन तिथिवारौ च कल्पयेदिति शासनम् ॥ ४८ ॥
वृत्तार्धं तेन चाहृत्य कूपस्यायादिशोधनम् ।
सर्वारामोपकार्याणामग्रे वापीं प्रकल्पयेत् ॥ ४९ ॥
अष्टाविंशोऽध्यायः
श्रीवैखानसे भगवच्छास्त्रे क्रियाधिकारः
३९४
अथ तेषां प्रवक्ष्यामि संस्कारं मुनिसत्तमाः ।
वापीकूपतटाकानां तटमश्मेष्टकादिभिः ॥ ५० ॥
दृढमाबध्द्यकाष्ठासु सोपानक्रमसंयुतम् ।
दशाहे तु ततोऽतीते वास्तुहोमं ततो यजेत्॥ ५१ ॥
पर्यग्निकरणं कृत्वा पञ्चगव्येन शोंधयेत् ।
तन्तुना कुम्भमावेष्ट्य नादेयजलपूरितम् ॥ ५२ ॥
तीर्थमृत्तोयसौवर्णकूर्मयादस्समुज्जवलम् ।
कुशकूर्चाक्षतोपेतं पुण्यपुष्पोपशोभितम् ॥ ५३ ॥
धान्यपीठे प्रतिष्ठाप्य वस्त्रयुग्मेन वेष्ट्य च ।
‘आपो हि ष्ठा’ दि मन्त्राणामनुवाकद्वयं जपेत् ॥ ५४ ॥
‘नमो वाचे’ समुच्चार्य ‘शन्नो वात’ इतीर्य च ।
‘आपो वा इद’ मित्युक्त्वा मन्त्रैर्वेदादिभिस्तथा ॥ ५५ ॥
अभिमन्त्र्य च तत्कुम्भं तस्मिन्वरुणमर्चयेत् ।
‘आपो वा इद’ मित्मुक्त्वा कुम्भतोयन्तु तत्पुनः ॥ ५६ ॥
वापीकूपतटाकेषु प्राङ्मुखः प्रक्षिपेद्गुरुः ।
एवं कृत्वा ततस्तोयमुपयुञ्जीत कर्मसु ॥ ५७॥
अन्यथा यदि कुर्यात्तु प्रायश्चित्तं विधीयते ।
महाशान्तिं सकृद्धुत्वा प्रतिष्ठां पुनराचरेत् ॥ ५८ ॥
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
पात्रसंस्कारविधिर्नाम अष्टाविंशोऽध्यायः
