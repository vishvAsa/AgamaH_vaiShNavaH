+++
title = "३९"
+++

५०९
एकोनचत्वारिंशोऽध्यायः
यागशालाकल्पनम्
अतः परं प्रवक्ष्यामि सर्वाग्निस्थापनक्रमम् ।
सूत्रैश्चतुर्भिः षड्भिश्च अष्टभिश्च क्रमाब्दुधः ॥ १ ॥
प्रागग्रैरुत्तराग्रैश्च पदं सम्यक् प्रकल्पयेत् ।
क्रमाद्भवेन्नवपदं पञ्चविंशतिकं तथा ॥ २ ॥
एकोनपञ्चाशत्कञ्च यागशालाविधौ पदम् ।
षोडशस्तम्भसंयुक्तं भवेन्नवपदे गृहे ॥ ३ ॥
षट्त्रिंशत्स्तम्भसंयुक्तं पञ्चविंशत्पदे गृहे
चतुष्षष्टिस्तम्भयुतं तद्भवेदुत्तमं गृहम् ॥ ४ ॥
अङ्कुरार्पणपददेवाः
अथ वक्ष्ये विशेषेण पददेवान् पदत्रये ।
मध्ये तु ब्रह्मणः स्थानमिन्द्रादीनान्तु तद्बहिः ॥ ५ ॥
ईशानेन्द्रान्तरे स्थानं गरुडस्य प्रकीर्तिम् ।
इन्द्राग्न्योरन्तरे स्थानं चक्रस्य परिकीर्तितम् ॥ ६ ॥
यमाग्न्योरन्तरे स्थानं श्रीभूतस्य प्रकीर्तितम् ।
यमस्य दक्षिणे स्थानं ब्रह्मणः परिकीर्तितम् ॥ ७ ॥
नीलवारुणयोर्मध्ये पुण्यस्थानमुदीरितम् ।
वरुणोदानयोर्मध्ये यत्पदं तद्भृगोर्विदुः ॥ ८ ॥
श्रीवैखानसे भगवच्छास्त्रे क्रियाधिकारः
५१०
धनदोदानयोर्मध्ये शङ्करस्य पदं भवेत् ।
कुबेरेशानयोर्मध्ये विष्वक्सेनपदं भवेत् ॥ ९ ॥
चतुर्थावरणेऽप्यूर्ध्वे देवताक्रम उच्यते ।
ईशानोर्ध्वपदे धाता इन्द्रस्योर्ध्वपदेऽर्यमा ॥ १० ॥
अंशुर्मित्रस्तथाऽऽग्नेये अग्नेरूर्ध्वपदद्वये ।
याम्योर्ध्वे वरुणः प्रोक्तो भग इन्द्रश्च र्नैॠते ॥ ११ ॥
विवस्वान् वारुणे पूषा पर्जन्यो मरुदूर्ध्वतः ।
त्वष्टा तु धनदस्थाने विष्णुः क्षत्तुरनन्तरम् ॥ १२ ॥
शेषितार्कपदञ्चैव द्वादशार्ककलापदम् ।
तत्पदेषु च तान् देवान् समावाह्य समर्चयेत् ॥ १३ ॥
सुदर्शनब्रह्मभुगुशान्तानामूर्ध्वके पदे ।
न्यक्षो विवस्वान् मित्रश्च क्षत्ता स्युः द्वारपालकाः ॥ १४ ॥
वीशोर्ध्वे प्रथमद्वारपालयोः स्थानमीरितम् ।
श्रीभूतोर्ध्वे विखनसः तापसस्य च कीर्तितम् ॥ १५ ॥
किष्किन्धतीर्थयोः स्थानं पुण्यस्योर्ध्वे प्रकीर्तितम् ।
शङ्करस्य पदादूर्ध्वं नागराजगणेशयोः ॥ १६ ॥
नित्याक्षहन्तयोः पूर्वं द्वारदक्षिणवामयोः ।
नित्याक्षहन्तयो (?) रुर्ध्वं स्थानं स्याद्ध्वजशङ्खयोः ॥ १७ ॥
तत्तत् स्थाने समावाह्य समभ्यर्च्य निवेद्य च ।
औपासनाग्निकुण्डानि कुर्यात्तत्तत्पदेषु च ॥ १८ ॥
परिवारप्रतिष्ठायां तेषु कुण्डेषु होमयेत् ।
ग्रहसङ्ख्यापदं कूटं ब्रह्मदिक्पालदैवतम् ॥ १९॥
५११
पञ्चविंशत्पदं कूटमधुना सम्प्रवक्ष्यते ।
पूर्वं नवपदस्योक्ता मण्डपस्याधिदेवताः ॥ २० ॥
ईशवीशेन्द्रचक्राग्निश्रीभूतयमपद्मजाः ।
नीलपुण्यसरिद्राजख्यातीशोदानशङ्कराः ॥ २१ ॥
कुबेरशान्तौ पतयः ऊर्ध्वे षोडश देवताः ।
तत एकोनपञ्चाशत्पदसद्माधिपा इमे ॥ २२ ॥
पूर्वोक्तपञ्चविंशदिपदानान्तु पुरोदितम् ।
कुम्भवेद्याः दक्षिणतः पदमारभ्य तत्क्रमात् ॥ २३ ॥
धात्रादिद्वादशादित्यानर्चयेदन्तरान्तरा ।
द्वादशार्ककलाश्चापि समावाह्य समर्ययेत् ॥ २४ ॥
चतुःषष्टिपदे कूटे शिष्टेषु च पदेष्वपि ।
ऐशान्यां कुम्भवेदिः स्यात्पौण्डरीकञ्च पावके ॥ २५ ॥
अङ्कुरारोपणार्थन्तु र्नैॠत्यां वेदिका भवेत् ।
वास्तुपानाञ्च पूजार्थं वायव्ये चाऽपि वेदिका ॥ २६ ॥
पञ्चविशंद्गृहपदे चैवं नवपदात्मके ।
कुम्भवेदिः पौण्डरीकमङ्कुरार्पणवेदिका ॥ २७ ॥
वास्तुपानाञ्च पूजार्थं रचिता चापि वेदिका ।
तत्तत् स्थानेषु कर्तव्याः प्रयत्नेन मनीषिभिः ॥ २८ ॥
शिष्टानि तु पदानि स्युः सदस्यानामर्थार्त्वजाम् ।
सदस्या बहवः कार्याः विधिज्ञा दीर्घदर्शिनः ॥ २९ ॥
एकोनचत्वारिंशोऽध्यायः
श्रीवैखानसे भगवच्छास्त्रे क्रियाधिकारः
५१२
ॠत्विजां कृत्यानि
कर्मणान्तु समीपस्था उपद्रष्टार ईरिताः ।
सर्वार्त्विज्यमुपद्रष्टा सदस्येन सहार्हति ॥ ३० ॥
आचार्यस्यर्त्विजां होतुर्मन्त्रतन्त्रक्रियादिषु ।
अप्रज्ञातेषु विशये सर्वार्त्विज्यविधानतः ॥ ३१ ॥
उपद्रष्टा स्वयं कुर्यादथ चोपदिशेत्क्रियाः ।
सदस्याश्च तथा कुर्युर्न कुर्युरथवेच्छया ॥ ३२ ॥
परिवाराध्वर्यवश्च सप्ताग्न्यध्वर्यवस्तथा ।
ब्रह्मसोमावृत्विजौ द्वौ होता च कुशली युवा ॥ ३३ ॥
अक्ष्युन्मेषणवास्त्वग्निहोमार्थं द्वावथर्त्वजौ ।
स्नापनं सर्वदेवार्चां स्थापनञ्चेति कर्मसु ॥ ३४ ॥
ॠत्विजो वरणीयाः स्युर्यमादिगुणसंयुताः ।
आचार्यसदनं प्राप्य यजमानो मुदान्वितः ॥ ३५ ॥
वाद्यघोषसमायुक्तं स्वस्तिवाचनपूर्वकम् ।
ॠत्विग्भिः परिचारैश्च सहितं गुरुमत्वरः ॥ ३६ ॥
समाहूय समानीय यागशालामलङ्क ृताम् ।
उपवेश्यासनेष्वर्चेन्मधुपर्केण शक्तितः ॥ ३७ ॥
अनुमान्य च देवशं पुण्याहान्ते यथाक्रमम् ।
ॠत्विजो वरयेत्सर्वान् कार्यनिर्देशपूर्वकम् ॥ ३८ ॥
आदिमध्यावसानेषु सदस्यवरणं भवेत् ।
गुरुर्ब्रह्मा भृगुर्होता हरिर्वा समुदीर्यते ॥ ३९ ॥
५१३
परिवाराध्वर्यवश्च परिवारस्वरूपिणः ।
सप्ताग्न्यध्वर्यवश्चापि तत्तदग्निस्वरूपिणः ॥ ४० ॥
सर्वे देवाः सदस्याः स्युरुपद्रष्टा बृहस्पतिः
ब्रहोशहरयः प्रोक्ताः स्थापकस्नापकार्चकाः ॥ ४१ ॥
ब्रह्मसोमौ तु सम्प्रोक्तौ ब्रह्मसोमस्वरूपिणौ ।
अक्ष्युन्मेषणहोमर्त्विक् पञ्चभूतशरीरवान् ॥ ४२ ॥
वास्त्वग्न्यध्वर्युरुदितः साक्षाद्वै वास्तुपूरुषः ।
चक्रमीशामितानन्तरूपिणः परिचारकाः ॥ ४३ ॥
आचार्यादींस्तथारूपान् ध्यात्वाऽऽवाह्य समर्च्य च ।
‘भवन्तः कर्म कुर्वन्तु ममेद’ मिति याचयेत् ॥ ४४ ॥
वृताः सम्प्रार्थिताः सर्वे कर्म कुर्युः समाहिताः ।
प्रागग्रैरुत्तराग्रैश्च सूत्रैः स्यात्पदकल्पनम् ॥ ४५ ॥
विष्णुगायत्रिया कृत्वा पूजयेत्पददेवताः ।
गोमयालेपनं कुर्या ‘दाशा’ स्विति च मन्त्रतः ॥ ४६ ॥
श्वेततण्डुलचूर्णे चक्रवालादिभिर्बहु ।
यथामनोनेत्ररुचि त्वलङ्कुर्यात्समन्ततः ॥ ४७ ॥
दर्भमालादिभिर्विष्वग्वितानैः स्तम्भवेष्टनैः ।
यागशालामलङ्कुर्यादङ्कुरैः पालिकादिभिः ॥ ४८ ॥
ब्रह्मसोमामितानन्तचक्रवीशध्वजानपि ।
आरोपयेद्यज्ञगुप्त्यै शालाया उपरि क्रमात् ॥ ४९ ॥
सचतुस्त्रिद्व्यावृतिभिः शालास्त्रेधोत्तमाधमाः (?) ।
चतुःषष्टिस्तम्भयुतं षट्त्रिंशत्स्तम्भसंयुतम् ॥ ५० ॥
एकोनचत्वारिंशोऽध्यायः
श्रीवैखानसे भगवच्छास्त्रे क्रियाधिकारः
५१४
षोडशस्तम्भसंयुक्तं यज्ञसद्म त्रिधोदितम् ।
अष्टाविंशतिस्तम्भेषु बाह्यावरणगेषु च ॥ ५१ ॥
अष्टाविंशतिनक्षत्राण्यधिदेवान् समर्चयेत् ।
पङ्क्तिद्वितीयपादेषु शाखा विंशतिरीरिताः (?) ॥ ५२ ॥
अन्तरावरणस्तम्भा महाशाखादिदेवताः ।
प्रोक्तास्तस्मादन्तरङ्गाः (?) द्वादशादित्यदेवताः ॥ ५३ ॥
धर्मं ज्ञानञ्च वैराग्यमैश्वर्यमिति च क्रमात् ।
अन्तः स्तम्भचतुष्केषु अर्चयेदधिदेवताः ॥ ५४ ॥
अग्निपरिचर्याविशेषः
‘भूर्भुवस्स्वर्महर्जन’ इति व्याहृतिभिः च क्रमात् ।
गार्हपत्यादिकुण्डानि निर्मितानि स्वयम्भुवा ॥ ५५ ॥
भूरादीनाञ्च लोकानामाकृतीनि तथा स्मरेत् ।
गार्हपत्यादिकुण्डानामाकारस्तद्वदीरितः ॥ ५६ ॥
तपः सत्यमिति प्रोच्य पद्माग्निः श्रामणानलः ।
ब्रह्मणा कल्पितौ कुण्डौ तथैतौ कुरुते गुरुः ॥ ५७ ॥
संस्थाप्य गार्हपत्येऽग्निमादौ ‘भू’ रिति सञ्जपन्
‘भुव’ रादिभिरन्येषु कुण्डेष्वग्निं निधापयेत् ॥ ५८ ॥
ब्रह्माऽग्निं पञ्चधा कृत्वा पञ्चलोकेष्वकल्पयत् ।
‘पञ्चधाऽग्नीन् व्यक्राम’दित्येषा वैदिकी श्रुतिः ॥ ५९ ॥
वैकल्यमग्निहोत्राणां तपसाञ्चापि चालनम् ।
विचित्य श्रमणेनाग्निं स्वयम्भूरसृजत्पुरा ॥ ६० ॥
५१५
सोऽग्निः श्रामणकः प्रोक्तः सभ्यस्थानीय ईरितः ।
ब्रह्मणश्च विशेषेण हृदयाब्जे यतोऽजनि ॥ ६१ ॥
अब्जाग्निः स समाख्यातः तपोलोके प्रतिष्ठितः ।
तत्रान्योऽपि विधिः प्रोक्तो वह्नीनां वै निधापने ॥ ६२ ॥
जपन्वै विष्णुगायत्रीमन्ते विष्ण्वादिनामभिः ।
पञ्चभिः पञ्चकुण्डेषु सभ्यादिषु यथाक्रमम् ॥ ६३ ॥
नमः स्वाहा स्वधा स्वेकं चतुर्थ्यन्तं समुच्चरन् ।
अग्नीन् पञ्च समादध्याद्वासुदेवादि चोच्चरन् ॥ ६४ ॥
अग्निराधीयते यत्र प्रतिष्ठादिषु कर्मसु ।
भूरादिभिर्व्याहृतिभिः क्रमाद्धोमो विधीयते ॥ ६५ ॥
सप्तस्वग्निषु सप्तैव व्याहृतीर्जुहुयादिति ।
‘नर्य प्रजां म’ इत्याद्यैरुपतिष्ठेत पावकम् ॥ ६६ ॥
सप्ताग्निषु च तावद्भिः पञ्चभिः पञ्चवह्निषु ।
त्रिभिस्त्रिषु तथैकस्मिन् सभ्येन मनुना बुधः ॥ ६७ ॥
सभ्यादिस्थापने होमान् विष्ण्वादिक्रमतश्चरेत् ।
‘विष्णोर्नुका’ द्यैः सभ्यादीनुपतिष्ठेत भक्तितः ॥ ६८ ॥
वैष्णवैरुपतिष्ठेत मन्त्रैः श्रामणकानलम् ।
यावत्कर्मावसानन्तु तावत्पावकरक्षणम् ॥ ६९ ॥
नित्यहोमन्तु पुरतः प्रधानांश्च ततः परम् ।
कर्महोमं ततः कुर्यादुपस्थानमतः परम् ॥ ७० ॥
कार्यान्तेऽग्नीन् सुसङ्गृह्य समारोप्य च पूर्ववत् ।
नित्याग्नौ सर्वकर्माणि तत्रैव विधिना चरेत् ॥ ७१ ॥
एकोनचत्वारिंशोऽध्यायः
श्रीवैखानसे भगवच्छास्त्रे क्रियाधिकारः
५१६
आलयात्पुरतो वाऽपि याम्ये कौबेर एव वा ।
यागशालां प्रतिष्ठाप्य प्रतिष्ठाफलमाप्नुयात् ॥ ७२ ॥
महत्सु प्रायश्चित्तेषु महासम्प्रोक्षणादिषु ।
अरण्यां नित्यहोमाग्निमारोप्याऽदायचाऽचरेत् ॥ ७३ ॥
नित्यमग्निं धारयितुमशक्तः समिदादिषु ।
समारोप्याचरेत्कर्म सूत्रोक्तविधिना बुधः ॥ ७४ ॥
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
सर्वाग्निस्थापनक्रमो नाम एकोनचत्वारिंशोऽध्यायः ॥
॥ क्रियाधिकारस्समाप्तः ॥
* * *
