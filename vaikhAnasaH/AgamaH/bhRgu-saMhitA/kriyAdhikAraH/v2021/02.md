+++
title = "०२"
+++
द्वितीयोऽध्यायः
भूपरीक्षा
अङ्कुरार्पणकादूर्ध्व भूमिं सम्यक्यरीक्षयेत् ।
यजमानगृहे देवं सप्तविंशतिविग्रहैः ॥ १ ॥
पूजयित्वा जपन्नग्रे ‘प्रियतां भगवा’निति ।
प्रणम्य देवदेवेशं ‘प्रसी’ देत्यनुमान्य च ॥ २ ॥
वर्णजां कन्यकामेकामलङ्कृत्य यथोचितम् ।
पायसं प्राशयित्वा तां श्वेतवस्त्रानुलेपनाम् ॥ ३ ॥
पद्मदीपकरामग्रे गमयेत्सर्वमङ्गलैः ।
शाकुनं सूक्तमुच्चार्य स्वस्तिसूक्तं समुच्चरन् ॥ ४ ॥
आचार्यो यजमानश्च तोयधारापुरस्सरम् ।
गत्वा भूमिं समुद्दिष्टामारूढतरुजन्तुभिः ॥ ५ ॥
गन्धवर्णाकृतिरसैश्शकुनैश्च यथाविधि ।
सम्यक्परीक्ष्य पृथिवीं भूसूक्तं भूमिदैवतम् ॥ ६ ॥
जपन् भूमिं गृहीत्वा तु शोभनां दोषवर्जिताम् ।
‘अपक्रामन्तु भूतानि देवताश्चासुरादयः ॥ ७ ॥
विमानार्थं गृहीतेयं भूमिर्विष्णो’ रिति ब्रुवन् ।
उद्वास्य देवतास्सर्वा भूमिं तत्र समर्चयेत् ॥ ८ ॥
विमानं शिल्पिना सार्धमग्रमण्डपसंयुतम् ।
निश्चित्याऽवरणैर्युक्तं तृणगुल्मानि शोधयेत् ॥ ९ ॥
श्रीवैखानसे भगवच्छास्त्रे क्रियाधिकारः
१०
आचार्यवरणम्
भूमिः परीक्षिता येन गुरुणा विधिपूर्वकम् ।
कर्षणादि प्रतिष्ठान्तं कर्म तेनैव कारयेत् ॥ १० ॥
तदभावे तु तत्पुत्रं पौत्रं नप्तारमेव वा ।
तथैव भ्रातरं शिष्यं प्रशिष्यं गुरुमेव वा ॥ ११ ॥
सब्रह्मचारिणं वापि पूर्वाभावे तथोत्तरम् ।
तदनुज्ञातमन्यं वा आचार्यार्थं नियोजयेत् ॥ १२ ॥
अन्यथा चेन्महादोषो राजा राष्ट्रं विनश्यति ।
क्षीयन्ते वर्णधर्माश्च जायते वर्णसंकरः ॥ १३ ॥
अग्नयश्च न सिद्ध्यन्ति स्वाध्यायो न प्रवर्तते ।
विपरीतानि चान्यानि भविष्यत्यधरोत्तरम् ॥ १४ ॥
तस्मात्सर्वप्रयत्नेन प्रायश्चित्तं खिलोक्तवत् ।
कारयित्वा च तेनैव सर्वकर्माणि कारयेत् ॥ १५ ॥
सर्वत्र गुरुरित्युक्तः तत्तत्स्थानप्रवर्तकः ।
सकथञ्चिदयुक्तश्चेत्युक्तेनान्येन कारयेत् ॥ १६ ॥
तत्कर्मणोऽवसाने तु तस्मै दद्याच्च दक्षिणाम् ।
स्थानाचार्यः प्रधानः स्यात्तन्नियुक्तोऽन्य एव वा ॥ १७ ॥
आचरेत्सर्वकर्माणि तद्वंशजनितोऽपि वा ।
शिल्पिलक्षणम्
शिल्पिनस्त्रिविधाः प्रोक्तास्तत्तत्कर्मोपजीविनः ॥ १८ ॥
कुलालस्तक्षकश्चैव तथा पारशवस्त्विति ।
त्रैवस्तुकानि बेराणि शैलोर्ध्वे चित्रकर्म च ॥ १९ ॥
११
सुधाकर्म विमानोर्ध्वे भित्तौ चित्रक्रियादिकम् ।
एवं कुलालकः कुर्यान्मठाद्याभासकर्म यत् ॥ २० ॥
तत्तु पारशवः कुर्यात्तक्षकस्सर्वमेव तत् ।
लोहाश्मदारुबेराणि चाष्टबन्धादिकां क्रियाम् ॥ २१ ॥
ग्रामादिवास्तुविन्यासं वर्णिनां गृहकर्म च ।
प्रासादमण्डपद्वारप्राकाराणां च कल्पनम् ॥ २२ ॥
आचरेत्तक्षकस्सर्वं कुर्युश्शिल्पिन एव तत् ।
अन्यथा यदि स ग्रामो राजा राष्ट्रं च नश्यति1॥ २३ ॥
कर्षणम्
अतः परं प्रवक्ष्यामि परं कर्षणलक्षणम् ।
(उक्तेष्विष्टदिने शुद्धे कर्तुश्चाप्यनुकूलके) ॥ २४ ॥
षट्स्वाषाढादिमासेषु कर्षणं सम्यगाचरेत् ।
युगलाङ्गलक्लृप्त्यर्थमुक्तवृक्षं समाहरेत् ॥ २५ ॥
संशोध्य वृक्षमूलं च गोमयेनोपलिप्य च ।
रुद्रभूतेन्द्रकीनाशान् मातॄस्सोमं च वीरकम् ॥ २६ ॥
अष्टोपचारैरभ्यर्च्य बलिं दत्वा च तद्वने ।
रुद्रेन्द्रयमवृक्षेन्द्रान्वृक्षमूले तथाऽर्चयेत् ॥ २७ ॥
वनस्पतिभ्य इत्युक्त्वा कुमारीभ्य उदीर्य च ।
वृक्षराजेभ्य इत्युक्त्वा परितश्च बलिं ददेत् ॥ २८ ॥
1.
आद्यप्रभृति २३ श्लोका एते आ, कोशसमुदाये न पठ्यन्ते, द्वितीयाध्यायारम्भश्चेतः
पश्चात् दृश्यते ।
द्वितीयोऽध्यायः
श्रीवैखानसे भगवच्छास्त्रे क्रियाधिकारः
१२
सर्वकामप्रदेभ्यश्च पश्चाद्धोमं समाचरेत् ।
अग्नये वनराजाय सोमाय च 1यमाय च ॥ २९ ॥
2शाखाय स्थूललाक्षाय 3व्याधाय मृगरूपिणे ।
वनस्पतिभ्यः कुमारीभ्यो वल्लीभ्यः कुसुमाय च ॥ ३० ॥
शलाटवे बृहत्त्वचे पुण्यायामृततेजसे ।
सूर्याय 4हरिरूपाय श्रुङ्गिणे भूतरूपिणे ॥ ३१ ॥
नागहस्ताय दिव्याय त्रिहस्ताय तथैव च ।
विघ्नाय विघ्नरूपाय विनायकमुदीर्य च ॥ ३२ ॥
5प्रसारिणे मुरुण्डाय 6न्यर्णायेति समुच्चरन् ।
नागेभ्यो भूतराजेभ्यश्चारणेभ्य इति ब्रुवन् ॥ ३३ ॥
दिवा नक्तंचेरभ्यश्च 7संध्याभ्यश्च तथैव च ।
सन्ध्याचरेभ्य इत्युक्त्वा अप्सरोभ्यस्तथैव च ॥ ३४ ॥
यक्षीभ्यश्च कुमारीभ्योऽप्यासुरीभ्यस्तथैव च ।
राक्षसीभ्यः पिशाचेभ्यो वनाय स्थलचारिणे ॥ ३५ ॥
जुहुयाद्वृक्षदेवेभ्यः स्थानदेवेभ्य एव च ।
रूपिभ्यो मिथुनेभ्यश्च सुखेभ्यश्च जुहोति च ॥ ३६ ॥
व्याहृतीश्च तथा हुत्वा ‘निर्दग्ध’ मिति चोच्चरन् ।
पर्यग्निकरणं कृत्वा वृक्षस्य च पुनर्यजेत् ॥ ३७ ॥
सर्वेश्वराय मातृभ्यो वक्रतुण्डाय मूर्तिभिः ।
हुत्वा मातृस्तथा सोमं वक्रतुण्डं च पूजयेत् ॥ ३८ ॥
1.
जयाय.  आ.2.
शङ्खाय.  आ.  3.
 वायवे.  आ.  4.
सूर्यरूपाय.  आ.
5.
प्रासारिणे. आ.        6.
अग्रये. आ.     7.
सन्धिभ्य.  आ.
१३
पुण्याहं वाचयित्वा तु बध्द्वा प्रतिसरं तथा ।
रात्रिशेषं ततो नीत्वा प्रातस्स्नात्वा यथाविधि ॥ ३९ ॥
छेदयित्वा तरुं सम्यग्युगादीन्परिकल्पयेत् ।
लक्षणं तु युगादीनां खिलोक्तविधिना चरेत् ॥ ४० ॥
प्राच्यामुदीच्यां वा स्थित्वा प्रागादिषु सुविन्यसेत् ।
बलिं दत्वा समाहृत्य गन्धोदैरभिषिच्य च ॥ ४१ ॥
देवदेवं समभ्यर्चेत् सप्तविंशतिविग्रहैः ।
चतुर्विंशतिमायामं चतुरश्रं सुलक्षणम् ॥ ४२ ॥
षडङ्गुलसमुत्सेधं रत्निमात्रं त्रिमेखलम् ।
अन्यत्रापि समुद्दिष्टं पीठमेवं तथार्चने ॥ ४३ ॥
देवेभ्यश्चापि भूतेभ्यो नागयक्षेभ्य एव च ।
पिशाचेभ्यस्सर्वभूतेभ्यो राक्षसेभ्यस्तथैव च ॥ ४४ ॥
वैरोचनगणेभ्यश्च परितो निक्षिपेद्बलिम् ।
मध्ये नागबलिं दत्वा कृत्वा पुण्याहमत्वरः ॥ ४५ ॥
बलीवर्दावलङ्कृत्य रूप्यश्रृङ्गखुरौ शुभौ ।
दक्षिणे पूर्वपादे तु बध्नीयात्कौतुकं तयोः ॥ ४६ ॥
रात्रिशेषं निनीयैव प्रातः स्नात्वा विधानतः ।
तस्य पश्चिमदेशे तं देवदेवं समर्चयेत् ॥ ४७ ॥
चक्रवीशामितैस्सार्धमभ्यर्च्याऽचमनान्तकैः ।
‘प्रियतां मेदि’ नीत्युक्त्वा पञ्चभिर्भूमिदैवतैः ॥ ४८ ॥
प्रणम्य भूमिं देवेशं प्रणम्यैवानुमान्य च ।
‘नमो वरुण’ इत्यद्भिः कृत्वा सीमाविनिर्णयम् ॥ ४९ ॥
द्वितीयोऽध्यायः
श्रीवैखानसे भगवच्छास्त्रे क्रियाधिकारः
१४
‘अक्षैर्मादीव्य’ इत्युक्त्वा प्रोक्षयेत्कर्षकं पुनः ।
दक्षिणे ‘त्वं वृषे त्युक्त्वा ‘सौरभेये’ ति वामतः ॥ ५० ॥
कुशरज्ज्वा युगे बध्द्वा ‘युगं युग’ इति ब्रुवन् ।
युगे लाङ्गलमाबद्ध्य कुशरज्ज्वा स्मरन् हरिम् ॥ ५१ ॥
‘ॠषिं गृह्णामि’ मन्त्रेण गृह्णीयादृषिमत्वरः ।
‘विष्णुर्मा’ मुच्चरन् मन्त्रमात्मरक्षां प्रकल्प्य च ॥ ५२ ॥
‘येऽस्मिन्देशे’ इति जपन् कर्षणं तत्र कारयेत् ।
सर्वबीजानि चाऽहृत्य ‘इमे बीजा’, इति स्पृशन् ॥ ५३ ॥
‘देवि त्व’ यीति मन्त्रेण प्रदक्षिणवशेन तु ।
1उप्त्वा तु सर्वबीजानि जलसेकं च कारयेत् ॥ ५४ ॥
2दक्षिणोक्तविधानेन दद्यादाचार्यदक्षिणाम् ।
सद्यः कर्षणम्
एवं कर्तुमशक्तश्च सद्यः कुर्यात्त्वरान्वितः ॥ ५५ ॥
भूमिं परीक्ष्य सद्यस्तु कर्षयित्वा यथाविधि ।
बीजानि च समाहृत्य ब्राह्मणेभ्यः प्रदाय च ॥ ५६ ॥
तृणपूलं पलालं वा समास्तीर्य च सर्वतः ।
गोगणांस्तत्र चानीय गोगणेभ्यो निवेदयेत् ॥ ५७ ॥
‘भुञ्जन्तु देवा इत्युक्त्वा बलिं तत्र समर्पयेत् ।
देवायार्घ्यं निवेद्यैव प्रणम्यैवानुमान्य च ॥ ५८ ॥
1.
क्षिप्त्वा.  इ.
2.
रक्षां सम्यग्विधायैव । इ.
१५
पदकल्पनम्
एकाशीतिपदं कृत्वा सम्पूज्य पददेवताः ।
गर्भालयं समुद्दिश्य उपपीठपदं नयेत् ॥ ५९ ॥
नागादि पञ्चभूतान्तं पञ्च पञ्च पदाधिपाः ।
प्रागुदक्पञ्चसूत्रस्थास्सन्धिस्था देवता इमाः ॥ ६० ॥
शेषादीन् बहिरभ्यर्च्य पश्चिमादि बहिर्मुखान् ।
कुस्तुरुण्डादयः पूज्या आग्नेयादि प्रदक्षिणम् ॥ ६१ ॥
(प्रागुदग्वेदसूत्रस्थाः पदे पूज्या विशेषतः)
किष्किन्धादि हितान्ताश्च मध्ये प्रागादि दिक्ष्वपि ।
अङ्कणे तु समभ्यर्च्य सक्त्वपूपैर्बलिं ददेत् ॥ ६२ ॥
पिशाचेभ्यश्च भूतेभ्यो बलिं दत्वा जलान्वितम् ।
ब्रह्मपद्मविधिं कृत्वा परीक्ष्य च शुभाशुभे ॥ ६३ ॥
अशुभे शान्तिहोमान्ते शुभे कर्म समाचेरत् ।
ग्रामकल्पनम्
ग्राममानं विनिश्चित्य कृत्वाऽऽयादिपरीक्षणम् ॥ ६४ ॥
प्रागुत्तराननैस्सूत्रैर्दशभिस्सप्तभिर्युतैः ।
पदं कृत्वा विधानेन चतुष्षष्टिं चतुर्गुणम् ॥ ६५ ॥
त्यक्त्वा ब्राह्मं च पैशाचं विप्रावासं प्रकल्पयेत् ।
ब्राह्मे वायव्यभागे तु प्राङ्मुखं विष्णुमन्दिरम् ॥ ६६ ॥
ईशानानलनीलेषु सभागोष्ठापणान् क्रमात् ।
पश्चिमे यदि कुर्याच्चेद्ब्रह्मसूत्रात्तथोत्तरे ॥ ६७ ॥
द्वितीयोऽध्यायः
श्रीवैखानसे भगवच्छास्त्रे क्रियाधिकारः
१६
विसृज्य भागं पैशाचं बहिरन्तरथापि वा ।
विमानं प्राङ्मुखं कुर्यादिति पूर्वजशासनम् ॥ ६८ ॥
यदि पैशाचभागस्थ देवदेवस्य मन्दिरम् ।
आधिव्याध्यादिभिस्सर्वे पीड्यन्ते वास्तुवासिनः ॥ ६९ ॥
चतुष्षष्टिविभागे तु बहिरावरणे तथा ।
भद्रकाळीं हरं चापि शास्तारं बहिरंशके ॥ ७० ॥
बहिर्मुखान् क्रमात्कुर्यात्सर्वेऽन्ये तद्बहिः स्थिताः ।
मानुषेऽभ्यन्तरेऽर्धांशे गृहश्रेणीं प्रकल्प्य च ॥ ७९ ॥
(पैशाचे बहिरर्धे तु गृहवाटीं प्रकल्प्य च)
पैशाचे बहिरर्धेतु गृहनाडीं प्रकल्पयेत् ।
एवं देशं विनिश्चित्य विमानं परिकल्पयेत् ॥ ७२ ॥
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
कर्षणादिपदविन्यासविधिर्नाम द्वितीयोऽध्यायः1 ॥
* * *
1.
