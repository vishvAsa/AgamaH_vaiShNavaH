+++
title = "२२"
+++

एकविंशोऽध्यायः
श्रीवैखानसे भगवच्छास्त्रे क्रियाधिकारः
३०६
द्वाविंशोऽध्यायः
स्थापनदोषप्रपञ्चः
यथोक्तगुणहीनेन गुरुणा स्थापकादिभिः ।
उक्तदोषयुतैर्वाऽपि स्थापिते पुरुषोत्तमे ॥ १ ॥
त्रिरात्रं तां महाशान्तिमब्जाग्नौ जुहुयात्पुनः ।
उक्तलक्षणसम्पन्नगुरुणा स्थापयेत्पुनः ॥ २ ॥
यत्स्थानं यदधीनं स्यात् स तस्याऽचार्य उच्यते ।
स चेदयुक्तस्त्वन्येन सर्वकर्माणि कारयेत् ॥ ३ ॥
स कुर्यादन्य आचार्यस्तदनुज्ञापुरस्सरम् ।
अन्यथा यजमानस्य ग्रामस्य च विपद्भवेत् ॥ ४ ॥
पौण्डरीके महाशान्तिमेकाहं जुहुयात्पुनः ।
अनुक्तपक्षनक्षत्रराशिषु स्थापने कृते ॥ ५ ॥
पुनः प्रतिष्ठामार्गेण प्रतिष्ठां पुनराचरेत् ।
अक्ष्युन्मेषाधिवासौ तु अकृत्वा स्थापयेद्यदि ॥ ६ ॥
कृत्वा तु पूर्ववत्तत्तत् प्रतिष्ठां पुनराचरेत् ।
बहुद्रव्यक्रियाहीने क्रियाणाञ्च विपर्यये ॥ ७ ॥
कुम्भपूजाविहीने च ध्यानहीने विपर्यये ।
स्नपने च विहीने वै तथा कौतुकबन्धने ॥ ८ ॥
शयने च तथा हौत्रे देवतावाहने तथा ।
तथा होमेषु हीनेषु विपर्यासे च केषु च ॥ ९ ॥
३०७
रत्नादिन्यासहीने च ध्रुवकौतुकयोस्तथा ।
आचार्यबुद्धिक्षोभे च प्रतिष्ठायां विशेषतः ॥ १० ॥
तस्मिन् काले महोत्पाते दुर्निमित्तस्य दर्शने ।
एवं महाप्रतिष्ठायां दोषान्तरसमागमे ॥ ११ ॥
पुनः प्रतिष्ठा कर्तव्या तस्य दोषस्य शान्तये ।
अक्ष्युन्मेषाधिवासौ च रत्नादिन्यासमेव च ॥ १२ ॥
एतान् पुनःप्रतिष्ठायां नाचरेदिति शासनम् ।
यद्यत्तेषु विहीनं स्यात्तत्तत्कृत्वा समाचरेत् ॥ १३ ॥
पञ्चाग्नीन् पौण्डरीकाग्निं सभ्याग्निमिति केचन ।
पुनःप्रतिष्ठा यत्रोक्ता तत्र तत्रैवमेवहि ॥ १४ ॥
कृत्वा नित्याग्निविच्छेदे पञ्चाग्नीन् पूर्ववद्बुधः ।
आधाय गार्हपत्याग्नेः प्रणीयान्येषु वै ततः ॥ १५ ॥
यथोक्तहोमं जुहुयात्सर्वमन्यत्समं भवेत् ।
देव्योः पृथक्प्रतिष्ठायां स्नापनौत्सवयोस्तथा ॥ १६ ॥
उत्सवे स्नपने चैव त्वालयाङ्गान्यकर्मणाम् ।
नित्यमेव प्रणीयाग्निं जुहुयादिति शासनम् ॥ १७ ॥
अनेकदिनसाध्यञ्चेदेकदेशं ततो हरेत् ।
शेषाग्नौ नित्यहोमञ्च कृत्वा कर्मावसानके ॥ १८ ॥
नित्यकुण्डे प्रणीयाग्निं वैष्णवं जुहुयात्सकृत् ।
प्राकारगोपुरीदीनां संस्कारे मण्डपस्य च ॥ १९ ॥
द्वाविंशोऽध्यायः
श्रीवैखानसे भगवच्छास्त्रे क्रियाधिकारः
३०८
मथिताग्निविचारः
परिवारप्रतिष्ठायां तत्परिच्छदसंस्कृतौ ।
मथितं लौकिकं वाऽग्निमादाय जुहुयादिति ॥ २० ॥
यागशालादौ प्रमाणविधुरे
प्रमाणे यागशलायां हीने वाऽधिक एव वा ।
शय्यावेद्याः प्रमाणे च अलङ्कारे च वर्जिते ॥ २१ ॥
अन्यदेशे कृते वाऽपि जुहुयाद्भूमिदैवतम् ।
तद्दिक्पालकमन्त्रञ्च विष्णुसूक्तं सवैष्णवम् ॥ २२ ॥
हुत्वा च पौरुषं सूक्तं दद्यादन्नादि शक्तितः ।
र्यज्ञोपस्करमन्त्राणां द्रव्याणाञ्च विपर्यये ॥ २३ ॥
आग्नेयं जुहुयाद्ब्राह्मं शक्तितो दक्षिणां ददेत् ।
शिलालोष्टेष्टकावृक्षैरग्निकुण्डे कृते सति ॥ २४ ॥
वैष्णवं भौतिकं हुत्वा सावित्र्याऽष्टशतं यजेत् ।
अग्निकुण्डप्रमाणे च हीने वाऽधिक एव वा ॥ २५ ॥
ब्राह्मं सौम्यं तथाऽऽग्नेयमादित्यं जुहुयात्क्रमात् ।
मथितेऽग्नौ तु विच्छिन्ने मथित्वाऽग्निं प्रगृह्य च ॥ २६ ॥
यज्ञपात्राणां प्रमाणहानौ
आग्नेयं चरुणा हुत्वा गुह्णीयात्तं हुताशनम् ।
परिस्तरणकूर्चानां परिधीनां तथैव च ॥ २७ ॥
आज्यस्थाल्यादिपात्राणां स्रुवादीनां तथैव च ।
प्रमाणहीने न्यूने च होमे होमे प्रति प्रति ॥ २८ ॥
३०९
मिन्दाहुती च सावित्रीं व्याहृतीर्जुहुयात्क्रमात् ।
स्रुवादीनामलाभे तु पालाशस्य तथैव च ॥ २९ ॥
किंशुकस्याथवा मधयपत्रेणैव प्रकल्पयेत् ।
अथवाऽश्वत्थपत्रेण कृत्वा होमं यथाविधि ॥ ३० ॥
स्रुवदीनि च 1पात्राणि पर्वतानष्टमङ्गलान् ।
वेदं प्रोक्षणकूर्चञ्च प्रोक्षणीपात्रमेव च ॥ ३१ ॥
प्रणिध्यावाज्यपात्रञ्च तोरणनि तथैव च ।
पुनःपुनश्च कर्मार्थं गृह्णीयात्तत्तदालये ॥ ३२ ॥
नान्यालयार्थं गृह्णीयादिति पूर्वजशासन् ।
2लोहेन वा तथा कुर्यात्स्रुवादीनीति केचन ॥ ३३ ॥
ब्रह्मसोमकूर्चकल्पनम्
रत्निमात्रायतौ कूर्चौ न्यसेद्दक्षिणवामयोः ।
तत्राऽवाह्य समभ्यर्च्य ब्रह्मसोमौ प्रकल्पयेत् ॥ ३४ ॥
तत्क्रियान्ते तथोद्वास्य दद्याद्ब्राह्मणभोजनम् ।
स्थाल्यामाज्ये चरौ वाऽथ मक्षिकायाः कृमेरपि ॥ ३५ ॥
रोम्णः पिपीलिकादीनां पतने तद्व्यपोह्य च ।
हव्यमन्यत्समादाय प्राजापत्यं यजेत्ततः ॥ ३६ ॥
आग्नेयं वैष्णवञ्चैव जुहुयात्तस्य शान्तये ।
अन्यालाभे तु तद्दोषमपोह्यैव प्रयत्नतः ॥ ३७ ॥
दर्भैरुद्दीप्य चोत्पूय प्रायश्चित्तञ्च पूर्ववत् ।
जुहुयात्तद्विशुद्ध्यर्थं पुनरुत्पूय चाऽहरेत् ॥ ३८ ॥
1.
पवित्रान्. ख.                 2.
 लोहेनैव च
द्वाविंशोऽध्यायः
श्रीवैखानसे भगवच्छास्त्रे क्रियाधिकारः
३१०
विच्छिन्ने तु प्रणीताग्ना ‘वयं ते योनि’रित्यृचा ।
समिद्ध्यारोप्य तद्भस्म लौकिकाग्नौ निधाय ताम् ॥ ३९ ॥
आधाय परिषिच्याग्निं विच्छिन्नं जुहुयात्पुनः ।
मिन्दाहुती वैष्णवञ्च व्याहृतीर्जुहुयात्क्रमात् ॥ ४० ॥
एवमग्निं सुसंसाध्य शेषञ्च जुहुयात्तथा ।
आज्येऽग्नौ वा जले क्षिप्ते चाऽग्नेयं वैष्णवं तथा ॥ ४१ ॥
व्याहृत्यन्तं यजित्वा तु शेषं कर्म समाचरते् ।
समित्परिधिदर्भाणामलाभेऽक्षतपुष्पयोः ॥ ४२ ॥
वैष्णवं व्याहृतीर्हुत्वा पुनस्तानि समाहरेत् ।
परिस्तरणदर्भाणां परिधीनां तथैव च ॥ ४३ ॥
तथोर्ध्वसमिधोर्दाहे भेदे छेदे च नाशने ।
तद्यथास्थानमाक्षिप्य महाव्याहृतिभिर्यजेत् ॥ ४४ ॥
मिन्दाहुती तथाऽऽग्नेयं वैष्णवं व्याहृतीरपि ।
पार्श्वेऽग्नौ ज्वलिते तस्मिन् समिध्याज्ये चरौ हुते ॥ ४५ ॥
तत्तद्दिग्देवताहोमं जुहुयादुपलक्ष्य च ।
वायव्यं वैष्णवं हुत्वा पुनस्तेन च हूयते ॥ ४६ ॥
आज्येन माहिषेणाथ तैलमिश्रघृतेन वा ।
जुहुयाच्चेत्प्रमादेन भवेत्तद्धुतमासुरम् ॥ ४७ ॥
अष्टोत्तरसहस्रञ्च पद्महोमं जुहोति च ।
व्याहृतीर्जुहुयादन्ते तस्य दोषस्य शान्तये ॥ ४८ ॥
उक्तद्रव्यविहीने तु कापिलेन घृतेन वै ।
देवेशं मनसा ध्यात्वा वैष्णवं विंशतिं यजेत् ॥ ४९ ॥
३११
क्रियामन्त्रविपर्यासे लोपे चाग्निं प्रणम्य च ।
प्रणम्य विष्णुं देवेशं वैष्णवं व्याहृतीर्यजेत् ॥ ५० ॥
यज्ञभ्रेषप्रायश्चित्तम्
यज्ञकर्मणि सर्वत्र सूक्तं वैश्वानरं जपेत् ।
यज्ञकर्मणि सर्वत्र न्यूने हीने विपर्यये ॥ ५१ ॥
प्रायश्चित्तं विशेषेण 1यस्य नोक्तन्तु तत्र वै ।
वैष्णवं विष्णुसूक्तञ्च सूक्तं तत्पौरुषं यजेत् ॥ ५२ ॥
‘शन्नो मित्रे’ ति शान्तिञ्च जप्त्वा सूक्तञ्च पौरुषम् ।
वैष्णवं विष्णुसूक्तञ्च जपेत् ध्यायन् हरिं परम् ॥ ५३ ॥
वैष्णवेनैव होमेन वैष्णवेन जपेन च ।
सर्वकर्मसु यन्न्यूनं तत्सम्पूर्णं भवेद्ध्रुवम् ॥ ५४ ॥
यदाह ‘यज्ञो वै विष्णु’ रिति नित्यश्रुता श्रुतिः ।
अलाभे प्रतिनिधिः
रत्नादीनामलाभे तु तत्तत्प्रतिनिधिं हरेत् ॥ ५५ ॥
रत्नादीनां क्रमात्तेषां सुवर्णं पारदं यवम् ।
रत्नानां विष्णुसूक्तञ्च वैष्णवञ्च यजेत्तथा ॥ ५६ ॥
प्रायश्चित्तन्तु धातुनां दिग्दैवत्यं सवैष्णवम् ।
बीजे वैष्णववायव्यौ प्रत्येकं विंशतिं यजेत् ॥ ५७ ॥
वस्त्रे लक्षणहीने च छिन्ने भिन्ने तथैव च ।
तत्त्यक्त्वान्यत्प्रगृह्यैव श्रीमन्त्रं वैष्णवं यजेत् ॥ ५८ ॥
1.
यत्र क.
द्वाविंशोऽध्यायः
श्रीवैखानसे भगवच्छास्त्रे क्रियाधिकारः
३१२
अण्डजादिष्वलब्धेषु पृथग्वस्त्राणि चाऽहरेत् ।
तत्तत्प्रतिनिधिं ध्यात्वा शयनानि प्रकल्पयेत् ॥ ५९ ॥
वैष्णवं ब्रह्मदैवत्यं श्रीदैवत्यं शतं यजेत् ।
तोरणेष्वप्रमाणेषु द्वारपालकदैवतम् ॥ ६० ॥
यजेद्विंशतिकृत्वश्च दर्भमालाविवर्जिते ।
आर्षञ्च वैष्णवं हुत्वा ततः पश्चात्प्रकल्पयेत् ॥ ६१ ॥
कुम्भे विशेषः
प्रमाणहीने कुम्भे च स्फुटिते कालसंयुते ।
वस्त्रयुग्मे च रत्नेषु यथोक्तेष्वायुधादिषु ॥ ६२ ॥
सौवर्णषु च हीनेषु न स्याद्देवस्य सन्निधिः ।
आदाय तस्मात्सर्वाणि क्षिप्त्वा पश्चात्प्रयत्नतः ॥ ६३ ॥
जुहुयात्पौरुषं सूक्तं विष्णुसूक्तञ्च वैष्णवम् ।
पृथगेव त्रयस्त्रिंशन्मुनिमन्त्रञ्च विंशतिम् ॥ ६४ ॥
ब्राह्मञ्चैव त्रयस्त्रिंशदाग्नेयञ्च दशैव च ।
पारमात्मिकमीङ्काराद्यष्टाशीतिं सकृत्सकृत् ॥ ६५ ॥
ब्रह्मणान् भोजयित्वा तु गुरवे दक्षिणां ददेत् ।
भिन्ने तु साधिते कुम्भे पतिते वा प्रमादतः ॥ ६६ ॥
तस्य दोषस्य शान्त्यर्थं वैष्णवं ब्राह्मसंयुतम् ।
पौरुषं विष्णुसूक्तञ्च प्रत्येकं तु शताष्टकम् ॥ ६७ ॥
हुत्वा द्विसप्त गा दत्वा पश्चाद्विप्रांश्च भोजयेत् ।
कुम्भमन्यत्समादाय पूर्ववत्साधयेत्पुनः ॥ ६८ ॥
३१३
कुक्कुटैश्च श्वकाकाद्यैरस्पृश्यैः पतितैरपि ।
कुम्भे तु साधिते स्पृष्टे तं त्यक्त्वाऽन्यं सुसाधयेत् ॥ ६९ ॥
अब्जाग्नौ वैष्णवं ब्राह्मं सौरमाग्नेयमेव च ।
पौरुषं वैष्णवं सूक्तं प्रत्येकं च शताष्टकम् ॥ ७० ॥
हुत्वा द्विसप्त गा दत्वा ब्राह्मणान् भोजयेत्पुनः ।
बिम्बस्पर्शविषयः
बिम्बे त्वस्पृश्यसंस्पृष्टे शोधयित्वा यथाविधि ॥ ७१ ॥
स्नापयित्वा तु कलशैर्जुहुयात्पूर्वनिष्कृतिम् ।
होमकुण्डे स्पर्शादिदुष्टे
श्वकुक्कुटसृगालैश्च होमे स्पृष्टे च वायसैः ॥ ७२ ॥
अस्पृश्यैरपि तत्कुण्डं शोधयित्वा व्यपोह्य च ।
कुण्डं सलक्षणं कृत्वा चाऽघारं जुहुयात्क्रमात् ॥ ७३ ॥
आग्नेयं वैष्णवं मूलहोमं वै पञ्चवारुणम् ।
पुनरलाभे प्रतिनिधिः
पृथक्पृथक् शतं हुत्वा दत्वा गां पूजयेद्द्विजान् ॥ ७४ ॥
उक्तस्रुचामलाभे तु स्रुवेणैवाथवा यजेत् ।
तत्तद्रूपं तथा ध्यात्वा तत्तन्मन्त्रैः जुहोति च ॥ ७५ ॥
जुहुयादार्षकं मन्त्रं वैष्णवं ब्राह्मसंयुतम् ।
पालाशीं वा तथाऽऽश्वत्थीमलाभे समिधं हरेत् ॥ ७६ ॥
आज्यं वा माहिषं क्षीरं दध्याख्यं वा न चाऽहरेत् ।
गृह्णीयाच्चेत्तदज्ञानात्तस्य दोषस्य शान्तये ॥ ७७ ॥
द्वाविंशोऽध्यायः
श्रीवैखानसे भगवच्छास्त्रे क्रियाधिकारः
३१४
वैष्णवं ब्राह्ममाग्नेयं सौरञ्च व्याहृतीर्यजेत् ।
नदीतटाककुल्यासु कुण्डार्थं शुद्धमुत्तिकाम् ॥ ७८ ॥
सिकतावाऽथ गृह्णीयाद्गृह्णीयाद्यदि चान्यथा ।
वारुणं वैष्णवं हुत्वा प्रोक्षणैः प्रोक्ष्य चाऽहरेत् ॥ ७९ ॥
इन्धनादौ
जन्तुकण्टकलेपादिदोषयुक्तं सधूमकम् ।
दुर्धूममिन्धनं सार्द्रं न गृह्णीयात्कदाचन ॥ ८० ॥
प्रक्षिपेद्यदि तत्त्यक्त्वा शुभमन्यत्प्रगृह्य च ।
क्षिप्त्वाऽग्नौतु तथाऽऽग्नेयं वैष्णवं व्याहृतीर्यजेत् ॥ ८१ ॥
कल्पिते देवयागार्थं दग्धे द्रव्येऽम्बरादिके ।
दर्भादौ च प्रपायां वा द्रव्येऽनुक्ते च सर्वशः ॥ ८२ ॥
जुहुयाद्वैष्णवं ब्राह्मं सौरमाग्नेयसंयुतम् ।
एकविंशतिकृत्वस्तु तस्य दोषस्य शान्तये ॥ ८३ ॥
देवोद्धारे
उद्धृते शयिते बिम्बे पूर्वमर्कोदयात्तथा ।
चतुष्कृत्वस्तु जुहुयाद्देव्योर्मन्त्रान् सवैष्णवान् ॥ ८४ ॥
शयनं कल्पयित्वान्यच्छाययित्वा यथा पुरा ।
मुहूर्ते समनुप्राप्ते प्रतिष्ठामाचरेत्पुनः ॥ ८५ ॥
आचार्यादीनां कलहे
आचार्यस्थापकादीनां भर्त्सने शपने तथा ।
येन केनापि हनने तस्य दोषस्य शान्तये ॥ ८६ ॥
३१५
पौरुषं वैष्णवं ब्राह्मं सूक्तं सारस्वतं यजेत् ।
दक्षिणाहीने
यथोक्तदक्षिणाहीने आचार्यस्यर्त्विजामपि ॥ ८७ ॥
पदार्थिनस्त एवात्र तत्कर्मफलमाप्नुयुः ।
हन्त्यल्पदक्षिणो यागो यजमानं न संशयः ॥ ८८ ॥
भ्रूणहत्यामवाप्नोति यजमानो न संशयः ।
अष्टोत्तरशतं हुत्वा मुनिमन्त्रञ्च वैष्णवम् ॥ ८९ ॥
दक्षिणाञ्च पुनस्तेभ्यो दद्यादेव यथोचितम् ।
पञ्चमूर्तिप्रतिष्ठायां विशेषः
पञ्चमूर्तिप्रतिष्ठायां होमं वै कुम्भपूजनम् ॥ ९० ॥
स्नपनं शयनं सर्वं कुर्यात्तेषां पृथक्पृथक् ।
अज्ञानात्स्नपनादीनि यदि तानि सहाऽचरेत् ॥ ९१ ॥
तत्तद्धोमे च होतव्यं तत्तन्मन्त्रं सहस्रशः ।
बेरद्रव्यविचारः
यद्द्रव्यं मूलबेरं तु तेनैव परिषद्गणान् ॥ ९२ ॥
कारयेद्वीशशान्तार्कदुर्गावाणीविनायकान् ।
नैव दोषप्रदाः शैला अन्यथा तु कृता यदि ॥ ९३ ॥
अभिचारकमित्युक्तं तस्य दोषस्य शान्तये ।
ब्राह्मं सौरं तथाऽऽग्नेयं 1शतमष्टोत्तरं यजेत् ॥ ९४ ॥
1.
वैशङ्कं देवतान्यपि (?) क.
द्वाविंशोऽध्यायः
श्रीवैखानसे भगवच्छास्त्रे क्रियाधिकारः
३१६
अङ्गहोमञ्च जुहुयात्पारमात्मिकसंयुतम् ।
जयादींश्चैव श्रीसूक्तं दुर्गासूक्तं ततो यजेत् ॥ ९५ ॥
‘ईङ्कारादीं’ स्ततो हुत्वा ब्राह्मणानपि भोजयेत् ।
मूलबेरानुरूपांस्तान् कृत्वा च स्थापयेत्पुनः ॥ ९६ ॥
लौहं शैलं दारवं वाऽप्यन्यदुद्दिश्य कल्पितम्
विमाने स्थापितं बिम्बं नान्यत्र स्थापयेत्पुनः ॥ ९७ ॥
स्थापितञ्चेन्महाशान्तिं हुत्वा दक्षिणया युतम् ।
तत्र चाऽनीय तद्बिम्बं पूर्ववत् स्थापयेत्तथा ॥ ९८ ॥
राज्ञा राष्टा्रन्तरं जित्वा नीतं बिम्बं भवेद्यदि ।
(प्रतिष्ठा तस्य बिम्बस्य पूर्वमेव मयोदिता) ।
तदुक्तेन प्रकारेण स्थापयित्वा समर्चयेत् ॥ ९९ ॥
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
प्रतिष्ठाप्रायश्चित्तविधिर्नाम द्वाविंशोऽध्यायः
