+++
title = "३०"
+++

* * *
1.
त्र्यङ्गुलं रज्जुवलयमेवं कृत्वा यथाविधि. ख.
४१९
त्रिंशोऽध्यायः
अवताराणम् एकत्र कल्पनम्
दशानामवताराणां स्थापनं वक्ष्येत ततः ।
पूर्वमेव मया प्रोक्तं पृथगालयकल्पनम् ॥ १ ॥
एकगर्भगृहे स्युश्चेत्षोडशांशं विभज्य च ।
कल्पयेदनिरुद्धस्य चतुरंशांस्तु मध्यमे ॥ २ ॥
अथवा केवलं विष्णुमासीनं स्थितमेव वा ।
अंशौ द्वौ पूरतस्त्यक्त्वा द्वारार्थं मुनिसत्तमाः ॥ ३ ॥
शेषेषु दशभागेषु मत्स्याद्यंशान् प्रकल्पयेत् ।
यस्य यस्य च यो देशः कल्पितः पदकल्पने ॥ ४ ॥
अवस्थाभेदभिन्नानि तत्तद्रूपाणि तत्पदम् ।
समभागं प्रकल्प्याऽत्र स्थापयित्वा समर्चयेत् ॥ ५ ॥
प्रधानाभिमुखान् कुर्यादवतारान् यथाक्रमम् ।
खिले विस्तरशः प्रोक्तमेतेषां लक्षणं पुरा ॥ ६ ॥
ध्रुवकौतुकसंयुक्तं कुर्यात्प्रत्येकमुत्तमम् ।
संस्थाप्य कौतुकं वाऽथ केवलं विहिते पदे ॥ ७ ॥
आदिमूर्तेस्समावाह्य पूजयेदिति केचन ।
अपादनं दशांशानामनिरुद्धो यतः स्मृतः1 ॥ ८ ॥
एतन्मध्यममुद्दिष्टमधमं केवलं ध्रुवम् ।
स्थापयित्वाऽग्रतः पीठे समावाह्य समर्चयेत् ॥ ९ ॥
1.
अनिरुद्धादयः स्मृताः ख.
श्रीवैखानसे भगवच्छास्त्रे क्रियाधिकारः
४२०
आदिमूर्तिसमं वाऽथ कर्णसीमान्तमेव वा ।
अथवा बाहुसीमान्तं तद्बेराणि प्रकल्पयेत् ॥ १० ॥
पञ्चमूर्तिप्रतिष्ठायां पुरुषादिप्रकल्पने ।
एतदेव प्रमाणं स्यादधिकं न समाचरेत् ॥ ११ ॥
प्रमाणं पञ्चवीराणां ब्राह्मणो गरुडस्य च ।
वासुदेवसमं वाऽथ बाह्वन्तं वाऽधिकं न च ॥ १२ ॥
बिम्बं दशावाताराणां केवलं कौतुकं यदि ।
आदिमूर्तिध्रुवोत्सेधं त्रिधा कृत्वा विचक्षणः ॥ १३ ॥
एकभागं व्यपोह्यैव द्विभागं चोत्तमोदयम् ।
तत्रिभागद्विभागोच्चं मध्यमं प्रतिमोदयम् ॥ १४ ॥
एकांशमधमं तत्तदन्तरे नवधा कृते ।
सप्तविंशतितुङ्गानि पूर्ववत्पपरिकल्पयेत् ॥ १५ ॥
केवलं कौतुकं स्याच्चेदर्चास्थाने प्रकल्पयेत् ।
निर्माल्यहारिणं तेषामर्चयेत्परितोऽमितम् ॥ १६ ॥
परितो वैनतेयस्य मध्यमे नवभिः पदैः ।
कल्पयेदनिरुद्धस्य वाहनानि (?) प्रकल्पयेत् ॥ १७ ॥
इत्थं बेराणि कृत्वैव प्रतिष्ठामारभेत्पुनः ।
कल्पयेद्यागशालाया उपपीठपदं क्रमात् ॥ १८ ॥
परितस्तद्बहिः पङ्क्तौ प्राच्यां दिशि पदत्रयम् ।
याम्यादिषु तथैकैकं द्वारार्थं परिकल्पयेत् ॥ १९ ॥
आग्नेयादीशपर्यन्तं मत्स्यादीनां यथाक्रमम् ।
तत्तद्दिक्षु दशांशानां प्रधानाग्नीन् प्रकल्पयेत् ॥ २० ॥
४२१
श्वभ्रं शयनवेदिञ्च कल्पयित्वा यथोचितम् ।
अङ्कुरार्पणकादूर्ध्वमक्ष्युन्मेषादिकाः क्रियाः ॥ २१ ॥
विनैव सर्वदैवत्यं पारमात्मिकमेव च ।
प्रतिष्ठामुत्सवादींश्च पूर्ववत्परिकल्पयेत् ॥ २२ ॥
एषां प्रधानमनत्राश्च मूर्तिभेदास्तथैव च ।
पूर्वमेव मया प्रोक्ताः सर्वमन्यद्धरेरिव ॥ २३ ॥
आवाहनं दशांशानां आदिमूर्तेर्ध्रुवाद्यदि ।
निष्कलत्वाद् ध्रुवस्यास्य कुर्यात्कौतुकनामभिः ॥ २४ ॥
विपरीतं यदि भवेद्ध्रुवनाम्ना समर्चयेत् ।
वाराहं नारसिंहञ्च रामं कृष्णं तथैव च ॥ २५ ॥
(ध्रुवबेरवशात्कृत्वा केवलं कैतुकं तथा)
1दक्षिणोत्तरयोस्सम्यक् स्थापयेन्मुखमण्डपे ।
स्थापयेदन्तराले वा नृत्तमण्डप एव वा ॥ २६ ॥
तेषाञ्च स्थापने शालां वराहार्थं प्रकल्प्य च ।
दक्षिणाभिमुखीं शालां 2वामनस्य प्रकल्प्येत् ॥ २७ ॥
तद्दक्षिणे वा पूर्वस्मिन् राघवार्थं प्रकल्पयेत् ।
कृत्वा वामे नृसिंहार्थं तद्वामे पूर्वमेव वा ॥ २८ ॥
कृष्णार्थं कल्पयेद्यागशालां प्राक्पश्चिमायताम् ।
पश्चिमे शयनं तत्र कारयित्वा तदग्रतः ॥ २९ ॥
सङ्कल्पयेत्प्रधानाग्निं स्नानश्वभ्रं तदग्रतः ।
वास्तुहोमावसाने तु कुम्भं संसाध्य पूर्ववत् ॥ ३० ॥
1.
पश्चिमोत्तरयोः ख.                     2.
 तत्तद्दिक्षु प्रकल्प्य च ख.
त्रिंशोऽध्यायः
श्रीवैखानसे भगवच्छास्त्रे क्रियाधिकारः
४२२
स्नपनं शयनारोहं हौत्रशंसनमेव च ।
सर्वञ्च पूर्ववत्कृत्वा प्रधानाग्नौ तथाऽखिलम् ॥ ३१ ॥
तत्तत्प्रधानमन्त्रैश्च शतमष्टोत्तरं यजेत् ।
प्रातस्स्नात्वा विधानेन प्रविश्य मुखमण्डपम् ॥ ३२ ॥
वराहं दक्षिणे 1रामं मत्स्यं संस्थाप्य दक्षिणे ।
नारसिंहं तथा वामे कृष्णं तस्य च वामतः ॥ ३३ ॥
वाराहनारसिंहौ तु स्थापयित्वाऽग्रमण्डपे ।
अन्तरालेऽथवा कृष्णरामौ संस्थाप्य पूजयेत् ॥ ३४ ॥
दक्षिणे नारसिंह वा वाराहरहितं यदि ।
एकबेरविमानस्य गर्भगेहेऽग्रमण्डपे ॥ ३५ ॥
औत्सवं स्थापनं कर्तुं यदि स्यात्स्थानसङ्कटः ।
अग्रमण्डपबाह्ये तु प्रतिमां मण्डपे कृते ॥ ३६ ॥
औत्सवस्योक्तदेशे तु तत्र संस्थाप्य पूजयेत् ।
परप्रधानबिम्बानां पूजा षोडशविग्रहैः ॥ ३७ ॥
(एष एव विशेषः स्यादन्यत्सर्वं हरेरिव ।
अथवा मत्स्यकूर्मौ तु गर्भगेहस्य मध्यमे ॥ ३८ ॥
प्रतिष्ठाप्य वराहादीन् दिक्ष्वष्टासु प्रकल्पयेत् ।
ध्रुवञ्च कौतुकञ्चैव कुर्यादग्रे पृथक्पृथक्) ॥ ३९ ॥
(एष एव विशेषः स्यादन्यत्सर्वञ्च पूर्ववत्)
1.
तस्य राघवं स्थाप्य. ख
४२३
पञ्चवीराणां स्थापनम्
स्थापनं पञ्चवीराणामर्चनञ्च तपोधनाः ।
प्रवक्ष्यामि समासेन श्रृणुध्वं मुनिसत्तमाः ॥ ४० ॥
वासुदेवादिदेवानां पञ्चानां विष्णुना सह ।
पञ्चवीरार्चनं प्रोक्तं ब्रह्मणा च सहार्चनम् ॥ ४१ ॥
अन्नप्रजापतियुतं रहितं वा तपोधनाः ।
पुष्टिदं सर्वलोकानां सर्वाध्वरफलावहम् ॥ ४२ ॥
पञ्चवीरार्चनं ह्येतद्वेदवैदिकवर्धनम् ।
सर्वैश्वर्यप्रदं नृणां मुक्तिदं सर्वसिद्धिदम् ॥ ४३ ॥
1नदीविशालमष्टाङ्गं सोमच्छन्दं चतुःस्फुटम् ।
सर्वतोभद्रकं वाऽपि गोपुराकृतिकन्तु वा ॥ ४४ ॥
एकतलं द्वितलं वा कल्पयित्वा यथाविधि ।
आदिभूमिं घनं कुर्याद्द्वितीये स्थापयेत्तले ॥ ४५ ॥
गर्भव्यासाष्टभागैकहीनोच्चे वसुदेवजे ।
त्रयस्त्रिंशतिदण्डैकाधिकः सङ्कर्षणोदयः ॥ ४६ ॥
वासुदेवाधिकोत्सेधो बलभद्रो 2नु दैविकै ।
प्रद्युम्नो वासुदेवस्य कर्णसीमान्तकोदयः ॥ ४७ ॥
3नस्यस्तनावसानोच्चौ रुक्मिणी साम्ब एव च ।
वासुदेवस्य हिक्कान्तस्त्वनिरुद्ध उदाहृतः ॥ ४८ ॥
वासुदेवसमोत्सेधं कल्पयेत्कमलासनम् ।
समिष्टिरूपमेतेषां मध्ये विष्णुं प्रकल्पयेत् ॥ ४९ ॥
1.
नन्दी. ख.       2.
अधिकोदयः  ख.     3.
तस्य नासावसानौ च.  ख.
त्रिंशोऽध्यायः
श्रीवैखानसे भगवच्छास्त्रे क्रियाधिकारः
४२४
स्थावरं जङ्गमञ्चापि तथा स्थावरजङ्गमम् ।
श्रीभूमिसहितं कुर्याद्रहितं वा यथाविधि ॥ ५० ॥
स्थापयेद्वासुदेवादीन् पञ्च वै मानुषे पदे ।
स्थापयेद्वासुदेवन्तं ब्रह्मसूत्रात्तथोत्तरे ॥ ५१ ॥
श्यामलं द्विभुजं देवं शङ्खचक्रसमन्वितम् ।
पद्मपत्रायतदृशं प्रसन्नेन्दुनिभाननम् ॥ ५२ ॥
पीताम्बरधरं देवं सर्वाभरणभूषितम् ।
दक्षिणे रुक्मिणीं देवीं श्यामां रक्ताम्बरोज्ज्वलाम् ॥ ५३ ॥
मीनकुण्डलताटङ्कां यज्ञसूत्रविराजिताम् ।
ताटङ्क दक्षिणे कर्णे वामे मकरकुण्डलम् ॥ ५४ ॥
कुञ्चितं दक्षिणं पादं वामपादञ्च सुस्थितम् ।
करं प्रसारितं वामं दक्षिणं वरदं तथा ॥ ५५ ॥
अथवा दक्षिणेनेव दिव्यपङ्कजधारिणीम् ।
तस्याश्च दक्षिणे भागे बलदेवं प्रकल्पयेत् ॥ ५६ ॥
श्वेताभं द्विभुजं कुर्याद्दक्षिणेनाभयप्रदम् ।
उद्देशवामहस्तञ्च सर्वाभरणभूषितम् ॥ ५७ ॥
दक्षिणे भित्तिपार्श्वे तु ब्रह्माणं कनकप्रभम् ।
द्विभुजं कटिकं वामं दक्षिणेनाभयप्रदम् ॥ ५८ ॥
उदङ्मुखं स्थितं कुर्यात्सर्वाभरणभूषितम् ।
उत्तरे वासुदेवस्य प्रद्युम्नं द्विभुजं स्थितम् ॥ ५९ ॥
सस्यश्यामनिभं कुर्यात्सर्वाभरणभूषितम् ।
अभयं दक्षिणं हस्तं वामं कट्यवलम्बितम् ॥ ६० ॥
४२५
उत्तरां भित्तिमाश्रित्य साम्बञ्च द्विभुजं स्थितम् ।
दक्षिणाभिमुखं श्यामं सर्वाभरणभूषितम् ॥ ६१ ॥
वरदं दक्षिणं हस्तं वामं कट्यवलम्बितम् ।
तत्प्राच्यामनिरुद्धञ्च प्रवालाभं प्रकल्पयेत् ॥ ६२ ॥
अभयं दक्षिणं हस्तं वामं कट्यवलम्बितम् ।
1
दक्षिणाभिमुखं तस्य हस्तौ साम्बवदेव हि ॥ ६३ ॥
कल्पयेद्दशतालेन वासुदेवं हलायुधम् ।
ब्रह्माणञ्चान्यदेवांस्त्रीनध्यर्धनवतालतः ॥ ६४ ॥
दशतालोत्तमेनैव मध्ये विष्णुं प्रकल्पयेत् ।
स्थावरं दैविके भागे पदे ब्राह्मे तु जङ्गमम् ॥ ६५ ॥
वासुदेवसमोत्सेधं स्थावरं समुदाहृतम् ।
सर्वानुकूलमानेन केवलं जङ्गमं यदि ॥ ६६ ॥
कौतुकं पञ्चवीराणां स्थापयेत्तत्तदग्रतः ।
यदाकारं ध्रुवाकारं तदाकारञ्च कौतुकम् ॥ ६७ ॥
सर्वेषां कौतुकं मध्ये विष्णुमेकं तथापि वा ।
औत्सवं स्नापनञ्चैव विष्णुमेव चुतर्भुजम् ॥ ६८ ॥
अन्नप्रजापतिं कुर्यात्प्राच्यामेवानिरुद्धतः ।
भूताकारं प्रकुर्वीत द्विभुजं वा चतुर्भुजम् ॥ ६९ ॥
परितस्तु त्रयस्त्रिंशद्देवान् गर्भगृहेऽर्चयेत् ।
प्राग्भित्तौ द्वादशादित्यान् रुद्रान् दक्षिणभित्तिकान् ॥ ७० ॥
1.
दक्षिणाभिमुखञ्चैव सर्वाभरणभूपितम्. ख.
त्रिंशोऽध्यायः
श्रीवैखानसे भगवच्छास्त्रे क्रियाधिकारः
४२६
प्रतीच्याञ्च वसूनष्टौ नासत्यावुत्तरे क्रमात् ।
द्वारस्य दक्षिणे भागे खङ्गशक्तिशरारिणः ॥ ७१ ॥
गदाञ्च कल्ययेद्वामे शङ्खं शार्ङ्गञ्च खेटकम् ।
अङ्कुशं पद्ममित्येवमर्चयेच्च दशायुधान् ॥ ७२ ॥
परितो लोकपालांश्च प्रह्लादं ज्ञानमूर्तिकम् ।
पूजयेत् द्वादशादित्यान् रुद्रानेकादश क्रमात् ॥ ७३ ॥
वसूनष्टौ च नासत्यौ चतुर्ज्योतींषि च क्रमात् ।
प्रग्भित्तौ पाण्डवान् कुर्यात्तलेऽधस्ताद्बहिर्मुखान् ॥ ७४ ॥
उत्तरे दक्षिणाद्यञ्च तत्तच्चिह्नसमायुतान् ।
प्राग्भित्तौ दैविकान्पञ्चवीरान् सङ्कल्पयेब्दुधः ॥ ७५ ॥
एष एव विशेषः स्यादन्यत्सर्वं हरेरिव ।
सुमासपक्षनक्षत्रमुहूर्तकरणादिषु ॥ ७६ ॥
अङ्कुराण्यर्पयित्वैव द्रव्याण्यपि समाहरेत् ।
यागशालाञ्च पञ्चाग्नीन् पौण्डरीकञ्च कल्पयेत् ॥ ७७ ॥
औपासनविहीनञ्च दक्षिणाग्नेस्तु दक्षिणे ।
आवसथ्योत्तरे कुर्यादन्नमूर्तेस्तथैव च ॥ ७८ ॥
अक्ष्युन्मेषाधिवासादीन् सर्वं पूर्ववदाचरेत् ।
अधिवासगतान् देवान् समुद्धृत्याभिषेचयेत् ॥ ७९ ॥
अलङ्क ृत्य यथान्यायं कुर्याद्ग्रामप्रदक्षिणम् ।
स्थापयेद्यागशालायां र्नैॠते विष्टरोपरि ॥ ८० ॥
संसाध्य पूर्ववत्कुम्भं सर्वेषाञ्च पृथक्पृथक् ।
अलङ्क ृत्य समभ्यर्च्य बध्द्वा प्रतिसरामपि ॥ ८१ ॥
४२७
शयने शाययित्वैव वेदानध्यापयेत्क्रमात् ।
वासुदेवस्य विष्णोश्च मध्ये हौत्रं प्रशंस्य च ॥ ८२ ॥
रामस्याहवनीयाग्नौ प्रद्युम्नस्य च दक्षिणे ।
साम्बस्य गार्हपत्याग्नावावसथ्ये तथैव च ॥ ८३ ॥
हौत्रं स्यादनिरुद्धस्य ब्राह्मणश्च प्रजापतेः ।
होत्रमौपासनाग्नौ च प्रशंस्याऽवाह्य पूर्ववत् ॥ ८४ ॥
निरूप्याज्याहुतीर्हुत्वा सर्वान् देवान् समर्च्य च।
वासुदेवस्य सभ्याग्निं परिस्तीर्य यथाविधि ॥ ८५ ॥
वैष्णवं विष्णुसूक्तञ्च पौरुषं सूक्तमेव च ।
श्रीसूक्तञ्च महीसूक्तं पञ्चवारुणसंयुतम् ॥ ८६ ॥
मूलहोमसमायुक्तं यद्देवादिसमन्वितम् ।
आहुतीनां सहस्रञ्च देवं ध्यायन् जुहोति च ॥ ८७ ॥
यजेदेवं पुनश्चापि विष्णुमुद्दिश्य तत्र वै ।
हुत्वा तु सर्वदैवत्यं वैष्णवं त्रिः पुनर्यजेत् ॥ ८८ ॥
मिन्दाहुती च विच्छिन्नं हुत्वा कृत्वा प्रवाहणम् ।
रामस्याहवनीयाग्नौ पौरुषं सूक्तमेव च ॥ ८९ ॥
विष्णुसूक्तं ततो ब्राह्मं प्रद्युम्नस्य च दक्षिणे ।
वैष्णवं गार्हपत्याग्नौ साम्बस्य जुहुयात्पुनः ॥ ९० ॥
आवसथ्येऽनिरुद्धस्य यजेदेकाक्षरादिकम् ।
रुद्रमन्त्रद्वयेनापि भक्त्या देवमनुस्मरन् ॥ ९१ ॥
ॠत्विगष्टार्ककृत्वस्तु जुहुयादुत्तमादिषु ।
यजेदाहवनीयाग्नौ जयादींश्च सकृत्सकृत् ॥ ९२ ॥
त्रिंशोऽध्यायः
श्रीवैखानसे भगवच्छास्त्रे क्रियाधिकारः
४२८
ततश्च पौण्डरीकाग्निं परिषिच्य यथाविधि ।
विष्णुगायत्रिया पद्मं घृते गव्ये समाप्लुतम् ॥ ९३ ॥
अष्टोत्तरशतं हुत्वा जुहुयात्पारमात्मिकम् ।
सभ्याग्निं पौण्डरीकाग्निं विनाऽन्याग्नीन् विसृज्य च ॥ ९४ ॥
नृतैर्गेयैश्च वाद्यैश्च रात्रिशेषं नयेद्गुरुः ।
प्रातः स्नात्वाऽथ सावित्रीं जप्त्वा सन्ध्यामुपास्य च ॥ ९५ ॥
रत्नान्यासं ततः कुर्यादर्चापीठे तु पूर्ववत् ।
विसृज्य शान्तिहोमान्ते पौण्डरीकं विधानतः ॥ ९६ ॥
दद्यादाचार्यपूर्वेभ्यो दक्षिणां देवसन्निधौ ।
सभ्यमग्निं परिस्तीर्य विष्णुगायत्रिया यजेत् ॥ ९७ ॥
हुत्वाऽऽदधीत सभ्याग्निं नित्यहोमाय दक्षिणे ।
प्रधानकुम्भमाचार्यः पुरतः शिरसा वहन् ॥ ९८ ॥
गच्छेत्तदर्चकाः कुम्भान् वहन्तोऽनुनयन्ति च ।
शाकुनं सूक्तमुच्चार्य कुर्याद्धामप्रदक्षिणम् ॥ ९९ ॥
पश्चादन्तः प्रविश्यैव जीवस्थाने निवेश्य च ।
जप्त्वाऽऽत्मसूक्तमाचार्यो मनसा भावयन् हरिम् ॥ १०० ॥
मन्त्रन्यासाक्षरन्यासौ कृत्वा बिम्बे च पूर्ववत् ।
रामादीनाञ्च सर्वेषां तन्नामाद्यक्षरान्वितम् ॥ १०१ ॥
प्रत्यक्प्रवृत्तिं मनसा ध्यायन् विष्णुं परात्परम् ।
वासुदेवं समारभ्य रुक्मिण्यन्तमनुक्रमात् ॥ १०२ ॥
मध्ये विष्णुं समावाह्य श्रीभूमिभ्यां समन्वितम् ।
ततः सङ्कर्षणादींस्तान् क्रमेणाऽवाहयेत्सुधीः ॥ १०३ ॥
४२९
गर्भालयगतान् देवान् द्वारेशान् द्वारपालकान् ।
विमानलोकपालांश्च परिवारांस्तथोत्तरान् ॥ १०४ ॥
आवाह्य वासुदेवस्य कुम्भादेव यथाक्रमम् ।
एककुम्भे तथा ध्यायेत्सर्वांस्तान् विष्णुना विना ॥ १०५ ॥
वासुदेवं समावाह्य तस्मादावाहयेत्क्रमात् ।
स्थापकैः सह पुण्याहं वाचयित्वा तु पूर्ववत् ॥ १०६ ॥
हवींषि पायसादीनि रामादीनां निवेदयेत् ।
मौद्गिकं ब्रह्मणे दद्यात् शुद्धान्नन्तु प्रजापतेः ॥ १०७ ॥
नित्याग्निकुण्डे जुहुयान्मूर्तिहोमं यथाविधि ।
कृत्वा बल्युत्सवान्तानि रात्रौ स्नपनमाचरेत् ॥ १०८ ॥
आरभेदुत्सवं पश्चादुत्सवोक्तक्रमेण वै ।
हिरण्यपशुभूम्यादीन् गुरवे दक्षिणां ददेत् ॥ १०९ ॥
एष एव विशेषः स्यादन्यत्सर्वं हरेरिव ।
पञ्चवीराणां स्थापने स्थाननिर्देशः
ग्रामान्ते नगरान्ते वा पर्वतान्ते वनान्तरे ॥ ११० ॥
नदीसमुद्रतीरेषु विविक्तेऽन्यत्र कुत्रचित् ।
पञ्चवीरविधानेन प्रतिष्ठाप्य समर्चयेत् ॥ १११ ॥
पञ्चवीरार्चनप्रकारः
अतः परं प्रवक्ष्यामि पञ्चवीरसमर्चनम् ।
अर्चकः प्रातरुत्थाय स्नात्वा सन्ध्यामुपास्य च ॥ ११२ ॥
त्रिंशोऽध्यायः
श्रीवैखानसे भगवच्छास्त्रे क्रियाधिकारः
४३०
देवादींस्तर्पयित्वाऽद्भिः जप्त्वा जप्यानि पूर्ववत् ।
देवालयं प्रविश्याथ परीत्य च यधाविधि ॥ ११३॥
कवाटोद्घाटनादीनि कृत्वा सर्वाणि पूर्ववत् ।
सम्भारानपि सम्भृत्य निर्माल्यमपहाय च ॥ ११४ ॥
हवींषि चोपदशांश्च पाचयित्वा यथाविधि ।
स्नापयेद्वासुदेवन्त ‘मिषे त्वा’दि जपन् पुनः ॥ ११५ ॥
विष्णुं पुरुषसूक्तेन स्नापयित्वा यथाविधि ।
स्नापयेद्बलभद्रन्त‘मापो हि ष्ठा’दिभिः त्रिभिः ॥ ११६ ॥
प्रद्युम्नं विष्णुसूक्तेन साम्बं संस्नाप्य वैष्णवैः ।
स्नापयेदनिरुद्धन्तं सूक्तेनैकाक्षरादिना ॥ ११७ ॥
ब्राह्ममन्त्रद्वयेनैव ब्रह्माणञ्च प्रजापतिम् ।
(स्नापयित्वा क्रमेणैतान् जीवस्थाने निवेशयेत्)
वासुदेवस्य विष्णोश्चावरणत्रयनामभिः ॥ ११८ ॥
अन्येषामपि देवानां न्यसेत्पुष्पाणि मूर्तिभिः ।
अभ्यर्च्य द्वारदेवादीन् पुनरन्तः प्रविश्य च ॥ ११९ ॥
उदङ्मुखस्समासीनो विष्टरे चैकजानुना ।
1मन्त्रन्यासं ततः कृत्वा आवाह्य च तथा ध्रुवात् ॥ १२० ॥
केवले जङ्गमे 2विष्णोर्नावाहनविसर्जने ।
एकबेरे तथा विष्णोर्विशेषस्तत्र वक्ष्यते ॥ १२१ ॥
बिम्बाभिषेचनात्पूर्वमर्चयित्वाऽष्टविग्रहैः ।
तैलाभ्यङ्गं तथा कृत्वा संस्नाप्य च यथा पुनः ॥ १२२ ॥
1.
मन्त्रन्यासाक्षरन्यासौ  कृत्वाऽऽवाह्य. ख.          2.
विष्णौ ख.
४३१
अलङ्कृत्य प्रतिष्ठाप्य पूजयेदष्टविग्रहैः1 ।
विशेषं सम्प्रवक्ष्यामि बलभद्रादिपूजने ॥ १२३ ॥
रामस्याचमनं दद्या‘दापो हि ष्ठा’दिभिः त्रिभिः ।
‘हिरण्यगर्भ इत्युक्त्वा दद्यादर्घ्यं हविस्तथा ॥ १२४ ॥
‘योगे योग’ इत्याचमनं प्रद्युम्नस्याभिधीयते ।
‘इदमापः शिवा’ अर्घ्यं 2‘मिह पुष्टि’ मिति ब्रवन् ॥ १२५ ॥
हविर्निवेदनं कुर्यात्ततः साम्बसमर्चने ।
‘समाने वृक्ष’ इत्युक्त्वा दद्यादाचमनं पुनः ॥ १२६ ॥
विष्णुगायत्रिया चार्घ्यं ‘समाववर्ती’ ति वै हविः ।
हविराचमनार्घ्याणि अनिरुद्धस्य पूर्ववत् ॥ १२७ ॥
पूजयेन्मुखवासान्तं सङ्कर्षणपुरस्सरान् ।
ब्राह्ममन्त्रद्वयेनैव ब्रह्माणञ्च प्रजापतिम् ॥ १२८ ॥
द्वात्रिंशद्विग्रहैर्विष्णुं वासुदेवञ्च पूजयेत् ।
मूर्तयः पूर्वमेवोक्ताः सर्वेषाञ्च मया खिले ॥ १२९ ॥
येषां न मूर्तयः सन्ति तेषां नामभिरर्चनम् ।
कौतुकं पञ्चवीराणानेकमेव3 यदा भवेत् ॥ १३० ॥
तदा तु वासुदेवञ्च सङ्कर्षणमिति ब्रुवन् ।
प्रद्युम्नं साम्बमित्युक्त्वा अनिरुद्धमिति ब्रुवन् ॥ १३१ ॥
ततः पञ्चभिरावाह्य समभ्यर्च्य यथाविधि ।
पञ्चस्वारोपयेद्देवान् पूजनान्ते यथाविधि ॥ १३२ ॥
1.
पूजयेच्छेपविग्रहैः ख.       2.
इहपुष्टिरिह. ख.        3.
एवमेव, ख.
त्रिंशोऽध्यायः
श्रीवैखानसे भगवच्छास्त्रे क्रियाधिकारः
४३२
इति सङ्क्षेपतः प्रोक्तं पञ्चवीरसमर्चनम् ।
अनुक्तान्यत्र सर्वाणि विष्णोरिव समाचरेत् ॥ १३३ ॥
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
दशावतार पञ्चवीरप्रतिष्ठादिविधिर्नाम त्रिंशोऽध्यायः ॥
