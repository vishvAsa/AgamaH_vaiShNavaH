+++
title = "३७"
+++

४८९
सप्तत्रिंशोऽध्यायः
अङ्कुरार्पणविस्तरः
अतः परं प्रवक्ष्यामि अङ्कुरार्पणलक्षणम् ।
भूपरीक्षादिकर्माणि देवकार्याणि यानि च ॥ १ ॥
तेषु तेषु प्रकुर्वीत विधिना चाङ्कुरार्पणम् ।
कर्मारम्भदिनात्पूर्वं नवमे वाऽथ सप्तमे ॥ २ ॥
पञ्चमे वा तृतीये वा सद्यो वाऽङ्कुरमिष्यते ।
पात्राणि पालिकाकुम्भशरावान् कारयेत्पृथक् ॥ ३ ॥
पालिकादीनां लक्षणम्
सौवर्णरौप्यताम्रान्वा कांस्यानथ मृदा कृतान् ।
ब्राह्मणो यजमानश्चेत् प्रत्येकं तांस्तु षोडश ॥ ४ ॥
क्षत्रियो द्वादशाऽष्टौ विट् चतुर्थश्चतुरः क्रमात् ।
चतुरश्चतुरो वाऽपि गृह्णीयुः सर्ववर्णिनः ॥ ५ ॥
एवं कर्तुमशक्तानां गौणः क्रम उदीर्यते ।
एकैकं पालिकादीनां पात्रं सम्पादयेत्क्रमात् ॥ ६ ॥
उत्सेधः पालिकादीनां चतुर्विंशाङ्गुलो भवेत् ।
कुम्भस्योदरविष्कम्भं षोडशाङ्गुलमिष्यते ॥ ७ ॥
भित्तिरर्धाङ्गुलञ्च स्यादोष्ठमेकाङ्गुलं भवेत् ।
नालस्योदरविष्कम्भं चतुरङ्गुलमीरितम् ॥ ८ ॥
श्रीवैखानसे भगवच्छास्त्रे क्रियाधिकारः
४९०
भित्तिरर्धाङ्गुलञ्च प्रोक्तमेवं नालमितिर्भवेत् ।
पादस्योदरविस्तारं दशाङ्गुलमुदाहृतम् ॥ ९ ॥
भित्तिरर्धाङ्गुलञ्च स्यात्पद्माकारन्तु कारयेत् ।
कुम्भस्योदरविस्तारं द्वादशाङ्गुलमात्रकम् ॥ १० ॥
भित्तिरर्धाङ्गुलं प्रोक्तं कुम्भाकरन्तु कारयेत् ।
मुखस्योदरविस्तारं पञ्चाङ्गुलमुदाहृतम् ॥ ११ ॥
भित्तिरर्धाङ्गुलं प्रोक्तं कुम्भोत्तुङ्गन्तु कारयेत् ।
कण्ठमेकाङ्गुलं प्रोक्तमोष्ठमेकाङ्गुलं भवेत् ॥ १२ ॥
कुम्भाकारं चतुर्दिक्षु भागविस्तारसंयुतम् ।
यवमात्रं द्वारमानं द्वन्द्वं द्वन्द्वन्तु कारयेत् ॥ १३ ॥
सर्वानन्यान् प्रकारांश्च पालिकावत्प्रकल्पयेत् ।
शरावस्य विशेषेण ओष्ठमेकाङ्गुलं भवेत् ॥ १४ ॥
सर्वानन्यान् प्रकारांश्च पालिकावत्प्रकल्पयेत् ।
यथालाभेन मानेन शक्तिलोपं न कारयेत् ॥ १५ ॥
अलाभे पालिकानान्तु शरावेष्वपि कारयेत् ।
अङ्कुरधान्यानि
शालिर्माषः प्रियङ्गुश्च मुद्गगोधूमसर्षपाः ॥ १६ ॥
मसूरतिल्वचणका नवधान्यं प्रकीर्तितम् ।
प्रस्थमात्रं यथालाभमथवाऽऽदाय तानि वै ॥ १७ ॥
शोषितोत्पूतधान्यानि पूर्वाह्ने निक्षिपेज्जले ।
४९१
अङ्कुरवेदिका
ततो देवागृहस्याग्र उत्तरे वा मनोरमे ॥ १८ ॥
एैशान्यां मण्डपे वाऽथ गोमयेनोपलिप्य च ।
वितानदर्भमालाद्यैरलङ्कृत्य विशेषतः ॥ १९ ॥
पैष्ट्या भूमिमलङ्क ृत्य दीपानुद्दीप्य सर्वतः ।
आचार्यो यजमानश्च सायं सन्ध्यामुपास्य च ॥ २० ॥
सम्भृत्य सर्वसम्भारान् यथार्हं तत्र मण्डले ।
देवदेवं प्रणम्यैव कार्यमावेद्य मन्त्रतः ॥ २१ ॥
अनुमान्य प्रभुं कुर्यादङ्कुरार्पणमत्वरः ।
पदकल्पनम्
प्रागग्रैरुत्तराग्रैश्च सूत्रैरष्टभिरष्टभिः ॥ २२ ॥
पदमेकोनपञ्चाशद्विरचय्य सलक्षणम् ।
मध्ये त्रिवेदिसहितं पीठं तालोन्नतं विधेः ॥ २३ ॥
देवतावाहनम्
कृत्वा चतुर्मुखं तत्र ब्रह्माणं सम्यगर्चयेत् ।
प्रदक्षिणक्रमेणैव तत्र बाह्यपदेषु वै ॥ २४ ॥
ईशानादि चतुर्विंशद्देवानेतान् समर्चयेत् ।
ईशं पर्जन्यं जयन्तं महेन्द्रादित्यसत्यकान् ॥ २५ ॥
अग्निञ्च वितथञ्चैव ग्रहक्षतयमौ तथा ।
गन्धर्वं भृङ्गराजञ्च र्नॠतिं दौवारिकं तथा ॥ २६ ॥
सुग्रीवञ्च सरिन्नाथमसुरं शोषणं तथा ।
जवनं नागमुख्यौ च क्रमात्सोमार्गलादितीन् ॥ २७ ॥
सप्तत्रिंशोऽध्यायः
श्रीवैखानसे भगवच्छास्त्रे क्रियाधिकारः
४९२
उपचारक्रमः
आवाह्य तोयं पुष्पञ्च हविस्तोयं ददेत्ततः ।
पुष्पादीनपि संशोध्य मध्ये द्वारान् प्रकल्प्य च ॥ २८ ॥
द्वारेशार्चनम्
द्वारेशानर्चयेदष्टौ तत्तद्दिग्द्वारपार्श्वयोः ।
जयन्ते शेषमभ्यर्च्य आदित्ये तु विनायकम् ॥ २९ ॥
ग्रहक्षते तु गरुडं गन्धर्वे तु सुदर्शनम् ।
सुग्रीवेऽपि च पङ्क्तीशं भूतेशमसुरेऽर्चयेत् ॥ ३० ॥
मुख्ये शङ्खं समावाह्य पूजयेच्छान्तमर्गले ।
जयाद्यर्चनम्
ब्रह्मणः परितोऽष्टासु प्रागादीशान्तमर्चयेत् ॥ ३१ ॥
जयाञ्च विजयां विन्दां नन्दामप्यथ पुष्टिकाम् ।
कुमुद्वतीमुत्पलकामष्टावप्सरसः क्रमात् ॥ ३२ ॥
दिगीशार्चनम्, सोमकुम्भार्चनम्
तद्बाह्ये दिक्षु विदिशास्विन्द्रादींश्च समर्चयेत् ।
उत्तरे धान्यपीठन्तु चतुरङ्गुलमुन्नतम् ॥ ३३ ॥
सोमस्य अभिमुखे कुर्यात्सुवृत्तं साध्वलङ्कृतम् ।
षोडशप्रस्थसम्पूर्णं कालहीनं नवं शुभम् ॥ ३४ ॥
कुम्भमादाय विधिना तन्तुना परिवेष्ट्य च । ।
प्रक्षाल्य पूरयित्वाऽद्भिः वस्त्राभ्यां वेष्टनं चरेत् ॥ ३५ ॥
अभिमन्त्र्य च सौवर्णी प्रतिमां तत्र निक्षिपेत् ।
तस्मिन् कुम्भे समावाह्य सोमं ध्यात्वा समर्चयेत् ॥ ३६ ॥
४९३
पालिकाद्यलङ्करणम्
हविर्निवेदयेत्पश्चान्मुखवासञ्च दापयेत् ।
मृद्भिर्वा वालुकाभिर्वा गोकरीषैर्विशेषतः ॥ ३७ ॥
पालिकादीन् समापूर्य तन्तुना परिवेष्ट्य च ।
वस्त्रैरावेष्टयेत्पश्चात् पात्राणि च यथाक्रमम् ॥ ३८ ॥
पालिकादीनां न्यासः
न्यसेदीशे पालिकाश्च कुम्भान् पर्जन्यके तथा ।
शरावान् सत्यके न्यस्य पुनरग्नौ च पालिकाः ॥ ३९ ॥
निदध्याद्वितथे कुम्भान् शरावन् भृङ्गराजके ।
र्नैॠते पालिका न्यस्य कुम्भान् दौवारिके तथा ॥ ४० ॥
शरावान् शोषणे न्यस्य जवने पालिकाः पुनः ।
नागे कुम्भांस्तथा न्यस्य शरावानदितौ न्यसेत् ॥ ४१ ॥
जपन्वै विष्णुगायत्री यथोक्ते स्थापयेत्पदे ।
पालिकादिष्वर्चनम्
पालिकासु महीं राकां छिद्रकुम्भेषु चार्ययेत् ॥ ४२ ॥
शरावेषु सिनीवालीमभ्यर्च्य विधिना गुरुः ।
पूर्वानीतानि धान्यानि गृहीत्वा कांस्यभाजने ॥ ४३ ॥
गव्येन पयसा सिक्त्वा सोमस्याभिमुखे न्यसेत् ।
तेषु सोमं समावाह्य समभ्यर्च्य निवेदयेत् ॥ ४४ ॥
वैष्णवं विष्णुसूक्तञ्च ओषधीसूक्तमेव च ।
‘सोमं राजान’ मिति च जपन् मङ्गलपूर्वकम् ॥ ४५ ॥
सप्तत्रिंशोऽध्यायः
श्रीवैखानसे भगवच्छास्त्रे क्रियाधिकारः
४९४
अङ्कुरार्पणम्
अङ्कुराण्यभिमन्त्र्यैव तानि पात्रेषु निक्षिपेत् ।
मेदिनीमन्त्रमुच्चार्य पालिकासु विशेषतः ॥ ४६ ॥
‘राकामहं’ समुच्चार्य छिद्रकुम्भेषु वापयेत् ।
‘सिनीवा’लीति मन्त्रेण शरावेषु विनिक्षिपेत् ॥ ४७ ॥
जलसेकः
वारुणं मन्त्रमुच्चार्य जलसेकमथाऽचरेत् ।
पुण्याहम्
पुण्याहं वाचयित्वा तु मुखवासं प्रदापयेत् ॥ ४८ ॥
आचार्याय पदार्थिभ्यो दक्षिणां विहितां ददेत् ।
अङ्कुररक्षणम्
अङ्कुरान् सोमकुम्भञ्च गुप्ते देशे निधाय च ॥ ४९ ॥
पिदध्याच्च पिधानेन कर्मान्ते च विसर्जयेत् ।
सद्योऽङ्कुरम्
एवं कर्तुमशक्तस्तु कुर्यात्सद्योऽङ्कुरं बुधः ॥ ४० ॥
अङ्कुरोक्तक्रियाः सर्वाः कुर्यादुक्तविधानतः ।
श्वेतैश्च तण्डुलैः पुष्पैरावापोऽङ्कुरवद्भवेत् ॥ ४१ ॥
अङ्कुरार्पणहीनन्तु कर्म निष्फलतामियात् ।
साङ्कुरन्तु कृतं कर्म कार्यसिद्धिं प्रयच्छति ॥ ४२ ॥
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे
अङ्कुरार्पणविधिर्नाम सप्तत्रिंशोऽध्यायः॥
* * *
