+++
title = "१९"
+++
1 ।
* * *
1.
एकोनविंशोऽध्यायः ख.
२६१
एकोनविंशोऽध्यायः
विशेषार्चनम्
अतः परं प्रवक्ष्यामि विशेषाराधनं हरेः ।
शान्तिकं पौष्टिकं काम्यमिति भिन्नं त्रिधाऽर्चनम् ॥ १ ॥
व्याधिदुर्भिक्षदुस्स्वप्नदुर्निमित्तप्रशान्तये ।
शत्रुपीडोपशान्त्यर्थं तथाऽवग्रहशान्तये ॥ २ ॥
अन्यदोषोपशान्त्यर्थं शान्तिकं समुदाहृतम् ।
धनधान्यादिवृद्ध्यर्थं कृतं पौष्टिकमुच्यते ॥ ३ ॥
यत्किञ्चिदभिकांक्ष्यार्थं1
 कृतं काम्यमुदाहृतम् ।
पूर्वाह्णे शान्तिकं कुर्यान्मध्याह्ने पौष्टिकं तथा ॥ ४ ॥
काम्यं स्यादपरोह्णे तु न कुर्यान्निशि किञ्चन ।
पूर्वोक्तेन प्रकारेण कारयित्वाऽङ्कुरार्पणम् ॥ ५ ॥
अङ्कुरार्पणकादूर्ध्वं द्रव्याण्यपि समाहरेत् ।
मण्डपं वा प्रपां वाऽपि कूटं वाऽपि यथोचितम् ॥ ६ ॥
कारयेत्तत्र देशे तु स्नपनालयचोदिते ।
पूर्वरात्रे तु देवेशं समभ्यर्च्य यथाविधि ॥ ७ ॥
बद्ध्वा प्रतिसरं तद्वच्छाययित्वा ततः परम् ।
श्वभ्रस्य परितः पङक्तिं कल्पयेत्स्नपनोक्तवत् ॥ ८ ॥
2
द्रव्याणि च मृदाद्यानि तत्र सन्न्यस्य पूर्ववत् ।
(देवाग्रे दक्षिणे वाऽपि पौण्डरीकं प्रकल्पयेत्) ॥ ९ ॥
1.
अभिलक्ष्यार्थं. आ.        2.
द्रव्याण्यपि च धान्यानि. आ.
श्रीवैखानसे भगवच्छास्त्रे क्रियाधिकारः
२६२
देवं श्वभ्रे प्रतिष्ठाप्य स्नापयित्वाऽथ पूर्ववत्)
मथितं लौकिकं वाऽग्निं कुण्डे चाऽधाय पूर्ववत् ॥ १० ॥
आघारान्ते सुहोतव्यं मूलमन्त्रद्वयेन वै ।
आज्याश्वत्थसमिद्दूर्वाचरुभिश्च पृथक्पृथक् ॥ ११ ॥
प्रत्येकमयुतं प्रोक्तमुत्तमं मुनिसत्तमाः ।
अष्टोत्तरसहस्रन्तु मध्यमं परिकीर्तितम्  ॥ १२ ॥
अष्ठोत्तरशतं न्यूनमेवं त्रिविधमीरितम् ।
जाज्वल्यमानमकुटं 1दीप्यमानविभूषणम् ॥ १३ ॥
श्यामाम्बरधरं 2देवं तप्तहाटकसन्निभम् ।
रक्तास्यपाणिपादाक्षं प्रणवात्मकमव्ययम् ॥ १४ ॥
शङ्खचक्रधरं देवं परात्परतरं विभुम् ।
इत्येवं मनसा ध्यात्वा होमकर्म समाचरेत् ॥ १५ ॥
वैष्णवं विष्णुसूक्तञ्च पौरुषं सूक्तमेव च ।
ब्राह्मं रौद्रं जयादींश्च जुहुयात्सर्पिषा सकृत् ॥ १६ ॥
अष्टोत्तरशतं हुत्वा श्रीसूक्तेनापि पौष्टिके ।
द्वात्रिंशत्प्रस्थसम्पूर्णं नवं कुम्भं प्रगृह्य च ॥ १७ ॥
तन्तुना परिवेष्ट्याद्भिः पूरयित्वा यवान्तरम् ।
3सौवर्ण विष्णुरूपञ्च श्रीभूम्योश्च पृथक्पृथक् ॥ १८ ॥
1.
दिव्याभरणभूषितम् आ.   2.
सौम्यं आ.   3.
एतदारभ्य सार्धैकोनविंशश्लोकपर्यन्तो
भागः इत्थं पठ्यते. ख. कोशे ‘सूक्ष्मवस्त्रद्धयेनैव वेष्टयित्वा तु पूर्ववत् । गन्धपुष्पाक्षतैर्युक्तं
रक्तचूत(कूर्च)समन्वितम्। अश्वत्थप्लक्षयोश्चैव अपामार्गस्य पल्लवैः। कुम्भोदके प्रतिष्ठाप्य
पूर्ववत्सुसमाहितः । वारुणं मण्डलं ध्यात्वा वकारं बीजसंयुतम्ं इति ।
२६३
सन्न्यसेद्विष्णुगायत्र्या प्रत्येकञ्चाष्टनिष्कतः ।
तानि व्द्यङ्गुलमात्राणि मङ्गलान्यायुधानि च ॥ १९ ॥
निक्षिपेत्पूर्ववद्धीमान् रत्नानि च विशेषतः ।
क्षौमाभ्यामथ पट्टाभ्यां सूक्ष्मवस्त्रद्वयेन वा ॥ २० ॥
कुम्भस्य कण्ठमावेष्ट्य पुष्पमालापरिष्कृतम् ।
अश्वत्थपल्लवं कूर्चं न्यसेहुर्वाङ्कुराण्यपि ॥ २१ ॥
प्रणवेन समावेष्ट्य मूलमन्त्रं द्वयं जपेत् ।
अष्टोत्तरसहस्रन्तु देवेशं मनसा स्मरन् ॥ २२ ॥
‘नमो वाचे’ समुच्चार्य ‘शन्नो वात’ इतीर्य च ।
दशकृत्वोऽभिमन्त्र्यैव नित्यमेवं समाचरेत्॥ २३ ॥
आस्थानमण्डपे देवं स्थापयेत्पद्ममण्डले ।
समभ्यर्च्य हवींष्यत्र पायसानि निवेदयेत् ॥ २४ ॥
पानीयाचमनं दत्वा पश्चात्ताम्बूलमेव च ।
वैष्णवं विष्णुसूक्तञ्च पौरुषं सूक्तमेव च ॥ २५ ॥
नारायणानुवाकञ्च सूक्तमेकाक्षरादिकम् ।
सञ्जपन्विष्णुगायत्रीं ‘नमो ब्रह्मण’ इत्यपि ॥ २६ ॥
द्वादशाष्टाक्षराभ्याञ्च दत्वा पुष्पाञ्जलिं बहु ।
दण्डाङ्गेन नमस्कृत्य ‘क्षमस्वे’त्यनुमान्य च ॥ २७ ॥
अर्चापीठे प्रतिष्ठाप्य नित्यपूजां समाचरेत् ।
एवं मासं त्रिसप्ताहं पक्षं वाऽथ त्रयोदश ॥ २८ ॥
एकादशदिनं वाऽपि नवाहं वा तथैव च ।
सप्ताहं वाऽथ पञ्चाहं त्रिदिनं वा यथाविधि ॥ २९ ॥
एकोनविंशोऽध्यायः
श्रीवैखानसे भगवच्छास्त्रे क्रियाधिकारः
२६४
स्नपनञ्चार्चनं होमं तथा कुम्भाभिमर्शनम् ।
उत्तमं कुम्भहोमाभ्यां तथा कुम्भेन मध्यमम् ॥ ३० ॥
नित्यमेवं प्रकुर्वीत समाप्तदिवसोत्सवम् ।
यजमानं तथाऽऽचार्यो देवदेवस्य सन्निधौ ॥ ३१ ॥
स्नापयेत्कुम्भतोयेन प्रोक्षयेद्वा सहस्रशः ।
मासि मासि स्वजन्मर्क्षे कुर्यादेवं यथाविधि ॥ ३२ ॥
आयुरारोग्यमैश्वर्यमचलां श्रियमाप्नुयात् ।
एवं यः कारयेद्भक्त्या देवदेवस्य शार्ङ्गिणः ॥ ३३ ॥
व्याधयस्तस्य नश्यन्ति ग्रहपीडाद्युपद्रवाः ।
दुर्निमित्तानि दुःस्वप्नचोरशत्रुभयादयः ॥ ३४ ॥
उपद्रवास्तथा चान्ये प्रणश्यन्ति न संशयः ।
धर्मार्थकाममोक्षाश्य सिद्ध्यन्त्येवं कृते सति ॥ ३५ ॥
पौष्टिके चैव काम्ये च नैव कुम्भाभिमर्शनम् ।
एवं कर्तुमशक्तश्चेदयुग्मदिनसङ्खं्यया ॥ ३६ ॥
शुद्धतोयाभिषेकञ्च पूजनञ्च निवेदनम् ।
नित्याग्निकुण्डे होमञ्च कुर्यादिति च केचन ॥ ३७ ॥
नित्याग्निहोमे विच्छिन्ने पौण्डरीके तु शान्तिके ।
काम्ये च पौष्टिके चैव लौकिकाग्नौ समाचरेत् ॥ ३८ ॥
भक्तबिम्बस्थापनम्
(अतः परं प्रवक्ष्यामि भक्तानां स्थापनाविधिम् ।
जटिनं शिखिनं वाऽपि ब्राह्मणं परिकल्पयेत् ॥
प्राञ्जलिं भावनायुक्तं नासान्ताहितलोचनम् ।
क्षत्रियं मकुटोपेतं वैश्यमुद्बद्धकुन्तलम् ॥
२६५
कुर्यादत्रानुलोमादीन् रोमचूडासमान्वितान् ।
अथवा मुण्डितान्वापि भगवद्ध्यानतत्परान् ॥
यदाकारेण देवेशं पश्यतस्ते तदाकृतीन् ।
अष्टतालोक्तमानेन द्विजातीन् परिकल्पयेत् ॥
मध्यमेनैव शूद्रादीन् कारयेत्तु यथाविधि ।
भक्तानां ध्रुवबेरस्य कौतुकस्य तथैव च ॥
प्रमाणं पूर्वमेवोक्तं ध्रुवबेरवशात्तथा ।
कृत्वैव भक्त्या बिम्बन्तु प्रतिष्ठामाचरेत्पुनः ॥
औपासनाग्निकुण्डञ्च शय्यावेदिं तदग्रतः ।
अङ्कुरार्पणकादूर्ध्वं अक्ष्युन्मेषादिकाः क्रियाः ॥
तत्तन्नाम्ना प्रकुर्वीत पूर्वरात्रौ विशेषतः ।
कुम्भं संसाध्य विधिना समावाह्य तु तज्जले ॥
संस्नाप्य सप्तकलशैर्वेदिमारोप्य पूर्ववत् ।
बद्ध्वा प्रतिसरं पश्चाच्छाययेदप्रमादतः ॥
हौत्रं प्रशंस्य विधिना प्रणिधावुत्तरे तथा ।
तस्य नाम्ना समावाह्य निरूप्याज्याऽहुतीर्यजेत् ॥
विष्वक्सेनस्य मन्त्राभ्यां शतमष्टोत्तरं यजेत् ।
तस्य नाम समुच्चार्य विष्णुभक्तविशेषणम् ॥
चतुर्थ्यन्तं तथाऽऽज्येन शतमष्टोत्तरं यजेत् ।
प्रातः स्नात्वा विधानेन यागशालां प्रविश्य च ॥
भक्तबिम्बं समादाय कुम्भेन सह सन्नयेत् ।
तत्र संस्थाप्य तन्नाम्ना कुम्भादावाहनं चरेत् ॥
एकोनविंशोऽध्यायः
श्रीवैखानसे भगवच्छास्त्रे क्रियाधिकारः
२६६
तन्नामाद्यक्षरं तस्य बीजाक्षरमुदाहृतम् ।
समभ्यर्च्य निवेद्यैव नित्यं विधिवदर्चयेत् ॥
केवलं कौतुकं वाऽपि स्थापयित्वा समर्चयेत् ।
केवलं कौतुकं चेत्तत् औत्सवानुगुणं चरेत् ॥
ब्राह्मणादिप्रतिष्ठायां तेषामग्निर्विधीयते ।
अन्यभक्तप्रतिष्ठायां लौकिकाग्निर्विधीयते ॥
शूद्रादीनां विना होममिति केचिद्वदन्ति वै ।
उत्सवे देवदेवेन सार्धं बिम्बं नयेद्बुधः ॥
विष्ण्वर्चनावशिष्टैस्तु द्रव्यैर्नित्यं समर्चयेत् ।
बलिहोमावशिष्टं तत् पात्रशेषं हविर्ददेत् ॥
येषां सायुज्यसिद्धिस्तु तेषां देववदर्चनम् ।
येषां सारूप्यसिद्धिस्तु तेषामपि तथाऽर्चनम् ॥
येषां सामीप्यसालोक्ये तेषां शान्तवदर्चनम् ।
अन्येषां केवलं नाम्ना पूजनं परिभाषितम् ॥
देवोपभुक्तमाल्यानि वस्त्राणि च ददेत्तथा ।
एवं भक्तप्रतिष्ठां यः कारयेद्भक्तिसंयुतः ॥
सामीप्यं पदमाप्नोति1 देवदेवस्य शार्ङिगणः ।
तद्वंशजानां भवति भक्तिः शार्ङिगणि निश्चला) ॥
इत्यार्षे श्रीवैखानसे भगवच्छास्त्रे भृगुप्रोक्तायां सहितायां क्रियाधिकारे
विशेषाराधन (भक्तप्रतिष्ठा) विधिर्नाम एकोनविंशोऽध्यायः
