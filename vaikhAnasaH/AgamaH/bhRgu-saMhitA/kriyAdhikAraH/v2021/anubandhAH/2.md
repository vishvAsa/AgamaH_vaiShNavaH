+++
title = "२"
+++

अनुबन्धः - १ (मातृकाग्रन्थपरिचयः - पाठभेदसङ्ग्रहश्च)
श्रीवैखानसे भगवच्छास्त्रे क्रियाधिकारः
५५४
श्रियै नमः
श्रीनिवासाय नमः
अनुबन्धः - २
अलब्धसंवादान्तरः प्रक्षिप्तः पाठः
ण.  कोशधृतोऽयं पाठः ॥
अतः परं प्रवक्ष्यामि भक्तानां स्थापनाविधिम् ।
जटिनं शिखिनं वाऽपि ब्राह्मणं परिकल्पयेत् ॥ १ ॥
प्राञ्जलिं भावनायुक्तं नासान्ताहितलोचनम् ।
क्षत्रियं मकुटोपेतं वैश्यमुद्बद्धकुन्तलम् ॥ २ ॥
कुर्याच्छूद्रानुलोमादीन् रोमचूडासमन्वितान् ।
अथवा मुण्डितान्वाऽपि भगवद्ध्यानतत्परान् ॥ ३ ॥
यदाकारेण देवेशं ते पश्यन्ति तदाकृतीन् ।
अष्टतालोक्तमानेन द्विजातीन् परिकल्पयेत् ॥ ४ ॥
मध्यमेनैव शूद्रादीन् कारयेत्तु यथाविधि ।
प्रमाणं पूर्वमेवोक्तं ध्रुवबेरवशात्तथा ॥ ५ ॥
कृत्वैवं भक्तबिम्बन्तु प्रतिष्ठामाचरेद्बुधः ।
असुरान् राक्षसान् भूतान् गरुडान् नागकिन्नरान् ॥ ६ ॥
यक्षान् विद्याधरान् सर्वान् ॠषीनथ च मानवान् ।
ब्राह्मणान् क्षत्रियान् वैश्यान् शूद्रानप्यन्त्यजानपि ॥ ७ ॥
विष्णुभक्तिसमायुक्तान् तच्चिह्नांस्तत्परायणान् ।
भक्तानां नाम वक्ष्येऽहं भूतादीनां क्रमं श्रृणु ॥ ८ ॥
५५५
पोयिगै आल्वार्
भूतं भूताह्वयञ्चैव ब्रह्मज्ञानिनमेव च ।
अयोनिजमिति ख्यातं चतुर्मूर्तिमुदीरयेत् ॥ ९ ॥
पूदत्ताल्वार्
सरसं सारसञ्चैव सारसोद्भवमेव च ।
ज्ञानप्रदीपनञ्चैव इत्येवमर्चयेब्दुधः ॥ १० ॥
पेयाल्वार्
महदाह्वयं महाज्ञानं महायोगिनमेव च ।
ज्ञानाधारञ्च इत्येव नाम्ना चैव समर्चयेत् ॥ ११ ॥
तिरुमलिशै आल्वार्
भक्तिसारं महाचक्रं सुदर्शनस्वरूपिणम् ।
उग्रमूर्तिमिति ज्ञात्वा चतुर्मूर्तिभिरर्चयेत् ॥ १२ ॥
कुलशेखराल्वार्
कुलशेखरं नृपतिं कुलश्रेष्ठं तथैव च ।
महाशूरमिति ख्यातं इत्यावाह्य समर्चयेत् ॥ १३ ॥
तिरुप्पाणाल्वार्
येगिवाहं सस्यमूर्तिं सस्योद्भवमिति स्मरन् ।
ब्रह्मज्ञानिनमित्येवं चतुमूर्तिरुदाहृता ॥ १४ ॥
तोण्डरडिप्पोडि आल्वार्
भक्ताङ्घ्रिरेणुं भक्ताढ्यं विष्णुभक्तमिति स्मरन् ।
दासानुदासमित्याहुरेभिर्नामभिरर्चयेत् ॥ १५ ॥
अनुबन्धः - २ (अलब्धसंवादान्तरः प्रक्षिप्तः पाठः)
श्रीवैखानसे भगवच्छास्त्रे क्रियाधिकारः
५५६
तिरुमङ्गै आल्वार्
परकालं परंब्रह्म परंज्योतिषमेव च ।
त्रिकालज्ञानिनमिति समावाह्य समर्चयेत् ॥ १६ ॥
एंबेरुमानार्
यतीन्द्रञ्च यतिश्रेष्ठं रामानुजमिति स्मरन् ।
आदिशेषस्वरूपञ्च चतुर्मूर्तिभिरर्चयेत् ॥ १७ ॥
नम्माल्वार्
पराङ्कुशं शठद्विषं चतुर्वेदस्वरूपिणम् ।
वकुलाभरणञ्चेति समावाह्य समर्चयेत् ॥ १८ ॥
नाथमुनि आल्वार्
नरश्रेष्ठं नाथमुनिं नारायणपरायणम् ।
निर्द्वन्द्ववमिति चतुर्भिस्सम्यगर्चयेत् ॥ १९ ॥
वेदान्ताचार्यः
पराङ्कुशं ब्रह्ममूर्तिं चतुर्वेदान्तपारगम् ।
वेदान्तदेशिकञ्चेति समावाह्य समर्चयेत् ॥ २० ॥
तिरुक्कच्चिनम्बि
वणिजं पुण्डरीकाक्षं वायुमूर्तिमिति स्मरन् ।
सर्वप्राणिस्वरूपञ्च नामभिस्सम्यगर्चयेत् ॥ २१ ॥
मधुरकवि आल्वार्
कवीन्द्रञ्च मुनिश्रेष्ठं कविश्रेष्ठमिति स्मरन् ।
मधुरं कविमित्येर्भिश्चतुर्मूर्तिभिरर्चयेत् ॥ २२ ॥
५५७
कूरत्ताल्वार्
माधवं मन्मथञ्चैव मानसोद्भवमेव च ।
श्रीविष्णुपुत्रमित्येतैर्नामभिः सम्यगर्चयेत् ॥ २३ ॥
पिळ्ळैलोकाचार्य
भूसुरेन्द्रं महात्मानं ब्राह्मणोत्तममेवच ।
लोकाचार्यमिति ज्ञात्वा चतुर्मूर्तिभिरर्चयेत् ॥ २४ ॥
*
सप्तदशभक्तानां स्थापनारम्भमुत्तमम् ।
उत्तरायणकाले तु दक्षिणे वा त्वरान्वितः ॥ २५ ॥
शयानं बेरमुत्थाप्य प्रणम्यैवानुमान्य च ।
पुष्पमाल्यैरलङ्कृत्य पूजयेदष्टविग्रहैः ॥ २६ ॥
अतः परं प्रवक्ष्यामि विष्णुभक्तार्चनं बुधाः ।
विष्णुभक्तिप्रदञ्चैव विष्णुसारूप्यदं शुभम् ॥ २७ ॥
भक्तार्चनाद्धरिः प्रीतः सर्वाभीष्ठं प्रयच्छति ।
तस्मादपि विशेषेण कुर्याद्भागवतार्चनम् ॥ २८ ॥
ये तु सायुज्यमापन्नास्तद्रूपं ये समागताः ।
बलिहोमादिहीनञ्च तेषां विष्णुवदर्चनम् ॥ २९ ॥
ये तु सालोक्यसामीप्ये तेषां शान्तवदर्चनम् ।
अथ वा केवलं नाम्ना पूजयेदिति केचन ॥ ३० ॥
प्रातः स्नात्वाऽथ सावित्रीं जप्त्वा सन्ध्यामुपास्य च ।
होमं हुत्वा विष्णुसूक्तं पठन् भक्तालयं व्रजेत् ॥ ३१ ॥
*अत्र षोडशैव नामान्युपलभ्यन्ते ॥
अनुबन्धः - २ (अलब्धसंवादान्तरः प्रक्षिप्तः पाठः)
श्रीवैखानसे भगवच्छास्त्रे क्रियाधिकारः
५५८
तूष्णीं कवाटमुद्घाट्य हस्तौ त्रिस्ताडयेत्तथा ।
भक्तबिम्बं नमस्कृत्य तन्नामस्तोत्रकं पठेत् ॥ ३२ ॥
तथैवाचमनं दत्वा हस्तेन विमृजेत्पुनः ।
स्नानासनं कल्पयित्वा पाद्यमाचनमं तथा ॥ ३३ ॥
‘इषे’ त्वादिजपन् स्नानं कृत्वा विष्णोर्नुकादिना ।
प्लोतादिकं ततो विद्वानलङ्कारासने ददेत् ॥ ३४ ॥
वस्त्राभरणगन्धाद्यैः विष्णुभक्तं विशेषतः ।
मन्त्रान्ते नाम संयोज्य विष्णुभक्तविशेषणम् ॥ ३५ ॥
चतुर्थ्या योज्य सर्वत्र पाद्यमाचमनं ददेत् ।
गन्धं पुष्पं तथा धूपं दीपमर्घ्यं तथा चरेत् ॥ ३६ ॥
दत्वा तथैवाचमनं ददेद्भोज्यासनं तथा ।
पाद्यमाचमनं दत्वा मधुपर्कं निवेदयेत् ॥ ३७ ॥
‘तदस्य प्रिय’ मित्युक्त्वा विष्णुशेषं निवेदयेत् ।
नित्यं निवेद्यं विष्णोर्यत्तद्भक्तैर्भोजमुच्यते ॥ ३८ ॥
अनिवेदितनैवेद्ये मन्त्रहीननिवेदने ।
जलसम्प्रोक्षणं कृत्वा पूजां सम्यक्समाचरेत् ॥ ३९ ॥
‘इदं विष्णु’ रिति प्रोच्य पानीयाचमनं ददेत् ।
फलापूपोपदंशादीन् तत्तन्नाम्ना प्रदापयेत् ॥ ४० ॥
ताम्बूलमपि दत्वैव ‘विचक्रम’ इति ब्रुवन् ।
पुनराचमनं दत्वा पुनश्च प्रणमेद्भुवि ॥ ४१ ॥
नाम्नापुष्पाञ्जलिं दत्वा ‘क्षम’ स्वेति प्रणम्य च ।
नाम्ना यात्रासनं प्रोक्तं तत्र शान्तस्य मन्त्रतः ॥ ४२ ॥
५५९
नाम्ना संयोज्य सर्वत्र दद्यादेवं यथाविधि ।
एष एव विधिः प्रोक्तो विष्णुभक्तार्चनं प्रति ॥ ४३ ॥
सर्वेषामेव देवानां तत्तन्नामपुरस्सरम् ।
विष्णुभक्तविशेषेण दद्याच्छेषन्तु पूर्ववत् ॥ ४४ ॥
एवं भक्तार्चनं कुर्वन् विष्णोः प्रीतिकरो भवेत् ।
      इत्यार्षे......श्रीवैखानसे ३३-+३४ अध्यायौ ।
ख. कोशे अयं पाठः ॥
अतः परं प्रवक्ष्यामि भक्तानामर्चनक्रमम् ।
विष्णुभक्तिसमृद्ध्यर्थं विष्णुसारूप्यसिद्धये ॥ १ ॥
भक्तानामर्चनं कुर्याद्वैष्णवानां सदा बुधः ।
भक्तार्चनाद्धरिः प्रीतः सर्वाभीष्टान् प्रयच्छति ॥ २ ॥
तस्मादपि विशेषेण कुर्याद्भागवतार्चनम् ।
ये तु सायुज्यमापन्नाः तद्रूपन्तु समागताः ॥ ३ ॥
बलिहोमादिहीनं स्यात्तेषां विष्णुवदर्चनम् ।
ये तु सालोक्यसामीप्ये तेषां शान्तवदर्चनम् ॥ ४ ॥
अथवा स्वस्य नाम्नैव पूजनं केचिदूचिरे ।
प्रातस्स्नात्वाऽथ सावित्रीं जप्त्वा सन्ध्यामुपास्य च ॥ ५ ॥
होमं हुत्वा विष्णुसूक्तं जप्त्वा भक्तालयं व्रजेत् ।
तूष्णीं कवाटमुद्घाट्य द्विः करावपि ताडयेत् ॥ ६ ॥
भक्तबिम्बं नमस्कृत्य तन्नाम्ना ध्यानमाचरेत् ।
निर्माल्यञ्च व्यपोह्यैव मार्जन्या मार्जनं चरेत् ॥ ७ ॥
अनुबन्धः - २ (अलब्धसंवादान्तरः प्रक्षिप्तः पाठः)
श्रीवैखानसे भगवच्छास्त्रे क्रियाधिकारः
५६०
‘शुची वो हव्य’ मन्त्रेण गोमयेनोपलिप्य च ।
‘आमा वाजस्य’ मन्त्रेण पादप्रक्षालनं चरेत् ॥ ८ ॥
‘धारा’ स्त्विति च मन्त्रेण तोयमाहृत्य पूर्ववत् ।
गन्धपुष्पादि सम्भृत्य बिम्बस्यैव तु दक्षिणे ॥ ९ ॥
आत्मशुद्धिं ततः कुर्वन्नासीनः सम्यगर्चयेत् ।
यदाकारं तथा ध्यात्वा सम्यक् ध्यानं समाचरेत् ॥ १० ॥
मूर्तिमन्त्रेण कुर्वीत पञ्चोपनिषदैरपि ।
तद्बीजं हृदये न्यस्य प्रणवेन सुसंयुतम् ॥ ११ ॥
आवाह्य मूर्तिमन्त्रेण रूपध्यानसमाधिना ।
एवं मन्त्रासनं कृत्वा ‘प्रतद्विषणु’ रिति ब्रुवन् ॥ १२ ॥
दत्वा पुष्पैरासनन्तु स्वागतं पूर्ववच्चरेत् ।
तथैव नाममन्त्रेण अर्घ्यमाचमनं ददेत् ॥ १३ ॥
‘अन्नाद्या’येति मन्त्रेण दन्तधावनमाचरेत् ।
‘आपो हि’ ष्ठेति मन्त्रेण मुखप्रक्षालनं चरेत् ॥ १४ ॥
तथैवाचमनं दत्वा प्लोतेन विमृजेत्पुनः ।
स्नानासनं कल्पयित्वा शुद्धस्नानोक्तमार्गतः ॥ १५ ॥
स्नापयित्वा यथाशक्ति कलशैरभिषेचयेत् ।
अलङ्कारासने स्थाप्य अङ्गशोधनमाचरेत् ॥ १६ ॥
‘सोमस्य’त्वेति मन्त्रेण वस्त्रञ्च परिधापयेत् ।
‘भूतो भूते’ति मन्त्रेण अलङ्कुर्याच्च भूषणैः ॥ १७ ॥
अग्निंदू तेन मन्त्रेण उपवीतञ्च धारयेत् ।
श्वेतं शुद्धमृदं गुह्य ऊर्ध्वपुण्ड्राणि धारयेत् ॥ १८ ॥
५६१
धारयेत्तस्य मध्ये तु मृदा चूर्णेन लक्षणम् ।
वेणुपत्राकृतिं लिख्य ‘सोम यास्त’ इति ब्रुवन् ॥ १९ ॥
पङ्कं विरूपं बद्ध्वाग्रं छिन्नमूलं पदच्युतम् ।
शुभ्रं सुसूक्ष्ममव्यग्रमथान्याङ्गुलिकल्पितम् ॥ २० ॥
विगन्धमपसव्यञ्च पुण्ड्रमाहुरनर्थदम् ।
इति ज्ञात्वा न्यसेद्धीमान् विष्णुभक्ताय योजयेत् ॥ २१ ॥
पद्माक्षतुलसीमाला धारयेद्विष्णुधारिताः ।
पवित्रं ग्रन्थिसंयुक्तं विष्णुना धारितं पुरा ॥ २२ ॥
धारयेन्मूर्तिमन्त्रेण अभयं तुलसीदलम् ।
‘अप्सरस्सु’ समुच्चार्य गन्धं तस्यैव लेपयेत् ॥ २३ ॥
गायत्र्या च स्रजं दत्वा ‘अग्निं दूतेन धूपयेत् ।
‘अहम’ ग्नेति मन्त्रेण तथा दीपं प्रदर्शयेत् ॥ २४ ॥
दत्वाऽऽचामं मूर्तिमन्त्रैः घटदीपं प्रदर्शयेत् ।
दर्पणं चामरं छत्रं व्यजनं मुखवासकम् ॥ २५ ॥
पञ्चोपचारान् विधिवन्नामभिः सम्प्रयोजयेत् ।
मन्त्रैः पुष्पाञ्जलिं दत्वा द्रामिडैः स्तुतिवेदिभिः ॥ २६ ॥
स्तुत्वा भक्त्या यथान्यायं नित्यं विधिवदर्चयेत् ।
भोज्यासनात्पूर्वमेव स्रङ्माल्यं पादुकां ददेत् ॥ २७ ॥
देवेशस्य तु नैवेद्यं पश्चाद्दत्वा विशेषतः ।
द्वाराधिपान् द्वारपालान् दिक्पालाननपायिनः ॥ २८ ॥
नित्यमभ्यर्चनं कुर्यादुत्सवोक्तेषु चालये ।
मङ्गलाशासनं कृत्वा दिनं प्रति दिनं प्रति ॥ २९ ॥
अनुबन्धः - २ (अलब्धसंवादान्तरः प्रक्षिप्तः पाठः)
श्रीवैखानसे भगवच्छास्त्रे क्रियाधिकारः
५६२
विनियोगान् समाप्यैव विष्णुभक्तस्य पूजनम् ।
एककालं द्विकालं वा त्रिकालं वाऽथ वा चरेत् ॥ ३० ॥
सम्यगाराधनं कुर्यात्सर्वैश्वर्यमवाप्नुयात् ।
भृगुप्रोक्तविधानेन स्थापकः पूजकस्तथा ॥ ३१ ॥
श्रृण्वन्निमं पठन्वापि विधिमार्षं पुरातनम् ।
इह लोके श्रियं भुङ्क्ता पुत्रपौत्रसमन्वितः ॥ ३२ ॥
अन्ते विमानमारुह्य विष्णुलोकं स गच्छति ।
                        इत्यार्षे....द्विचत्वारिंशोऽध्यायः ॥
अविरलकृतवर्णभ्रेषणं पुस्तकेऽस्मिन् ।
रचितमनवधाने लेखिनी दूषणं वा ।
अनुचितमथवा यद्वर्णतो वक्रितो वा
करकृतमपराधं क्षन्तुमर्हन्ति सन्तः ॥ १ ॥
विकारिवर्षे वैशाखे शतभिषङ्नक्षत्र संयुते
गुरुवारे च षष्ठ्यां वै तुलालग्ने च पूर्तितम् ।
श्रीवैखानससूत्रेण पराङ्कुशनिवासिना -
वेङ्कटेशस्यार्चकेन श्रीरमेण च लेखितम् ॥ २ ॥
                श्रीवेङ्कटेश परिपूर्णाय मङ्गलम् ॥
ल कोशे धृतः पाठः ॥
अतः परं प्रवक्ष्यामि श्रियै श्रीमच्छताष्टकम् ।
पद्मप्रिया पद्मिनी च पद्महस्ता ततोच्यते ॥ १ ॥
पद्मालया पद्मदला पद्माक्षी विश्ववित्प्रिया ।
विष्णोरनुकूला पद्मवासाः पद्मदेहिन्यधोच्यते ॥ २ ॥
५६३
श्रियै पूर्वा ज्ञानपूर्वा सुखदा च सुतृप्तिका ।
पुष्टिकरा महालक्ष्मीः लक्ष्मीपूर्वाऽभिवृद्धिदा ॥ ३ ॥
प्रमोदा सम्भवा लक्ष्मीम्भरा चात्मम्भरोदिता ।
वृद्धिसमुद्भवा चेच्छा विधायिन्युदिता पुनः ॥ ४ ॥
पुण्याङ्गा तत्स्वरूपापि चोर्वहा सत्यका तथा ।
पुण्यात्महृदयावासिन्यस्य वक्षःस्थलस्थिता ॥ ५ ॥
पुण्यनेत्रा पुण्यदायिनी नित्यपुण्या सुपुण्यका ।
वरमोदिनी भद्रतारा तथा सर्वार्थसाधिनी ॥ ६ ॥
स्यात्सुकान्तिप्रदा सर्वानन्दा पत्नी हरेर्मता ।
शोभनाङ्गा श्रुतिरूपा भोगा भोगप्रतिष्ठिता ॥ ७ ॥
वरप्रसादिनी चेति क्रमाच्चैव सुहूयताम् ।
लोकमाता जगदुमा नित्यानन्दा च भोगदा ॥ ८ ॥
सर्वभोगा धारिणी च भोगगुप् पुण्यवत्यपि ।
वसुन्धरा सुपत्री च तथा वसुकराऽपि च ॥ ९ ॥
साधिनी सङ्कल्पतृप्तिः स्यान्महामानसी तथा ।
सङ्कल्पसाधिनी चैव ब्रह्मणी कल्प्य साधिनी ॥ १० ॥
भोगवती दीप्तिकरी सम्यक् श्रीश्च सुगन्धिनी ।
विद्या जयकरी सम्यक् पुष्टिः तद्वच्च पुष्टिका ॥ ११ ॥
विद्याधरी शान्तिदा च विद्यारूपेष्टसाधिनी ।
कल्याणसुगुणा नित्यानपायिन्यथ सा रमा ॥ १२ ॥
हंसवाहिन्यथो देवी भूतिका श्रीकरा तथा ।
प्रह्लादिनी च चित्ता च चित्तरूपा तथोच्यते ॥ १३ ॥
अनुबन्धः - २ (अलब्धसंवादान्तरः प्रक्षिप्तः पाठः)
श्रीवैखानसे भगवच्छास्त्रे क्रियाधिकारः
५६४
सर्वायुषाणामायुर्मे पाह्यश्विन्यौ च पुरोदितात् ।
सर्वदायिन्यथ भवेत्प्रयोजनकरा तथा ॥ १४ ॥
प्रधानकारिणी चैव समृद्धिः पुण्यवर्धिनी ।
तोया जयकरी सन्तानकरी वैष्णवी तथा ॥ १५ ॥
विष्णोश्च संवहा संवित्तथा वृषभवाहिनी ।
वराङ्गना च दिव्याङ्गी चेति सम्यक् सुहूयताम् ॥ १६ ॥
सन्धारिणां वरिष्ठा स्यादुद्वहन्त्यपि वै क्रमात् ।
देव्यै कमलधारिण्यै तथा कमलवासिनी ॥ १७ ॥
कमलाक्षप्रिया चैव चतुर्थ्यन्तेन हूयते ।
‘शंसा नियच्छत्यनिशं - भूय आत्मा’ द्वयं तथा ॥ १८ ॥
श्रीशताष्टकमित्येतद्धोतव्यं प्रीतये श्रियः ।
इत्यार्षे श्रीवैखानसे भगवच्छास्त्रे - श्रीशताष्टकं नाम सप्तचत्वारिंशोऽध्यायः॥
अतः परं प्रवक्ष्यामि महीदेव्याः शताष्टकम् ।
कमला कमलावासनेत्रपादा मही स्मृता ॥ १ ॥
हरिणी चैव पोष्णी च क्षोणी चापि मही तथा ।
(अतला नितला चैव वितला सुतला तथा)
रूपपूर्वा तला चैव नितला विताल तथा ॥ २ ॥
सुतला रसातला चैव तलातलमहातला ।
भूमिर्भूतलरूपा च लोकरूपोपसंहिता ॥ ३ ॥
भूर्भुवः स्वर्महर्जनस्तपस्सत्याकृतिस्तथा ।
ब्रह्मतार्क्ष्येशविष्ण्वण्डरूपान्तर्बहिरण्डका ॥ ४ ॥
५६५
पञ्चभूतमनोबुद्धिचिताहङ्कार रूपिणी ।
प्रकृतिर्विकृतिर्विश्वरूपा स्याद्विश्वसाधिनी ॥ ५ ॥
धरित्री स्याच्च महती नदी तद्रूपका तथा ।
आत्मम्भरा वर्धनी च धरित्री महती तथा ॥ ६ ॥
धराधरवर्धिनी च धराधरस्वरूपिणी ।
वसुन्धरा वसुकरा रूपा स्याद्धनवर्धिनी ॥ ७ ॥
स्यान्महाफलरूपा च महाफलविवर्धिनी ।
चराचरस्वरूपा च तथा सागररूपिणी ॥ ८ ॥
सर्वकामसमृद्धिः स्यात्तथा सागरवर्धिनी ।
प्रो..पते मङ्गलकरा तथा काममनोहरा ॥ ९ ॥
श्यामाङ्ककान्तिरपि च तथा चातकवाहिनी ।
नीलोत्पलकरा चापि पुण्डरीकेक्षणा तथा ॥ १० ॥
पुण्डरीकाक्षदयिता तथा विष्णुमनोहरा ।
विष्णोः प्रियतमा वक्षःस्थलस्थानाऽतिकान्तिका ॥ ११ ॥
आदिमूर्तिप्रिया नित्यानन्दा चानन्दूरूपिणी ।
सत्या सत्यप्रिया सत्यनेत्रा चादिकिटिप्रिया ॥ १२ ॥
माधवस्य प्रिया चापि महालक्ष्मीप्रिया तथा ।
वरमोदिन्यथ वरप्रसादिन्यपि चोच्यते ॥ १३ ॥
वररूपा च पुण्याङ्गा पुण्यवत्यपि तत्प्रथा ।
पुण्यरूपा पुण्यनेत्रा तत्पुष्टिस्तुष्टिरेव च ॥ १४ ॥
इष्टप्रदा च यज्ञाङ्गी इष्टसाधिन्यथोच्यते ।
आत्मम्भरा आत्मरूपा आत्मरूपेश्वरप्रिया ॥ १५ ॥
अनुबन्धः - २ (अलब्धसंवादान्तरः प्रक्षिप्तः पाठः)
श्रीवैखानसे भगवच्छास्त्रे क्रियाधिकारः
५६६
तद्वच्च सा यज्ञयज्ञा तथा चौङ्कार रूपिणी ।
स्वाहाकारा स्वधाकारा वेदविद्यास्वरूपिणी ॥ १६ ॥
महादेवी महामाना इति मन्त्रैर्यथाक्रमम् ।
महीशताष्टकं प्रोक्तं चतुर्थ्यन्तेन संयुतम् ॥ १७ ॥
‘तत्ती्रण्येषा तयादित्या’ तथा व्याहृतिभिर्हुनेत् ।
इत्यार्षे श्रीवैखानसे - महीशताष्टकं नाम अष्टचत्वारिंशोऽध्यायः ॥
अतः परं प्रवक्ष्यामि देवेशस्य शताष्टकम् ।
नारायणो नरः शौरिश्चक्रपाणिर्जनार्दनः ॥ १ ॥
वासुदेवो जगद्योनिः वामनो ज्ञानपञ्जरः ।
श्रीवल्लभो जगन्नाथश्चतुर्मूर्तिश्चतुर्भुजः ॥ २ ॥
गजेन्द्रघ्नो गजर्तिघ्नः केशवः क्लेशनाशनः ।
कैटभारिरविद्यारिः कामदः कमलेक्षणः ॥ ३ ॥
कंसशत्रुरघारातिः काकुत्स्थः खगवाहनः ।
नीलाम्बुजद्युतिर्नित्यो नित्यतृप्तो निराश्रयः ॥ ४ ॥
ब्रह्मण्यः पृथिवीनाथः पीतवासा गुहाशयः ।
वेदगर्भो विभुर्विष्णुः श्रीमान् त्रैलोक्यभूषणः ॥ ५ ॥
यज्ञमूर्तिरमेयात्मा वरदो वासवानुजः ।
भक्तिप्रियो जगत्पूज्यः परमात्मा सुरान्तकः ॥ ६ ॥
देवदेवी हृषीकेशः शङ्करो गरुडध्वजः ।
नारसिंहो महादेवः स्वयम्भूर्भुवनेश्वरः ॥ ७ ॥
श्रीधरो देवकीपुत्रः पार्थसारथिरच्युतः ।
शङ्कपाणिः परंज्योतिरात्मज्योतिरचञ्चलः ॥ ८ ॥
५६७
श्रीवात्साङ्कोऽखिलाधारः सर्वलोकपतिः प्रभुः ।
त्रिविक्रमः त्रिकालज्ञः त्रिधामा करुणाकरः ॥ ९ ॥
सर्वज्ञः सर्व इत्युक्तः सर्वसाक्ष्यनिरुद्धकः ।
हयग्रीवो हरिः शार्ङ्गी हरिकेशो हलायुधः ॥ १० ॥
सहस्रबाहुरव्यक्तः सहस्राक्षोऽक्षयोऽक्षरः ।
अनन्तः सर्वलोकेशः कामनन्दश्च विक्रमः ॥ ११ ॥
मायाधारो निराधारः सर्वाधारो धराधरः ।
महाविष्णुः सदाविष्णुर्माधवो मधुसूदनः ॥ १२ ॥
निष्कलङ्को निराभासो निष्प्रपञ्चो निरञ्जनः ।
विश्वभुग्विश्वकर्ता च पुण्यकीर्तिः पुरातनः ॥ १३ ॥
‘अतो देवा’ दि षण्मन्त्रैः तथा व्याहृतिभिः पृथक् ।
हुनेदेवं भगवतः शताष्टकमनुत्तमम् ॥ १४ ॥
इत्यार्षे श्रीवैखानसे - भगवच्छताष्टकं नाम एकोनपञ्चाशोऽध्यायः॥
* * *
