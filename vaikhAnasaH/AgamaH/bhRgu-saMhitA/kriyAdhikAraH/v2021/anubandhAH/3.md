+++
title = "३"
+++

अनुबन्धः - २ (अलब्धसंवादान्तरः प्रक्षिप्तः पाठः)
श्रीवैखानसे भगवच्छास्त्रे क्रियाधिकारः
५६८
श्रियै नमः
श्रीनिवासाय नमः
अनुबन्धः - ३
अनुक्रमणिकासु निबन्धादिषु च लभ्यमानः पाठः
ण.   पुस्तकान्ते धृतोऽयं ग्रन्थभागः ॥
आदित्यास्तमयात्पूर्वमपरञ्चार्धयामकम् ।
पौर्णमासी यदि भवेद्दीपदानं समाचरेत् ॥ १ ॥
                                         इति भृगुः ॥
उपरागे च ॥
रोहिण्यां वा भरण्यां वा दीपं पर्वणि कारयेत् ।
अपर्वणि कृतं दीपं राजराष्ट्रविनाशकम् ॥ १ ॥
रजनीमुखवेलायां पूर्णिमा पूर्यते यदि ।
अविद्धैषा भवेत्तत्र दीपदानं शुभावहम्॥ २ ॥
चतुर्दशी कलामात्रा दृष्टा यदि निशामुखे ।
विद्धेति प्रोच्यते पूर्णदीपारोपं विनिन्दितम् ॥ ३ ॥
अपरेद्युर्भवेत्पूर्णा विद्धा चेत्पूर्ववासरे ।
प्रतिपद्यपि सङ्ग्राह्या दीपदानोत्सवक्रिया ॥ ४ ॥
आद्ये पादे प्रतिपदि तदादौ घटिकाद्वये ।
प्रथमायान्तु तिथ्यां वै दीपारोपः शुभावहः ॥ ५ ॥
उपरागे तथा कुर्यादिति वेदविदो विदुः ।
पूर्वे परे च सङ्क्रान्तिविद्ध्या रहिता यदि ॥ ६ ॥
५६९
अर्धरात्रादधश्चेन्दोः ग्रहणञ्चेदनागतम् ।
तद्दोषरहितायान्तु पूर्णायामुत्सवं चरेत् ॥ ७ ॥
सङ्क्रन्त्या चोपरागेण दूषिते ते यदा भवेत् ।
दीपोत्सवं न कुर्वीत परस्मिन् दिवसे चरेत् ॥ ८ ॥
एका चेदुपरागेण पूर्णिमा दूषिता यदि ।
पुरस्ताच्च परस्ताच्च वर्जयित्वाऽष्टनाडिकाः ॥ ९ ॥
दीपोत्सवं तदा कुर्याद्विष्णुप्रीतिकरं शुभम् ।
अपर्वणि कृतो दीपो राजराष्ट्रं विनाशयेत् ॥ १० ॥
तस्मात्सर्वप्रयत्नेन दीपं पर्वणि कारयेत् ।
३० अध्याये ध्यानमुक्तावलीव्याख्यानधृतः पाठः
३६० पु. ४पं - तत्त्रयस्त्रिशदंशैकाधिकः सङ्कर्षणोदयः ४४६.
३६२ पु. १९ प, पश्चात् - तत्प्रतिष्ठाक्रमं वक्ष्ये श्रृणुध्वं मुनिसत्तमाः ।
(सुमास)
३६२ पु. ३३ पं -औपासनं विरिञ्चस्य वास्तुशान्त्यम्बकोन्मेषमधिवसत्रय
तथा
३६३ पु. ५ पं पश्चात् - एककुम्भे सहध्यायेद्वासुदेवेन रुक्मिणीम् । दैविके
विष्णुना साकं देव्यौ कुम्भे तु. भावयेत् संस्नाप्य सप्तकलशैः सर्वानेव
पृथक् पृथक्
२६४ पु. २ पं - रुद्रमन्त्रद्वयेनापि भित्तिस्थरौद्रदेवताः
३६४ पु. २३ पं - प्रत्यक्प्रवृत्तमनसा
३६५पु. ४ पं - परिवारांस्तथोत्तरान् १०४
३६५ पु. ६ पं - विष्णुना सह १०५
अनुबन्धः - ३ (अनुक्रमणिकासु निबन्धादिषु च लभ्यमानः पाठः)
श्रीवैखानसे भगवच्छास्त्रे क्रियाधिकारः
५७०
३६५ पु. ८ पं. पश्चात् - नित्यार्चनविधानेन समभ्यर्च्य पृथक् पृथक् -
१०७ शुद्धान्नं वासुदेवस्य विष्णोरपि च पूर्ववत् (हवींषि)
३६५ पु. १६ पं - १० श्लोकात् पश्चात् २७ अध्यायः समाप्यते ॥
स. कोशे कुत्रचिद्धृता अंशाः
गायत्रीमन्त्राः - विष्णोः वरं विष्णुर्वरेण्यं भर्गो माया च धीमहि ।
तन्नो विष्णुः प्रचोदयात् ।
तथा । नारायणाय विद्महे वासुदेवाय धीमहि । तन्नो विष्णुः प्रचोदयात् ।
लक्ष्म्याः - महादेव्यै च विद्महे विष्णुपत्न्यै च धीमहि । तन्नो लक्ष्मीः
प्रचोदयात् ।
हरिण्याः - धनुर्धरायै विद्महे सर्वसिद्ध्यै च धीमहि । तन्नो धरा
प्रचोदयात् ।
नृसिंहस्य - स्तम्भोद्भवाय विद्महे वज्रदंष्ट्राय धीमहि । तन्नो नारसिंहः
प्रचोदयात् ।
दाशरथिरामस्य - दाशरथाय विद्महे सीतावल्लभाय धीमहि । तन्नो
रामः प्रचोदयात् ।
कृष्णस्य - वटपत्रशयनाय विद्महे गोपीजनवल्लभाय धीमहि ।
तन्नो कृष्णः प्रचोदयात् ।
गरुडस्य - तत्पुरुषाय विद्महे सुवर्णपक्षाय धीमहि । तन्नो गरुडः
प्रचोदयात् ।
शङ्खस्य - पाञ्चजन्याय विद्महे शुभ्रवर्णाय धीमहि । तन्नो शङ्खः
प्रचोदयात् ।
५७१
चक्रस्य - सुदर्शनाय विद्महे महाज्वालाय धीमहि । तन्नश्चक्रः
प्रचोदयात् ।
गदायाः - कौमोदक्यै च विद्महे हिरण्मय्यै च धीमहि । तन्नो गदा
प्रचोदयात् ।
श्रीवत्सस्य - श्रीवत्साय विद्महे महाचिह्नाय धीमहि । तन्नो वत्सः
प्रचोदयात् ।
खड्गस्य - तीक्ष्णदंष्ट्राय विद्महे नीलवर्णाय धीमहि । तन्नो खड्गः
प्रचोदयात् ।
तथा प्रकारान्तरेण - श्रीनन्दकाय विद्महे कृष्णवर्णाय धीमहि । तन्नो
खङ्गः प्रचोदयात् ।
शार्ङ्गस्य - श्रीवत्साय विद्महे महासाराय धीमहि । तन्नो शार्ङ्गः
प्रचोदयात् ।
वनमालायाः - स्रजां वराय विद्महे सुगन्धयुक्ताय धीमहि । तन्नो
वनमाला प्रचोदयात् ।
विखनसः - विखनसाय विद्महे विष्णुरूपाय धीमहि । तन्नो विखनाः
प्रचोदयात् ।
विष्वक्सेनस्य - महासेनाय विद्महे विष्वक्सेनाय धीमहि । तन्नो
शान्तः प्रचोदयात् ।
रुद्रस्य - तत्पुरुषाय विद्महे महादेवाय धीमहि । तन्नो रुद्रः प्रचोदयात् ।
ब्रह्मणः - तत्पुरुषाय विद्महे हिरण्यगर्भाय धीमहि । तन्नो ब्रह्मा
प्रचोदयात् ।
अनुबन्धः - ३ (अनुक्रमणिकासु निबन्धादिषु च लभ्यमानः पाठः)
श्रीवैखानसे भगवच्छास्त्रे क्रियाधिकारः
५७२
हंसस्य - हंसहंसाय विद्महे सोऽहं हंसाय धीमहि । हंसस्सोऽहं
प्रचोदयात् ।
मन्त्रस्य - मन्त्रराजाय विद्महे महामन्त्राय धीमहि । तन्नो मन्त्रः
प्रचोदयात् ।
यन्त्रस्य - यन्त्रराजाय विद्महे महायन्त्राय धीमहि । तन्नो यन्त्रः
प्रचोदयात् ।
हनुमतः - आञ्जनेयाय विद्महे रामदूताय धीमहि । तन्नो हनुमान्
प्रचोदयात् ।
सर्पस्य - नागराजाय विद्महे सहस्रशीर्षाय धीमहि । तन्नोऽनन्तः
प्रचोदयात् ।
अर्घ्यप्रदानमन्त्राः
जातः कंसवधार्थाय भूभारहरणाय च ।
दानवानां विनाशाय वसुदेवकुलोद्भव ॥ १ ॥
गृहाणार्घ्यं मया दत्त देवक्या सहितो हरे ॥
                                 श्रीकृष्णाय इदमर्घ्यम् ॥
पाण्डवानां हितार्थाय धर्मसंस्थापनाय च ।
कौरवाणां विनाशाय जातो देवकिनन्दन ।
गृहाणार्घ्यं मया दत्तं देवक्या सहितो हरे ॥ २ ॥
                                          इदमर्घ्यम् ॥
क्षीरोदार्णवसम्भूत अत्रिनेत्रसमुद्भव ।
गृहाणार्घ्यं मया दत्तं रोहिण्या सहितः शशिन् ॥ ३ ॥
                                    चन्द्राय इदमर्घ्यम् ॥
५७३
कौसल्यागर्भसम्भूत लक्ष्मणानुज वत्सल ।
साधूनाञ्च हितार्थाय जातो राम स्वयं हरे ॥ ४ ॥
दशाननविनाशाय भूभारोत्तारणाय च ।
दानवानां विनाशाय दैत्यानां निधनाय च ॥ ५ ॥
विभीषणहितार्थाय जातो रामः स्वयं हरिः ।
चैत्रे मासि सिते पक्षे नवम्याञ्च पुनर्वसौ ॥ ६ ॥
मध्याह्ने कर्कटे लग्ने जातो रामः स्वयं हरिः
                                          इदमर्घ्यम् ॥
षडक्षरम् - ओं नमो विष्णवे ॥
अष्टाक्षरम् - ओं नमो नारायणाय ॥
द्वादशाक्षरम् - ओं नमो भगवते वासुदेवाय ॥
                             त्रयो मन्त्राः व्यापकत्रयसंज्ञिताः ॥
श्रीमति वैद्यनाथदीक्षितीये स्मृतिमुक्ताफले धृतोऽयं भार्गवीयःपाठः ॥
भृगुः ॥
‘अत ऊर्ध्वं प्रवक्ष्यामि हविःपाकविधिक्रमम् ।
वराककोद्रवादीनि वर्जयेत्तु विचक्षणः ॥ १ ॥
कुलुत्थं जातिभेदञ्च प्रियङ्गुञ्चैव वर्जयेत् ।
धान्यानामपि सर्वेषां कृष्णधान्यं विवर्जयेत् ॥ २ ॥
अथवाऽन्यदलब्धञ्चेत् धान्यं शुद्धं समाहरेत् ।
त्रिवर्षातीतधान्यानि न प्रशस्तानि दैविके ॥ ३ ॥
तण्डुलानपि सर्वांश्च मासादूर्ध्वं विवर्जयेत् ।
आढकीं जीरकञ्चैव मरीचं सर्षपं तथा ॥ ४ ॥
अनुबन्धः - ३ (अनुक्रमणिकासु निबन्धादिषु च लभ्यमानः पाठः)
श्रीवैखानसे भगवच्छास्त्रे क्रियाधिकारः
५७४
राजमाषं महामाषं श्यामाकं कृष्णमाषकम् ।
माषं मुद्गं महामुद्गं निष्पावं तिलतिल्वकौ ॥ ५ ॥
फलानि चूतकदलीपनसानां समाहरेत् ।
भेदैस्तु कारवल्ल्यादि सर्वं ग्राह्यमितीरितम् ॥ ६ ॥
क्षुद्रकन्दं महाकन्दमाहरेत्तु विचक्षणः ।
सहकारप्रभेदैश्च तथैव पनसद्वयम् ॥ ७ ॥
कदल्यादिषु भेदैस्तु गृह्णीयाच्च विचक्षणः ।
कूष्माण्डोर्वारुकञ्चैव सिंही व्याघ्री तथैव च ॥ ८ ॥
काकोलकादि सङ्ग्राह्यं कलञ्जादीनि वर्जयेत् ।
बिम्बालर्कफलादीनि वर्जयेदिति केचन ॥ ९ ॥
भेदैस्तु बृहती सर्वा सङ्ग्राह्येत्युच्यते बुधैः इति ।
मण्डलाभिषेकविधिः ॥
चत्वारिंशद्दिनादूर्ध्वं पञ्चाहानि तु मण्डलम् ।
पुण्याहं विधिवत्कृत्वा व्रीहिभिस्तण्डुलोपरि ॥ १ ॥
नवं कलशमादाय पूर्वोक्तेन विधानतः ।
समभ्यर्च्य जपं कुर्याद्ब्राह्मणैः ब्रह्मवादिभिः ॥ २ ॥
वैष्णवं विष्णुसूक्तञ्च नरसूक्तमतः परम् ।
श्रीभूसूक्तं तथा पञ्चशान्तिञ्चैव पृथक् पृथक् ॥ ३ ॥
चतुरावर्त्य जप्त्वा तु ध्रुवस्नपनमाचरेत् ।
तथैव कौतुकादीनां परिवारस्य कारयेत् ॥ ४ ॥
दध्योदनं गुडान्नञ्च पायसञ्च विशेषतः ।
निवेद्य देवदेवस्य विनियोगमतः परम् ॥ ५ ॥
५७५
आचार्यदक्षिणां दद्यादृत्विजाञ्च तथैव च ।
प्रतिष्ठादिनमारभ्य मण्डलान्तं दिनं प्रति ॥ ६ ॥
एवमेव क्रमेणैव कारयेत्तु विशेषतः ।
मण्डलार्धन्तु कुर्यच्चेन्मध्यमन्तु प्रचक्षते ॥ ७ ॥
मण्डलान्ते विशेषेण कारयेत् द्विभेजनम् ।
सभ्याग्निंकुण्डं कृत्वैव पुण्याहमपि वाचयेत् ॥ ८ ॥
आघारं विधिवद्धुत्वा वैष्णवं मन्त्रमेव च ।
विष्णुसूक्तं ततो हुत्वा नरसूक्तसमन्वितम् ॥ ९ ॥
श्रीभूसूक्तञ्च हुत्वैव पञ्चशान्तिमतः परम् ।
पारमात्मिकमीङ्काराद्यष्टाशीत्याहुतीर्यजेत् ॥ १० ॥
अष्टाक्षरेण हुत्वै व द्वादशार्णेन वै ततः ।
पूर्णाहुतिं ततो हुत्वा अन्तहोमञ्च कारयेत् ॥ ११ ॥
पञ्चहस्तप्रविस्तारं धान्यराशिं प्रकल्प्य च ।
अष्टोत्तरशतं कुम्भं मध्ये श्वभ्रन्तु कारयेत् ॥ १२ ॥
परितोऽष्टपदं हित्वा चतुर्दिक्षु चतुः पदम् ।
द्वारं कृत्वा तु तच्छेषे द्रव्याणि द्वादश न्यसेत् ॥ १३ ॥
पञ्चगव्यं घृतञ्चैव क्षौद्रं दधि पयस्तथा ।
गन्धोदमक्षतेदञ्च फलोदककुशोदके ॥ १४ ॥
रत्नोदञ्चैव जप्योदं सर्वौषध्युदकं तथा ।
एवं क्रमेण संस्थाप्य समभ्यर्च्य यथाक्रमम् ॥ १५ ॥
द्वादशैः कलशैः पूर्वं ध्रुवं संस्नापयेत्क्रमात् ।
अष्टोपचारैरभ्यर्च्य द्रव्यंप्रति विशेषतः ॥ १६ ॥
अनुबन्धः - ३ (अनुक्रमणिकासु निबन्धादिषु च लभ्यमानः पाठः)
श्रीवैखानसे भगवच्छास्त्रे क्रियाधिकारः
५७६
पश्चादष्टोत्तरशतैः कलशैश्च यथाक्रमम् ।
ध्रुवं संस्नापयेद्वर्णबेरन्तु प्रोक्षयेत्क्रमात् ॥ १७ ॥
आचार्यदक्षिणां दद्यादृत्विजाञ्च विशेषतः ।
महाहविः प्रभूतं वा देवेशाय निवेदयेत् ॥ १८ ॥
तद्रात्रौ यानमारोप्य देवेशञ्च विशेषतः ।
ग्रामं प्रदक्षिणं नीत्वा सर्ववाद्यसमन्वितम् ॥ १९ ॥
पक्षिराजाग्रतः कृत्वा रक्षादीपञ्च कारयेत् ।
जीवस्थाने च संस्थाप्य प्रणाममपि कारयेत् ॥ २० ॥
एवं यः कुरुते भक्त्या मण्डलं स्नपनं हरेः ।
सर्वान् कामानवाप्यैव स याति परमां गतिम् ॥ २१ ॥
इति श्रीवैखानसे........उद्देशत्यगविशेष (?) मण्डलाभिषेकविधिर्नाम
द्विचत्वारिंशोऽध्यायः ॥
द्वादशाराधनविधिः
अतः परं प्रवक्ष्यामि द्वदाशाराधनक्रमम् ।
प्रतिष्ठान्ते चोत्सवान्ते अङ्कुरं नव कारयेत् ॥ १ ॥
अन्यकाले तु सम्प्राप्ते अङ्कुरार्पणपूर्वकम् ।
सूर्यचन्द्रोपरागे वा युगान्ते च तथैव च ॥ २ ॥
यजमानस्य जन्मर्क्षे देशदुर्भिक्षसम्भवे ।
शताभिषेककाले वा एतदर्चनमुत्तमम् ॥ ३ ॥
एतेषां दोषशान्त्थर्थं देवस्याराधने परम् ।
विष्णुपञ्चदिनं श्रेष्ठमथ देवर्क्षमेव वा ॥ ४ ॥
५७७
द्वादशाराधनेनैव देवं विधिवदर्चयेत् ।
प्रातः कालार्चनान्ते तु स्नपनं सम्यगाचरेत् ॥ ५ ॥
आस्थानमण्डपे वाऽपि देवं देवीसमन्वितम् ।
सर्वाभरणसंयुक्तं सर्ववाद्यैः सहैव च ॥ ६ ॥
चतुर्वेदनिनादैश्च विष्णुभक्तियुतैः जनैः ।
आचार्यः सुप्रसन्नात्मा परिचारगणैर्वृतः ॥ ७ ॥
ध्यायन्नारायणं देवं प्रार्थयेद्बलमन्त्रतः ।
पुण्याहं विधिवत्कृत्वा सर्वद्रव्याणि प्रोक्षयेत् ॥ ८ ॥
स्थानशुद्धिं  ततः कृत्वा पात्रशुद्धिमतः परम् ।
योगशास्त्रोक्तमार्गेण प्रणायामञ्च कारयेत् ॥ ९ ॥
आत्मशुद्धिं तथा कृत्वा बेरशुद्धिं तथैव च ।
पूर्वं मन्त्रासनं दत्वा अलङ्कारासनं ततः ॥ १० ॥
भोज्यासनं क्रमेणैव यथाविधि समाचरेत् ।
मयैवात्र विशेषेण त्वासनत्रयमीरितम् ॥ ११ ॥
महाहविः प्रभूतं वा देवेशाय निवेद्य च ।
पानीयाचमनं दत्वा मुखवासं निवेद्य च ॥ १२ ॥
ओं नमो विष्णवे इति तथा नारायणाय च ।
द्वादशाक्षरमित्येतद्व्यापकत्रयमीरितम् ॥ १३ ॥
व्यापकत्रयसंयुक्तं विष्णुगायत्रियाऽन्वितम् ।
ततश्च वैष्णवं जप्त्वा ‘यो वा भूते ति पञ्चकम् ॥ १४ ॥
नारायणाख्यगायत्रीं सूक्तमेकाक्षरादिकम् ।
गुह्याद्गुह्यतमैः श्रेष्ठैः सर्ववेदार्थसारकैः ॥ १५ ॥
अनुबन्धः - ३ (अनुक्रमणिकासु निबन्धादिषु च लभ्यमानः पाठः)
श्रीवैखानसे भगवच्छास्त्रे क्रियाधिकारः
५७८
एतैस्तु वैष्णवैर्मन्त्रैः ध्यायन् पुष्पाञ्जलिं परम् ।
देवस्य पादयोर्दत्वा ‘क्षम स्वेति नमेन्मुहुः ॥ १६ ॥
एवमेव प्रकारेण द्वादशावर्त्य कारयेत् ।
गोदानभूमिदानाभ्यां वस्त्राभरणकुण्डलैः ॥ १७ ॥
आचार्यं पूजयित्वा तु दक्षिणां सोदकं ददेत् ।
अर्चान्ते तुलसीतीर्थं पूर्वं वैखानसः पिबेत् ॥ १८ ॥
अन्यथा विनियुक्तञ्चेत्तत्पूजा निष्फला भवेत् ।
सर्वेषां विष्णु भक्तानां पश्चात्तीर्थादि दापयेत् ॥ १९ ॥
यथावित्तानुसारेण ब्राह्मणानपि भोजयेत् ।
एवं यः कारयेद्भक्त्या द्वादशाराधनं हरेः ॥ २० ॥
सर्वान् कामानिहाप्यैव विष्णुलोके महीयते ।
       इत्यार्षे.......पञ्चचत्वारिंशोऽध्यायः ॥
* * *
