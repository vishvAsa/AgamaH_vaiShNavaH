+++
title = "20 विंशोऽध्यायः"

+++





विंशोऽध्यायः  




ॐ  
विंशोऽध्यायः  
भूपरीक्षादिप्रायश्रित्तम्  
अतः परं प्रवक्ष्यामि भूपरीक्षादिनिष्कृतिम्।  
प्रायो दोषसमुत्पत्तिः (1)चित्तिस्तस्य निरासनम् (1.) चित्तम् क. ॥ 20.1 ॥  
तस्य दोषस्य सन्धानं प्रायश्चित्तमितीरितम्।  
तदेव दिनमारभ्य नवमे वाऽथ सप्तमे ॥ 20.2 ॥  
पञ्चमेऽहनि वा कुर्यात्पूर्वमेवाङ्कुरार्पणाम्।  
अङ्कुरार्पणहीने  
अङ्कुरार्पणहीने तु भूपरीक्षादिकर्मणाम् ॥ 20.3 ॥  
ब्रहृमादीनान्तु षण्णां वै मन्त्रेर्हुत्वा तु वैष्णावैः।  
पालिकाधिपतीनाञ्च जयादीनाञ्च मूर्तिभिः ॥ 20.4 ॥  
कृत्वाऽङ्कुरार्पणं पश्चात्तत्तत्कर्म समाचरेत्।  
पालिकानामभावे तु शरावान्वा समाहरेत् ॥ 20.5 ॥  
दर्भैर्दग्ध्वोपयुक्तान्वा गृह्णीयादिति केचन।  
विशेषार्चनहीने तु द्विगुणञ्च समर्चयेत् ॥ 20.6 ॥  
अष्टोपचारैरभ्यर्च्य हविम्सम्यङ्निवेदयेत्।  
विशेषार्चनमित्युक्ते सर्वत्र द्विजसत्तमाः ॥ 20.7 ॥  
विशेषेणार्चनं कुर्यात्कौतुके चाङ्कुरार्पणे।  
अन्यालयाङ्गबिम्बानामुत्सवाद्यङ्कुरार्पणे ॥ 20.8 ॥  
विशेषतोऽर्चनं यत्तत्बेर एव समाचरेत्।  
प्रमाणहीनायां पङ्क्तौ यजेत्पङ्कीशमूर्तिभिः ॥ 20.9 ॥  
सप्तहस्तप्रमाणञ्चेत् स्थण्डिलं कल्पयेत्पदम्।  
पञ्चहस्तप्रमाणञ्चेदुपपीदुपपीठपदं नयेत् ॥ 20.10 ॥  
पङ्क्तिंस्त्रिहस्तमाना चेत्कुर्यान्नवपदं तथा।  
सप्तसप्तपदे मध्ये चैकं ब्राह्ममुदाहृतम् ॥ 20.11 ॥  
परितोऽष्टौ जयादीनां तद्वहिष्षोडशे पदे।  
कल्पयित्वा तु तद्वाह्ये चतुर्विंशतिके पदे ॥ 20.12 ॥  
दिक्षु द्वाराणि चत्वारि शेषादीनां पदाष्टकम्।  
द्वाराणां पार्श्वयोश्शेषाः पालिकास्थापनाय वै ॥ 20.13 ॥  
शेषञ्च वक्रतुण्डञ्च प्राग्द्वारोभयपार्श्वयोः।  
वामदक्षिणयोः पूज्यौ चक्रवीशौ तु दक्षिणे ॥ 20.14 ॥  
पङ्त्तीशशङ्खौ वारुण्यां सोमशान्तावुदग्दिशि।  
एवमेव प्रकुर्वीत सप्तसप्तपदे तथा ॥ 20.15 ॥  
पञ्चपञ्चपदे मध्ये ब्रह्मणश्चैकमुच्यते।  
परितोऽष्टौ जयादीनां तद्वहिष्षोउशांशके ॥ 20.16 ॥  
दिक्षु द्वाराणि चत्वारि शेषादिंस्तेषु पूजयेत्।  
शेषविध्नेशपङ्क्तीशसोमांस्तद्छवरपार्श्वगान् ॥ 20.17 ॥  
ईशानसोमयोर्मध्ये विष्वक्सेनं समर्चयेत्।  
शिष्टानि पालिकादीनां स्थापनाय प्रकल्पयेत् ॥ 20.18 ॥  
मध्ये नवपदे चैकं ब्रह्मणः परिकीर्तितम्।  
शेषादीनां जयादीनां पालिकानां तथैव च ॥ 20.19 ॥  
तद्वहिश्च पदेष्व्ष्ठस्वष्टावेवात्र पालिकाः।  
अङ्कुरार्पणमारभ्य तृतीये पञ्चमेऽथवा ॥ 20.20 ॥  
सप्तमे नवमे वाऽह्रि तत्तत्कर्म समाचरेत्।  
अतश्चोर्ध्वमयुग्मेषु दिनेष्वेव यथाविधि ॥ 20.21 ॥  
महाशान्तिञ्च हुत्वा तु कृत्वा सद्योऽङ्कुरार्पणम्।  
ब्राह्मणान्भोजयित्वा तु तत्तत्कर्म समाचरेत् ॥ 20.22 ॥  
कर्मणां साधिवासानां सद्यश्चेङ्कुरार्पणम्।  
कारयेत्पूर्वरात्रौ तु पूर्वमेवाधिवासनम् ॥ 20.23 ॥  
कृत्वाऽक्षिमोचनं पश्चात् जलादिष्वधिवास्य च।  
वास्तुहोमादिकं कर्म पूर्ववत्सर्वमाचरेत् ॥ 20.24 ॥  
दिनद्वयेऽप्यलब्धे तु सद्यः कर्तृ त्वरान्वितः।  
कृत्वाऽङ्कुरार्पणं सद्यो नयनोन्मीलनादिकम् ॥ 20.25 ॥  
कृत्वा सद्यस्तदह्र्येव स्थापयेदिति केचन।  
भूपरीक्षायाम्  
भूपरीक्षामकृत्वा तु कृतं तत्कर्षणं यदि ॥ 20.26 ॥  
भूसूक्तं भूमिदैवत्यं हुत्वा भूमिं परीक्ष्य च।  
पुनश्च कर्षणं कुर्यादिति पूर्वजशासनम् ॥ 20.27 ॥  
अकाले भूपरीक्षायां तथैव जुहुयाद्बुधः।  
परीक्षेत शुभे काले भूमिं पूर्वेक्तमार्गतः ॥ 20.28 ॥  
भूपरीक्षणकाले तु दुर्निमित्तसमुद्भवे।  
वैष्णवं विष्णुसूक्तञ्च पौरुषं सूक्तमेव च ॥ 20.29 ॥  
हुत्वा तु विष्णुगयत्र्या सावित्र्याऽष्टशतं यजेत्।  
शाकुनं स्वस्तिसूक्तञ्च दशकृत्वो जपेत्तथा ॥ 20.30 ॥  
कन्याया भोजने हीने दौर्ग हुत्वा तु भोजयेत्।  
कन्याया दीपविच्छेदे पतने पङ्कजस्य च ॥ 20.31 ॥  
हुत्वा श्रीसूक्तदैवत्ये पश्चात्कर्म समाचरेत्।  
गृह्णीयात्पङ्कजाभावे कुमुदं धवलं (1)नवम् (1.) शुभं क. ॥ 20.32 ॥  
आरभेत क्रियास्सर्वास्समभ्यर्च्य विनायकम्।  
विनायकार्चने हीने तन्मन्त्रेण शतं यजेत् ॥ 20.33 ॥  
कर्षणे  
कर्षणे च कृते काले क्रियाहीने तथैव च।  
विपर्यासे च सर्वत्र भूसक्तं भूमिदैवतम् ॥ 20.34 ॥  
हुत्वा तत्तत्प्रकुर्वीत तत्तन्मन्त्रं समुच्चरन्।  
उक्तवृक्षस्य चालाभे हलादीनां यथाक्रमम् ॥ 20.35 ॥  
तद्वृक्षाधिपमभ्यर्च्य शक्तितो दक्षिणां ददेत्।  
वैष्णवं भूमिदैवत्यं यजेत्तत्र विधानतः ॥ 20.36 ॥  
उक्तप्रमाणहीनेषु हलादिषु तथैव च।  
प्राजापत्यञ्च याम्यञ्च रौद्रं भौतिकसंयुतम् ॥ 20.37 ॥  
आदावन्ते च जुहुयाद्व्याहृत्यन्तं सवैष्णवम्।  
भेदे छेदे तथा तेषां रज्जुच्छेदे तथैव च ॥ 20.38 ॥  
(1)वृषभाङ्गविहीने च पद्माग्नौ वैष्णवं यजेत्।  
ब्राह्मञ्च वीशदैवत्यं प्राजापत्यञ्च भौतिकम् (1.) वृषभावङ्गहीनौ चेत् क.  
॥ 20.39 ॥  
आर्षानपि च मन्त्राश्च तद्दैवत्यसमन्वितम्।  
??कापिलेन घृतेनैव महाव्याहृतिभिर्यजेत् ॥ 20.40 ॥  
देवेशमर्चययित्वा तु रुप्यं दद्याद्यथोदयम्।  
व्रणयुक्ते तु तत्काले सूक्ते वैष्णवपौरुषे ॥ 20.41 ॥  
मिन्दाहुती च विच्छिन्नं हुत्वाऽचार्याय दीयताम्।  
निष्काधिकसुवर्णन्तु दक्षिणां देवसन्निधौ ॥ 20.42 ॥  
सुप्ते मूढे तथा भ्रान्ते दुर्गमे पतिते वृषे।  
रुदिते विष्णुगायत्र्या पद्माग्नौ तु सहस्रकम् ॥ 20.43 ॥  
हुत्वा तु दक्षिणां दद्यात् केशदन्तनखादिषु।  
कापालभस्मपाषाणतुषशल्येषु सत्सु च ॥ 20.44 ॥  
विसृज्य तानि सर्वाणि प्रोक्षणैः प्रोक्षयेत्तथा।  
पञ्चगव्यैस्समभ्युक्ष्य वास्तुहोमं यजेत्पुनः ॥ 20.45 ॥  
कर्षणे तु विहीने तु हीने बीजनिवापने।  
सद्यः कर्तुमशक्तो वा कालक्षेपभयात्तथा ॥ 20.46 ॥  
पद्माग्नौ रात्रिसूक्तञ्च विष्णुसूक्तञ्च वैष्णवम्।  
गोदानसूक्तं विच्छिन्नं हुत्वा बीजं प्रदाय च ॥ 20.47 ॥  
कर्षयित्वा भुवं पश्चात् पलालानि तृणानि च।  
विकीर्य भुवि सर्वत्र गोगणेभ्यो निवेदयेत् ॥ 20.48 ॥  
उप्तेषु तेषु नष्टेषु (1)वन्ध्यत्वादप्ररोहिषु।  
पूर्वोक्तनिष्कृतिं हुत्वा तृणान्यास्तीर्य तत्र वै (1.) तं ध्यात्वाऽथः क. ॥ 20.49 ॥  
गोगणेभ्यो निवेद्यैव पश्चात्कर्म समाचरेत्।  
एकंदेशक्रियाहीने कर्षणे बीजवापने ॥ 20.50 ॥  
तत्कर्मणाञ्च सर्वेषां प्रायश्चित्तमिदं स्मृतम्।  
गृहीतामन्यदेवार्थ न गृहणीयात्कदाचन ॥ 20.51 ॥  
अज्ञानाद्यदि गृहणाति विनश्यति न संशयः।  
प्रतिलोमसमीपेषु न कुर्याद्विष्णुमन्दिरम् ॥ 20.52 ॥  
चण्डालपक्कणात्क्रोशादर्वाङ्रनैव प्रकल्पयेत्।  
तथैव पुल्कसावासात्तथा तक्षककारुकात् (?) ॥ 20.53 ॥  
अनुलोमनिवासेऽपि न कुर्यादि केचन।  
अनुलोमनिवासेषु कुर्याच्चेत्तान्त्रिकेण तु ॥ 20.54 ॥  
हीने शान्तार्चने हुत्वा तद्दैवत्यं सहस्रकम्।  
वीशचक्रार्चने हीने तद्दैवत्यं तथा यजेत् ॥ 20.55 ॥  
तिलसर्षपमिश्रेण चरुणा जुहुयात्तथा।  
तरुणालयहीने  
तरुणालयहीने तु निष्फलं सर्वमुच्यते ॥ 20.56 ॥  
पौण्डरीके घृताभ्यक्तैः जुहु याच्छ्वेतपङ्कजैः।  
क्रमेण रात्रिसूक्तञ्च पारमात्मिकमेव च ॥ 20.57 ॥  
ईङ्कारादीन्त्स्मरन् देवं वृषभं भक्तितो ददेत्।  
बालालयेऽर्चनं कुर्वन् पश्चात्कर्म समाचरेत् ॥ 20.58 ॥  
तरुणालयबेर?विचारः  
अलाभे लोहबिम्बाना लब्धं बिम्बं समाहरेत्।  
अलाभे नानुरूपं वा याचितं वा समाहरेत् ॥ 20.59 ॥  
याचेत श्रोत्रियागाराल्लोकिकं वाऽन्यमन्दिरात्।  
आलयाङ्गं न याचेत कौतुकादित्रयं बुधः ॥ 20.60 ॥  
याचितं श्रोत्रियागारादनुरुप ध्रुवस्य चेत्।  
तमेवं कौतुकं तत्र प्रतिष्ठाप्य समर्चयेत् ॥ 20.61 ॥  
अन्यालयाद्यर्चितं चेत्तत्क्रियान्ते पुनः क्रमात्।  
पूर्वाऽलयं समानीय शान्तिं हुत्वा समर्चयेत् ॥ 20.62 ॥  
स्थापितं नानुरुपञ्चेद्वैष्णवं मन्त्रमुच्चरन्।  
सहसक्रकृत्वो हुत्वा तु कौतुकं स्थापयेच्छुभम् ॥ 20.63 ॥  
वास्तुसवनपुण्याहीने  
वास्तुहोमविहीने तु पाञ्चभैतिकवैष्णवै।  
महाव्याहृतिसंयुक्तं हुत्वा तत्पुनराचरेत् ॥ 20.64 ॥  
पुण्याहवाचने हीने विप्रान् शक्त्यैव भोजयेत्।  
ब्रह्मपद्मावटे  
ब्रह्मपद्मावटे तस्मिन्कपालास्थ्यादिदर्शने ॥ 20.65 ॥  
वैष्णवं भूमिदैवत्यं ब्राह्ममष्टोत्तरं शतम्।  
हुत्वाऽन्यत्रैव तत्कुर्याद्ब्रह्मपद्मावटं पुनः ॥ 20.66 ॥  
वैष्णवं भूमिदैवत्यं प्राजापत्यं यजेत्पुनः।  
भिन्ने तत्र घटे स्रावे जनानां भयसम्भवे ॥ 20.67 ॥  
कलहे रुधिरस्रावे वैश्वक्सेनं यजेत्क्रमात्।  
गारुडं वैष्णावं ब्राह्ममैन्द्रञ्चैव समाहितः ॥ 20.68 ॥  
रात्रिसूक्तञ्च हुत्वा तु प्राजापत्यसमन्वितम्।  
वामावर्ते वारुणञ्च वायव्यं भूमिदैवतम् ॥ 20.69 ॥  
सङ्कुलञ्चेत्तदा वारि ब्राह्मं हुत्वा सवारुणम्।  
स्पन्दने चलने चैव पांसुच्छन्ने तथैव च ॥ 20.70 ॥  
वारुणं वैष्वक्सेनञ्च जुहुयात्तस्य शान्तये।  
पद्मेऽधरोत्तरे तस्मिन् पार्श्वस्?थे पतितेऽपि च ॥ 20.71 ॥  
स्पन्दने पत्रकौटिल्ये परिम्लाने च भेदने।  
ब्राह्मं तद्देवहोमञ्च वारुणं भार्गवं यजेत् ॥ 20.72 ॥  
विदिग्गते तथा पद्मे ब्राह्ममारुषमेव च।  
शङ्कुस्थापने  
शङ्कुस्थापनहीने च परिषद्धोममाचरेत् ॥ 20.73 ॥  
शुद्धप्राच्याऽथवा कुर्याद्दिक्परिच्छेदमत्वरः।  
आरभ्य मुख्यमार्गन्तु तद्गौणं कारयेद्यदि  
दत्वा च दक्षिणां देवं सक्त्याभ्यर्च्य निवेद्य च ॥ 20.75 ॥  
आरब्धनतु यथापूर्वं तथैव पुनराचरेत्।  
आद्येष्टकायाम् आद्येष्टकामकृत्वा तु विमानं क्रियते यदि ॥ 20.76 ॥  
ग्रामस्य यजमानस्य राष्ट्रस्य महती विपत्।  
तस्मात्तदपहाराय महाशान्तिं तथा यजेत् ॥ 20.77 ॥  
आद्येष्टकाञ्च सन्न्यस्य विमानं कारयेत्पुनः।  
आद्येष्टकाक्रियायान्तु न्यूनायां मन्त्रपर्यये ॥ 20.78 ॥  
इष्टकाग्रे शिलाग्रे च विपर्यासे तथैव च।  
रत्नन्यासविहीने च सर्वदैवत्यपूर्वकम् ॥ 20.79 ॥  
वंष्णवं विष्णुसूक्तञ्च पैरुषं सूक्तमेव च।  
मिन्दाहुती महीसूक्तं विच्छिन्नं जुहुयात्क्रमात् ॥ 20.80 ॥  
पूर्वोक्तेन विधानेन कारयेदिति शासनम्(1)।  
विमाने प्रस्तरे तस्मिन्नलङ्कारे च सर्वशः (1.) अत्र 24. अध्याय समाप्तिः ख.  
॥ 20.81 ॥  
हीने चाङ्के विमाने च प्रतिखण्डविपर्यये।  
शान्तिकादिविमाने तु तले त्वन्योन्यसङ्करे ॥ 20.82 ॥  
द्वारस्याभ्यन्तरस्यापि भित्तेः हीनेऽधिके तथा।  
न्यक्षादीनां चतुर्णाञ्च शतकृत्वो यजेत्क्रमात् ॥ 20.83 ॥  
मध्ये तु पौण्डरीकाग्नौ पद्महोमं जुहोति च।  
जुहुयाद्रात्रिसूक्तञ्च पौरुषं सूक्तमेव च ॥ 20.84 ॥  
सहस्राहुतिपर्यन्तं यथोक्तं कारयेद्बुधः।  
अन्योन्यं गण्यसाङ्कर्यं नाचरेच्छान्तिकादिषु ॥ 20.85 ॥  
अदृभुते शानितकं गण्यं योजयेत्सार्वदेशिकम्।  
प्राकाराद्येष्टकाहीने परिवाराधिदैवतम् ॥ 20.86 ॥  
वैष्णवेन समायुक्तं दशकृत्वो जुहोति च।  
गोपुराद्यैष्टकाहीने द्वारपालाधिदैवतम् ॥ 20.87 ॥  
धात्रादीनान्तु षण्मन्त्रान् दशवारं सवैष्णवम्।  
आद्येष्टकानां विन्यासे हीने चैन्मण्डपादिषु ॥ 20.88 ॥  
तन्मण्डपाधिदैवत्यं वैष्ण्?ावेन शतं यजेत्।  
महानसस्य हीने चेद्धविरक्षकदैवतम् ॥ 20.89 ॥  
श्रीदैवत्यञ्च तत्सूक्तमाग्नेयं वैष्णवं यजेत्।  
भूतपीठे अद्येष्टका  
आद्येष्टकाक्रमं वक्ष्ये भूतपीठप्रकल्पने ॥ 20.90 ॥  
इष्टकां वा शिलां वाऽथ गृहीत्वा पूर्वसङ्ख्यया।  
अधिवासादिकर्माणि कृत्वा पूर्वोक्तमार्गतः ॥ 20.91 ॥  
मन्त्रौ तदृभूतदैवत्यौ वैष्णवेन समन्वितौ।  
अष्टोत्तरशतं हुत्वा भूतेभ्यश्च ततः परम् ॥ 20.92 ॥  
यक्षेभ्यश्च पिशाचेभ्ज्ञ्यो नागेभ्यश्च जुहोति च।  
चतुर्वेदादिमन्त्रैस्तु स्थापयेच्चतुरिष्टकाः ॥ 20.93 ॥  
तत्राप्याद्येष्टकाहीने कृते सति तपोधनाः।  
जुहुयाद्भूतमन्त्राभ्यां वैष्णवेन युतं शतम् ॥ 20.94 ॥  
अधिवासोचितैर्मन्त्रैः पीठं संस्नाप्य वारिणा।  
संस्नाप्य सप्तकलशैर्होमं हुत्वा च पूर्ववत् ॥ 20.95 ॥  
चतुर्वेदादिमन्त्रास्तांश्चतुर्दिक्षु तथा जपेत्।  
साधारणनिष्कृतिः  
कर्मणामपि सर्वेषां प्रच्युतावुक्तनिष्कृतिः ॥ 20.96 ॥  
हुत्वा तदुक्तहोमान्ते तत्तन्मन्त्रान् जपेत्क्रमात्।  
परिवारालयानाञ्च हरेरुक्तप्रमाणतः ॥ 20.97 ॥  
आद्येष्टकादिकं सर्वं कुर्यात्तन्मन्त्रपूर्वकम्।  
गर्भन्यासहीनेगर्भन्यासक्रियाहीने  
कालातीते विपर्यये ॥ 20.98 ॥  
वैष्णवं भूमिदैवत्यं श्रीदैवत्यं तथैव च।  
विष्णुसूक्तञ्च जुहुयात्पौरुषं सूक्तमेव च ॥ 20.99 ॥  
मिन्दाहुती च विच्छिन्नं महीसूक्तं क्रमाद्यजेत्।  
पूर्ववत्सन्न्यसेद्गर्भ तत्तत्परिषदां स्मृतम् ॥ 20.100 ॥  
मूर्धेष्टकान्यासे  
मूर्धेष्टकायां हीनायां कालेऽतीते विपर्यये।  
आद्येष्टकायां सम्प्रोक्तं प्रायश्चितं जुहोति च ॥ 20.101 ॥  
अङ्गहोमं ततो हुत्वा पूर्वोक्तविधिना चरेत्।  
स्थूपिशूलादिहीने  
स्थूपिशूलादिहीने तु ध्रुवसूक्तं समुच्चरन्‌ ॥ 20.102 ॥  
सन्न्यसेदिष्टकामेकां तत्र रत्नानि सन्न्यसेत्।  
दिक्ष्विष्टकाश्चतस्रस्तु स्थापयित्वा तु पूर्ववत् ॥ 20.103 ॥  
मध्ये स्थूपिं प्रतिष्ठाप्य सुधया कारयेद्दृढम्।  
परिवारालयानाञ्च गोपुराणां तथैव च ॥ 20.104 ॥  
र्वलेपादिहीने  
मूर्धेष्टकायां हीनायां वर्णलेपविपर्यये।  
सहस्राहुतिमबजग्नौ वैष्णवं जुहुयात्तथा ॥ 20.105 ॥  
सुधाकर्म पुनः कुर्याद्वर्णलेपं तथैव च।  
अग्नयुल्काशनिधूमाद्यैर्दोषयुक्ते च मन्?िदरे ॥ 20.106 ॥  
शान्तये तस्य दुहुयादीङ्कारीदींस्तथैव च।  
मिन्दाहुती च विच्छिन्नं पारमात्मिकमेव च ॥ 20.107 ॥  
ब्राह्मणान् भोजयित्वा तु दद्यादाचार्यदक्षिणाम्।  
बेरस्याग्निस्पर्शे  
बेरेऽग्निस्पर्शनेऽब्जाग्नौ महाशान्तिं दिनत्रयम् ॥ 20.108 ॥  
हुत्वा शताष्टकलशैः स्नापयित्वा ततः परम्।  
प्रतिष्ठोक्तक्रमेणैव प्रतिष्ठां पुनराचेत् ॥ 20.109 ॥  
प्रकारैष्वग्निदग्धेषु  
प्राकरेष्वग्निदग्धेषु तत्रस्थपरिषद्गणान्।  
संस्नाप्यैव समभ्यर्च्य तेषां मन्त्रं सवैरूष्णवम् ॥ 20.110 ॥  
चतुर्वेदादिमन्त्रांश्च हुत्वा विप्रांश्च भोजयेत्।  
देवं विशेषतोऽभ्यर्च्य हविस्सम्यङ्निवेदयेत् ॥ 20.111 ॥  
दारमसङ्गहकाले तु विपरीतं भवेद्यति।  
याजमानो गुरूः स्नात्वा तत्राब्जाग्निं प्रकल्प्य च ॥ 20.112 ॥  
जुहुयाद्रात्रिसूक्तन्तु श्रीसूक्तं (1)वैष्णवं तथा।  
वैष्णवं विष्णुसूक्तञ्च गृह्णीयात्पूर्ववत्पवुनः (1.) दैवतं आ. ॥ 20.113 ॥  
शूलस्थापनहीने  
शूलसंस्थापने हीने समाप्ते सति मन्दिरे।  
भवेत्पिशाचावासः स वास्तुहोमं यजेत्पुनः ॥ 20.114 ॥  
पौण्डरीके तु तन्मध्ये महाशान्तिं जुहोति च।  
हिरण्यपशुभूम्यादीन् दत्वा कर्मं समारभेत् ॥ 20.115 ॥  
एकमासे भवेदेवं द्विमासे द्विगुणं भवेत्।  
एवं संवर्धयेत्प्राज्ञो यावत्संवत्सरावधि ॥ 20.116 ॥  
संवत्सरेऽप्यतीते तु महाशान्तिं जुहोति च।  
हिरण्यपशुभूम्यादीन् दत्वा विप्रांश्च भोजयेत् ॥ 20.117 ॥  
एवमाद्येष्टकादीनां हुत्वा तत्तन्मनुं स्मरन्।  
तत्तन्मन्त्रजपं कृत्वा शूलं संस्थापयेत्पुनः ॥ 20.118 ॥  
मासमेकं महाशान्तिं द्वादशाब्दात्पंर यजेत्।  
कर्षणादीनि कर्माणि कुर्यात्सर्वाणि पूर्ववत् ॥ 20.119 ॥  
ध्रुवबेरक्रियाहीने शूले संस्थापिते यदि।  
जुहुयात्पौण्डरीकाग्नौ विष्णुसूक्तमनुस्मरन् ॥ 20.120 ॥  
विच्?िछन्नञ्चैव हुत्वा तु मिन्दाहुत्या च हूयताम्।  
हुत्वा तु सप्तसमिधो देवेशमनुमान्य च ॥ 20.121 ॥  
भूमिञ्च गुरवे दत्वा तत्तत्कर्म समाचरेत्।  
एवं मासे तु सम्प्रोक्तं द्वितीये द्विगुणं भवेत् ॥ 20.122 ॥  
वर्धयेदेवमेवैतत् यावत्संवत्सराधि।  
संवत्सरेऽप्यतीते तु पौण्डरीकञ्च कारयेत् ॥ 20.123 ॥  
कुर्यादाहवनीयादीन् चतुर्दिक्षु यथाक्रमम्।  
आघारान्ते तु होतव्ये सहस्राहुतिवैष्णवे ॥ 20.124 ॥  
विष्णुसूक्तञ्च जुहुयात्तत्तद्धोमे शताष्टकम्।  
दिग्दैवत्यञ्च हुत्वा तु दक्षिणाञ्च ददेत्तथा ॥ 20.125 ॥  
विप्राणां भोजनं कृत्वा दक्षिणाञ्च स्वशक्तितः।  
द्वितीये द्विगुणञ्चैव वर्धयेद्वादशावधि ॥ 20.126 ॥  
द्वादशाद्वे व्यतीते तु कर्षणादीनि कारयेत्।  
पौण्डरीके तु कूष्माण्डं पञ्चवारुणसंयुतम् ॥ 20.127 ॥  
पारमात्मिकमीङ्कारानङ्गहोमं ततः परम्।  
पौरुषं विष्णुसूक्तञ्च हुत्वा विप्रांश्च भोजयेत् ॥ 20.128 ॥  
पञ्चनिष्कसुवर्णञ्च दद्यादाचार्यदक्षिणाम्।  
वास्तुहोमं ततो हुत्वा पुण्याहमपि वाचयेत् ॥ 20.129 ॥  
कवाटबोधिकास्थूणासूत्तरे देषसंयुते।  
वृद्धौ प्रमाणहीने च जीर्णे दग्धे च तं त्यजेत् ॥ 20.130 ॥  
अन्यत्प्रमाणसंयुक्तं गृहीत्वा योजयेत्पुनः।  
'आपो हि ष्ठा' दिभिः प्रोक्ष्य जुहुयाद्वैष्णवं शतम् ॥ 20.131 ॥  
भुवङ्गे च पतङ्गे च कवाटे स्तमृभयोर्द्वयोः।  
धात्रादीन् षट् समावाह्य विधिनैव समर्चयेत् ॥ 20.132 ॥  
अन्यालयोपयुक्ताश्च अन्यार्थ स्वीकृताश्य याः।  
हुताशनपरीताश्च त्याज्या दारुशिलेष्टकाः ॥ 20.133 ॥  
विमानं नवधा मार्गे यन्मार्गेण प्रकल्पितम्।  
कारयेध्द्रुवबेरन्तु तन्मार्गेणाधिकेन वा ॥ 20.134 ॥  
ततो हीनं न कर्तव्यं कौतुकादित्रयं तथा।  
आलयस्य विपर्यासे तथा बेरविपर्यये ॥ 20.235 ॥  
शूलदारुविपर्यासे कल्पनादिविपर्यये।  
ब्राह्मञ्च विष्णुसूक्तञ्च गारुडं सौम्यमेव च ॥ 20.136 ॥  
प्राजापत्यञ्च रौद्रञ्च सहस्रं जुहुयात्क्रमात्।  
पूर्वोक्तेनैव मार्गेण कारयेत्तद्विधानतः ॥ 20.137 ॥  
विमानादीनां श्रैष्ट्यम्  
आलयं गोपुरञ्चैव प्रतिमा पीठमेव च।  
शरीरमेव देवस्य स्मृतमेतच्च्तुष्टयम् ॥ 20.138 ॥  
जीर्णोद्वारविचारः  
आलये मण्डपे वाऽपि परिवारालये तथा।  
प्राकारे गोपुरे पीठे पचनालय एव वा ॥ 20.139 ॥  
इष्टकानां तु प्रक्षेपे तथा वर्णानुलेपने।  
एकद्विमासे कुयाच्चेत् नवकर्मादिकं तथा ॥ 20.140 ॥  
तद्दोषन्तु व्यपोह्यैव सर्वेषान्तु सलक्षणम्।  
यथासौन्दर्यमार्गेण नवकर्म समाचरेत् ॥ 20.141 ॥  
समाप्तेऽह्रि च पूवहिणेऽप्यालयस्योत्तरे तथा।  
वास्तुहोमं ततो हुत्वा पर्यग्निकरणं तथा ॥ 20.142 ॥  
पञ्चगव्यैस्समभ्युक्ष्य पुण्याहमपि वाचयेत्।  
स्नपनोक्तक्रमेणैव विधिना स्नापयेद्बुधः ॥ 20.143 ॥  
आलयाद्दक्षिणे चैव औपासनविधानतः।  
कुण्डं सलक्षणं कृत्वा प्रज्वाल्याग्निं समन्त्रकम् ॥ 20.144 ॥  
तद्दैवत्यञ्च हुत्वा तु परिषन्मन्त्रसंयुतम्।  
अङ्गहोमं ततो हुत्वा पारमात्मिकसंयुतम् ॥ 20.145 ॥  
ईङ्कारादींस्ततो हुत्वा अष्टाशीत्याहुतिं यजेत्।  
वैष्णवं तत्रजुहुयान्महाव्याहृतिसंयुतम् ॥ 20.146 ॥  
सहस्राहुतिञ्च जुहुयात्सर्वेषामेव कारयेत्।  
तांस्तान् देवान् प्रतिष्ठाप्य प्रतिष्ठोक्तक्रमेण वै ॥ 20.147 ॥  
अन्तहोमं ततो हुत्वा देवेशं सम्प्रणम्य च।  
महाविः प्रभूतं वा देवेशाय निवेदयेत् ॥ 20.148 ॥  
शिलादार्वोमुंखं पार्श्वें पृष्ठमूर्ध्वमधस्तथा।  
ज्ञात्वा कुर्याद्विपर्यासाद्देवरूपं कृतं यदि ॥ 20.149 ॥  
स्थापितं चेत्तदाभिचारिकमुच्यते।  
राजाष्ट्रविनाशः स्यात् प्रजापीडा भयं मृतिः ॥ 20.140 ॥  
तद्दोषशमनार्थाय क्षिप्रं शान्तिञ्च कारयेत्।  
आलयस्योत्तरे कुर्यात्पौण्डरीकं सलक्षणम् ॥ 20.151 ॥  
जुहुयात्पौरुषं सूक्त 'मतो देवा' ?दि वैष्णवम्।  
ईङ्काराद्यङ्गहोमञ्च पञ्चवारुणसंयुतम् ॥ 20.152 ॥  
जयाभ्यातानसंयुक्तं परिषन्मन्त्रसंयुतम्।  
पूर्ववद्विधिना कृत्वा स्थापयेत्तद्विचक्षणः ॥ 20.153 ॥  
अङ्गवैकल्ये  
बाहुप्रकोष्ठहस्तोरुजङ्घापादतलेषु च।  
पार्श्वाधःकटिदण्डेषु न हीनं नाधिकं तथा ॥ 20.154 ॥  
अङ्गोपाङ्गेषु सर्वत्र हीने चैवाङ्गुले तु तत्।  
हेम्ना वा रजितेनाथ ताम्रेणैवाथ पूर्ववत् ॥ 20.155 ॥  
स्थापयेद्व्यत्ययेनैव शूलं यदि विनश्यति।  
आलयस्योतरे पार्श्वे पूर्वोक्तं होममाचरेत् ॥ 20.156 ॥  
हुत्वा पुरुषसूक्तञ्च दद्यादाचार्यदक्षिणाम्।  
गृहीत्वा विधिवच्छूलं पूर्ववत्स्थापयेत्क्रमात् ॥ 20.157 ॥  
दूषिता मूत्तिका चेत्तु श्वकाकपशुवानरैः।  
मू?षिकाभिः कुक्कुटैर्वा त्यक्त्वान्यां विधिना हरेत् ॥ 20.158 ॥  
जुहुयाद्भूमिदैवत्यं पारमात्मिकसंयुतम्।  
ईङ्कारादींश्चकूष्माण्डान् संस्कुर्याच्च पुनर्मृदम् ॥ 20.159 ॥  
मृदःस्नेहस्य चूर्णस्य कषायस्यौषधस्य च।  
न्यूने संस्कारहीने च प्रयोगस्य विपर्यये ॥ 20.160 ॥  
रज्जुबन्धेऽष्टबन्धे च शर्करालेपने तथा।  
न्यूने संस्कारहीने च प्रयोगस्य विपर्यये ॥ 20.161 ॥  
वैष्णवं चारुषञ्चैव पाञ्चभौतिकमेव च।  
ब्राह्ममैन्द्रं त्रयस्त्रिंशद्देवताभ्यश्च हूयते ॥ 20.1़62 ॥  
पूर्वोक्तेन विधानेन तत्तत्कर्म समाचरेत्।  
वर्णव्यतिक्रमे हुत्वा प्राजापत्यं सपौरुषम् ॥ 20.163 ॥  
मृण्मयं नार्धचित्रम्  
अर्धचित्रं न कुर्वीत मृण्मयं लोहजं तथा।  
स्थापितञ्च विसृज्यान्यत् बेरं सङ्गृह्य यत्नतः ॥ 20.164 ॥  
पद्माग्नौ ब्रह्मसूक्तञ्च वैष्ण 'वा श्रावि' तादिकम्।  
हुत्वा मिन्दाहुती विप्रान् भोजयित्वा ततः परम् ॥ 20.165 ॥  
पूर्वोक्तेन विधानेन स्थापयेदिति शासनम्(1)।  
शिलामणिबिम्बे  
शिलाजं मणिजं बिम्बमर्धचित्रं न दोषकृत् (1.) अत्र 25 अध्याय समाप्तिः ख.  
॥ 20.166 ॥  
शैलजं ध्रुवबेरन्तु वर्णयुक्तन्तु कारयेत्।  
(ध्रुवबेरार्चनं चेत्तु वर्णयुक्तं न कारयेत् ॥ 20.167 ॥  
ब्रह्मस्थानार्चनार्हं यत् स्थापनं तद्ध्रुवार्चनम्।  
दैविंके मानुषे चैव स्थापयेच्च विशेषतः ॥ 20.168 ॥  
एकबेरार्चनञ्चैतत् वर्णयुक्तं न (2)दोषकृत्।  
न्यूनाधिक्यविषयः  
किमिदं परिमाणेन कारणं यच्च वै विदुः (2.) दोषभाक् आ. ॥ 20.169 ॥  
यवं यवत्रयं चापि अर्धाङ्गुलमथापि वा।  
एकेन वाऽथ पादाभ्यां न्यूनाधिक्ये न दोषकृत् ॥ 20.170 ॥  
बिम्बस्य वस्त्रमाभरणं पद्मं किरीटं शङ्खचक्रकौ।  
उपवीतं प्रलम्बञ्च श्रीवत्सं कुण्डनलद्वयम् ॥ 20.171 ॥  
एवमाद्यैस्समायुक्तं बिम्बं कर्याद्विशेषतः।  
एतैर्हींनं यदि भवेत्पुनरेतैस्समायुतम् ॥ 20.172 ॥  
कारयित्वैव जुहुयाद्वैष्णवं ब्राह्मसंयुतम्।  
ऐन्द्रञ्च विष्णुसूक्तञ्च सौरं सौम्यञ्च पौरुषम् ॥ 20.173 ॥  
ब्राह्मणान् भोजयित्वा तु विधिना स्थापयेद्बुधः।  
बेरं कृत्रिमवर्णेन योजयेच्चेत्प्रमादतः ॥ 20.174 ॥  
क्षालयित्वां प्रमार्ज्यैव विशोष्य च यथाविधि।  
पौण्डरीकाग्निकुण्डे तु सूक्तं वैश्वानरं यजेत् ॥ 20.175 ॥  
ब्राह्मञ्च विष्णुसूक्तञ्च वैष्णवञ्च जयादिभिः।  
तस्यानुरूपं वर्णञ्च योजयेत्तद्विधानतः ॥ 20.176 ॥  
अक्षिमोचनहीने च कालातीते प्रमादतः।  
षण्मण्डलाधिदैवत्यं 'यद्देवादि' ततः परम् ॥ 20.177 ॥  
'ईङ्कारादी' स्ततो हुत्वा पारमात्मिकमेव च।  
अष्टाशीतिं ततो हुत्वा कारयेदक्षिमोचनम् ॥ 20.178 ॥  
क्रूरग्रहाणामुदये त्वज्ञानात्क्रियते यदि।  
क्षालयित्वा ततो हुत्वा प्रायश्चित्तञ्च पूर्ववत् ॥ 20.179 ॥  
पूर्ववद्विधिना सम्यगक्षिमोचनमाचरेत्।  
कर्षणादीनां सामान्य प्रायश्चित्तम्  
कर्षणादि प्रतिष्ठान्तं न्यूने हीने विपर्यये ॥ 20.180 ॥  
जुहुयात्पौण्डरीकाग्नौ सूक्ते वैष्णवपौरुषे।  
'यद्देवादीं' स्ततो हुत्वा पारमात्मिकमेव च ॥ 20.181 ॥  
'ईङ्कारादी' श्च जुहुयादष्टाशीतिमतः परम्।  
प्राजापत्यञ्च सौम्यञ्च ऐन्द्रमाग्नेयमेव च ॥ 20.182 ॥  
सौरं सौम्यञ्च जुहुयादङ्गहोमञ्च वैष्णवम्।  
महाव्याहृतिभिर्हुत्वा ब्राह्मणान्भोजयेत्पुनः ॥ 20.183 ॥  
वाचयित्वा तु पुण्याहं स्वस्तिघोषञ्च कारयेत्।  
देवकार्येषु प्रण्याहविशेषः  
दैविकेषु तु सर्वेषु भूपरीक्षादिकर्मसु ॥ 20.184 ॥  
पुण्याहे विहिते सम्यक्, यत्पुण्य' मिति च ब्रुवन्।  
'पुण्याहं स्वस्तिमृद्धि' ञ्च वाचयित्वा त्रिधात्रिधा ॥ 20.185 ॥  
'स्वस्ति न-ऋद्ध्यास्स्मे' ति वाचयित्वान्तरान्तरा।  
'आपो हिरण्य पवमानैः' प्रोक्षयित्वा ततः परम् ॥ 20.186 ॥  
दक्षिणादानादाने च सूत्रोक्तविधिना चरेत्।  
गवादिदक्षिणां दत्वा पश्चात्कर्म समाचरेत् ॥ 20.187 ॥  
हीनक्रियासु सर्वासु प्रायश्चित्तमिदं स्मृतम्।  
अनुक्तदव्यकल्पिते बेरे  
इष्टकाभिस्सुधाभिर्वाकण्टकाद्यैर्नपुंसकैः ॥ 20.188 ॥  
अन्यैश्च काष्ठैवृर्क्षैर्वाऽप्यन्यैर्दूषितदारुभिः।  
कालायसैश्च पाषाणैः चूर्णैर्वाऽपि समायुतैः ॥ 20.189 ॥  
संयुक्ते तु कृते बेरे कृते पक्वे तु मृण्मये।  
पैशाचैश्चासुरैर्द्रव्यैरतिरिक्तमृदाऽथवा ॥ 20.190 ॥  
द्रव्यैरसंस्कृतैर्वापि ध्रुवबेरे प्रकल्पिते।  
अशूले रज्जुमृद्वस्त्रशर्करादावमानके ॥ 20.191 ॥  
कुशे स्थूलेऽतिजीर्णे च वृद्धौ वाऽनुक्तवर्णके।  
सुधयैव कृते बेरे तथैवेष्टकया कृते ॥ 20.192 ॥  
क?िल्पतेऽनुक्तद्रव्येण कृत्रिमाभरणान्विते।  
इत्यादिदोषसंयुक्ते बेरे सर्व विनश्यति ॥ 20.193 ॥  
स्थापयेच्चेतदज्ञानात् यजमानो विनश्यति।  
तच्छान्तिः  
तच्छान्तिः पौण्डरीकाग्नावालयस्योत्तरे कृते ॥ 20.194 ॥  
पारमात्मिकमीङ्काराद्यष्टाशीत्यङ्गहोमकम्।  
ब्रह्मसूक्तसमायुक्तं श्रीसूक्तेन समन्वितम् ॥ 20.195 ॥  
दुर्गासूक्तञ्च जुहुयाद्विष्णुसूक्तमतः परम्।  
जुहुयात्पौरुषं सूक्तं विश्वजित्सूक्तमेव च ॥ 20.196 ॥  
प्राजापत्यञ्च रौद्रञ्च ब्राह्ममाग्नेयमेव च।  
सौरं सौम्यसमायुक्तं वैष्णवं जुहुयायात्पुनः ॥ 20.197 ॥  
ब्राहृमणान् भोजयित्वा तु दद्यादाचार्यदक्षिणाम्।  
बालालये प्रतिष्ठाप्य सदोषमपहाय च ॥ 20.198 ॥  
सलक्षणं ततः कृत्वा स्थापयेत्वूर्वत्क्रमात्।  
पुनर्जौर्णविमानादिकथनम्  
तद्विमानगलस्थाने पादवर्गस्य मध्यमे ॥ 20.199 ॥  
कारयेद्विहितां मूर्तिं सुधयेष्टकयाऽथवा।  
मृच्छूलशर्करारज्जवुस्त्रे हीनेऽप्रमाणके ॥ 20.200 ॥  
कृते कृत्रिमवर्णेन दोषैः कार्श्यादिभिर्युते।  
न दोषदा इति प्रोक्ता यदि ते शिलया कृताः ॥ 20.201 ॥  
सर्वलक्षणसंपन्नान् वर्णहीनान् प्रकल्पयेत्।  
शिलासङ्गहवर्ज बिम्बे कृते  
अकृत्वा कल्पिते बेरे शिलासङ्गहणक्रियाम् ॥ 20.201 ॥  
पौण्डरीके महाशान्तिं एकाहं जुहुयात्पुनः।  
शिलाग्रहणहोमञ्च हुत्वा मन्त्रं स्पृशन् जपेत् ॥ 20.203 ॥  
अज्ञानात्स्थापितञ्चैतत् एवं कृत्वा यथाविधि।  
प्रतिष्ठोक्तक्रमेणैव प्रतिष्ठां पुनराचरेत्(1) (1.) अत्र 26 अध्याय समाप्तिः ख.  
॥ 20.204 ॥  
शीघ्रं संस्थापयेद्वेरं निर्दोषं लक्षणान्वितम्।  
न स्थापयति चेन्मोहादाधिव्याध्याद्युपद्रवैः ॥ 20.205 ॥  
क्षुत्पिपासादिभिश्चैव स देशः पीड्यते भृशम्।  
तस्माद्धुत्वा महाशान्तिं भोजयित्वा द्विजोत्तमान् ॥ 20.206 ॥  
प्रतिष्ठोक्तक्रमेणैव प्रतिष्ठां पुनराचरेत्(1)।  
अनुक्तकाले बिम्बे स्थापिते  
आर्द्राद्यनुक्तनक्षत्रे वारे राशौ च निन्दिते (1.) अत्र 26 अध्याय समापितः चख.  
॥ 20.207 ॥  
उल्काग्न्यशनिपाते च दिग्दाहे पांसुलोहिते।  
वर्षधारातिपाते च चन्द्रसूर्योपरागयोः ॥ 20.208 ॥  
चैत्यवृक्षनिपाते च भूमिकम्पदिने तथा।  
दोषुयक्ते च नक्षत्रे शर्वर्यां वा तथैव च ॥ 20.209 ॥  
स्थापितं चेत्तदज्ञानात् पूर्ववद्होममाचरेत्।  
सहस्राहुतिमिष्ट्वैव सहस्रञ्चैव वैष्णव् ॥ 20.210 ॥  
परिषद्देवतानाञ्च तत्तन्मन्त्रैश्च हूयते।  
यथोक्तं स्थापयित्वैव शक्तितो दक्षिणां ददेत् ॥ 20.211 ॥  
अकृत्वा भूपरीक्षादिक्रियास्सर्वाः प्रमादतः।  
अनुक्तमासनक्षत्रथिवासरराशिषु ॥ 20.212 ॥  
रात्रावविधिकं मोहादज्ञानात्स्थापिते यदि।  
मासं पक्षन्तु सप्ताहं पञ्चाहं त्रियहन्तु वा ॥ 20.213 ॥  
त्रिकालं पौण्डरीकाग्नौ महाशान्तिं जुहोति वै।  
तत्तन्मन्त्रजपं कृत्वा भूपरीक्षादिकर्मणाम् ॥ 20.214 ॥  
पूर्वोक्तेन प्रकारेण प्रतिष्ठां पनराचरेत्।  
इत्यार्षे श्रीवैखानसे भगवच्छास्त्रे भृंगुप्रोक्तायां संहितायां क्रियाधिकारे  
भूपरीक्षादिप्रायश्चित्तविधिर्नाम विंशोऽध्यायः।  
-------
