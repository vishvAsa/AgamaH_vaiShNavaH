+++
title = "29 एकोनत्रिंशोऽध्यायः"

+++





एकोनत्रिंशोऽध्यायः  




ॐ  
एकोनत्रिंशोऽध्यायः  
महाशान्तिविधिः  
अतः परं प्रवक्ष्यामि महाशान्तिविधिं परम्।  
सर्वदोषोपशमनं सर्वव्याधिभयापहम् ॥ 29.1 ॥  
सर्वाभीष्टप्रदं श्रेष्ठं सर्वाशुभविनाशनम्।  
आयुरारोग्यदं कर्तुः शान्तिपुष्टिसुखप्रदम् ॥ 29.2 ॥  
महादोषेषु सर्वत्र महाशान्तिर्विधीयते।  
आलयाभिमुखे कुर्यात्पौण्डरीकं सलक्षणम् ॥ 29.3 ॥  
दक्षिणस्यामथाग्नेय्यां पचनालय एव वा।  
अलङ्कत्य चतुर्दिक्षु पूर्णकुम्भाङ्कुरध्वजैः ॥ 29.4 ॥  
कदलीक्रमुकैश्चैव मुक्तादामावलम्बनैः।  
मासं पक्षञ्च सप्ताहं त्रिदिनन्तु वा ॥ 29.5 ॥  
एकाहं वाऽथ सङ्कल्प्य दोषाणां गुरुलाघवम्।  
ज्ञात्वा तदनुरूपाणि दिनानि जुहुयात्क्रमात् ॥ 29.6 ॥  
आघारान्ते सुहोतव्ये सूक्ते वैष्णवपौरुषे।  
रुद्रसूक्तं ततो हुत्वा धातादीन् जुहुयात्क्रमात् ॥ 29.7 ॥  
'नमो वाचे' समुच्चार्य 'शन्नो वात' इतीर्य च।  
नारायणाय विद्मे' ति तथा षड्भिश्च वैष्णवैः ॥ 29.8 ॥  
आज्येन साज्यचरुणा समिधा च घृताऽक्तया।  
सक्तुलाजितिलापूपैः घृतमिश्रैर्यथाक्रमम् ॥ 29.9 ॥  
संस्नाप्य कलशैर्देवं समभ्यर्च्य निवेदयेत्।  
त्रिकालमुत्तमो होमो रात्रिहीनश्च मध्यमः ॥ 29.10 ॥  
सायंप्रताश्चे हीनश्चेदधमः परिकीर्तितः।  
पूर्वोक्तसर्वद्रव्यौश्चाप्युत्तमे जुहुयाद्बुधः ॥ 29.11 ॥  
आज्येन साज्यचरुणा मध्यमे जुहुयात्क्रमात्।  
अधमे केवलाज्येन प्रतर्मध्याह्र एव वा ॥ 29.12 ॥  
उत्तमे स्नपनं नित्यं मध्यमे केवलार्चनम्।  
अधमे केवलं होम इति प्रोवाच पूर्वजः ॥ 29.13 ॥  
रक्षेदग्निमविच्छिन्नं यावत्कर्मावसानकम्।  
अन्तहोमं समाप्तौ च कृत्वा विप्राश्च भोजयेत् ॥ 29.14 ॥  
अतिशान्तिः  
दद्यादाचार्यपूर्वेभ्यो दक्षिणां देवसन्निधौ।  
यद्देवादियुतत्वे तु अतिशान्तिरिति स्मृता ॥ 29.15 ॥  
अद्‌भतशानितः सामान्यशान्तिः  
नवग्रहाधिदैवत्यैर्युक्ता चेदभुताऽह्वया।  
सामान्यशान्तिरित्युक्ता युक्ता सा चेज्जयादिभिः ॥ 29.16 ॥  
उत्पातशान्तिः  
द्वादशाष्टाक्षराभ्याञ्च शताहुतिरथापि वा।  
उत्पतशान्तिरित्युक्ता तथा विष्णोर्नुकादिभिः ॥ 29.17 ॥  
शान्तिः महाशान्तिः  
अथवा शान्तिरित्युक्ता केवलं वैष्णवं शतम्।  
महाशान्तरिति प्रोक्ता यद्देवादिसमन्विता ॥ 29.18 ॥  
इति षट्च्छान्तयः प्रोक्ताः सर्वदोषोपशोशषणाः।  
अल्पदोषे यजेच्छान्तिं सर्वत्रापि च वैष्णवैः ॥ 29.19 ॥  
मिन्दाहुती च विच्छिन्नं गायत्रीं वैष्णावीं पुनः।  
'शन्नो मित्र' इतीत्युक्त्वा तथा विष्णोर्नुकादिभिः ॥ 29.20 ॥  
अष्ठाशीतिः  
(1)(अष्टाशीतिं प्रवक्ष्यामि व्श्णिवे इति चोच्चरन्)  
विष्णवे स्वस्तिदायेति तथा सर्वेश्वराय च।  
विष्णवे सर्वगोप्त्रे च तथा सर्वात्मनेऽपि च (1.) अष्टाशीति प्रवक्षामि अष्टाशीत्याहुतीर्यजेत्। इत्येव मन्त्रप्रयोगक्रम्न दृश्यते आ. कोशेषु. ॥  
सर्वदेवात्मने चेति सर्ववेदात्मने तथा।  
मुनीनामात्मने चेति योगसन्धारणाय च ॥  
तथा सर्वप्रतिष्ठाय विष्णुशब्दादयो दश।  
विष्णुशब्देन तत्र स्यात्प्रयुक्तं सर्वमत्र तु ॥  
नारायणाय च तथा तदाद्येनात्मने पुनः।  
सर्वदेवात्मने तद्वदिन्द्ररूपाय वै तथा ॥  
संयमनाधिपतये सम्भोगपतये तथा।  
सर्वतृप्तिप्रदायेति (1)अनन्तात्मने च क्रमात् (1.) सर्वानन्दाय ख. ॥  
(ब्रह्मेशानात्मने चेति प्रजापय इत्यपि)।  
अनन्तशयनायेति दश नारायणादयः ॥  
पुण्यनारायणायेति त्रिदशाधिपतये तथा।  
(वटपत्रशायिने)(?) चेति तथा वटाक्षवासिने ॥  
तथा पादार्चिषे चेति बालरूपाय वै पुनः।  
मायारूपिण इत्युक्त्वा प्रबोधिन इति ब्रुवन् ॥  
सर्वाधिष्ठानकायेति (2)सर्वप्रवरणाय च।  
(3)मूर्धस्थानायेति दश पुण्यनाराणादयः (2.) सर्वप्रकारकाय च ख. (3.) मोक्ष ख. ॥  
बालाय बालरूपाय तथा वटपत्रशायिने।  
सत्याय सत्यनिष्ठाय तथा सत्यात्मने पुनः ॥  
सत्यनित्याय चंत्युक्वा देवदेवमनुस्मरन्।  
सर्वे सत्यं हि सत्यस्य सत्ये सत्यं प्रतिष्ठितम् ॥  
चतुर्थ्यन्तमनेनैव सर्वलोकप्रवर्तिने।  
तथा सत्यात्मदेवाय सत्यमोदाय वै पुनः ॥  
सत्यसोपानकायेति देवदेवमनुस्मरन्।  
दश त्वं सत्ये सत्यात्मन् सत्यनिष्ठोद्भवाय च ॥  
पुरुषाय तथा पुरुषसंस्तुतायेति च क्रमात्।  
पुरुषसमधीतायेति पुस्षनिष्दाय वै पुनः ॥  
पुरुषात्मने वै पुरुषपुरुषायेति चोच्चरन्।  
जगन्मित्राय जगदाधाराय च ततः परम् ॥  
जगत्प्रवर्तिने चेति (1)जगद्धेतवे चेत्यपि।  
चत्वारः पुरुषायेति विष्णुक्रीडात्मने पुनः (1.) जगद्धिताय ख. ॥  
भूमिसङ्कीडात्मन इति जगन्मोदाय वै पुनः।  
जगद्धिताय चेत्युक्त्वा तथा निखुर्यपाय च ॥  
काय कस्मै कतमस्मै सर्वस्मै विष्णवे तथा।  
विष्णवे च तथा ब्रूयात् मन्त्रसन्द्रुहणाय च ॥  
ध्रुवरूपिणा इत्युक्त्वा संवृतात्मन इत्यपि।  
सम्प्रीतिकरायेति सर्वशुभप्रदाय च ॥  
अशुभनाशनायेति शुभसम्बर्हणाय च।  
पुण्यायेति ततो हुत्वा पुण्यशब्दादयोऽपरे ॥  
बलोर्जिताय हुत्वा तु देवदेवमनुस्मरन्।  
तथा जयसमृद्धाय कामान्दजननाय च ॥  
सर्वानन्दाय चेत्युक्त्वा समृद्धाय ततः परम्।  
श्रीविधानाय चेत्युक्त्वा ब्रह्मसन्द्रुहणाय च ॥  
वरस्थानाय चेत्युक्त्वा लोकसमृभावनाय च।  
अद्भुताय यजेत्पश्चादनादिनिधनाय च ॥  
तथाऽमितमहिम्नेति तथाऽत्यन्तहिताय च।  
चतुर्थ्यन्तेन तेनैव सर्वप्रतिष्ठायेति च ॥  
सर्वलोकप्रतिष्ठाय सर्वलोकशुभावहाय च।  
सर्वातृमन इति प्रोक्ता अष्टादश समीरिताः ॥  
विष्णुर्नारायणश्चैव पुण्यनारायणस्तथा।  
पुण्यश्चेति चतुर्थ्यन्तान् व्यस्तानेव प्रयोजयेत् ॥  
अथवा विष्णुगायत्र्या आष्टाशीत्याहुतीर्यजेत्।  
विष्णुगायत्रिया साकं यत्राष्टाशीतिरीरिता ॥  
न तत्र विष्णुगायत्र्या त्वष्टाशीत्याहुतीर्यजेत्।  
अङ्गहोमः  
अङ्गहोमं ततो वक्ष्ये निबोधत तपोधनाः ॥  
शिरसे च ततोऽक्षिभ्यां कर्णाभ्यामिति चोच्चरन्।  
नासिकाभ्यामथौष्ठाभ्यां दन्तेभ्यौ जुहुयाद्बुधः ॥  
जिह्वायै कण्ठायोरसे बाहुभ्यामिति च क्रमात्।  
कोष्ठाभ्याञ्चैव पाणिभ्यां नखेभ्य उदराय च ॥  
कटये च तथोरुभ्यां जङ्खाभृयामिपि हूयते।  
लोमभ्यां मकुटायेति शिरश्चक्राय चै पुनः ॥  
शङ्खायैव च चक्राय गदायै च ततः परम्।  
शार्ङ्गायासय इत्युक्त्वा चाम्बरायेति हूयताम् ॥  
भूषणेभ्यः प्रभायै च छत्राय च जुहोति वै।  
दद्भ्यःस्वाहादिभिर्मन्त्रैर्हुत्वा तत्तदनुस्मरन् ॥  
मौलिमालादिहोमः  
मौलिमालायै दिव्याय चोत्तराय ततः ततपरम्।  
सर्वोत्तराय सर्वस्मै विष्णवे प्रभविष्णवे ॥  
त्वं यज्ञपुरुषायेति प्रणवाय च विष्णवे।  
शिरसे जुहुयात्पश्चात्तथैव प्रभविष्णवे ॥  
दिव्याय सुवहायेति काय कस्मै ततः परम्।  
तमेव विष्णवे चेति निखुर्यपाय चैव हि ॥  
ध्रुवस्माय चेत्युक्त्वा ललाटाय च विष्णवे।  
भ्रूभ्यामन्तरिक्षायेति सप्राणात्मभूवे तथा ॥  
श्रोत्राभ्यां सञ्जुहोत्यन्ते पक्षमभ्यामिति चोच्चरन्।  
सञ्जुहोत्यक्ष्यङ्गभ्यश्च अक्षिभ्यामिति दूयते ॥  
तारकाभ्यामपाङ्गाभ्यां कुवलयाभ्यां तथैव च।  
युगाभ्याञ्च कपोलाभ्यां तत्तदङ्गमनुस्मरन् ॥  
जुहोति नासिकायै च पुटाभ्यामिति तृष्णवे (?)।  
अण्डाभ्यामिति दन्तेभ्यः कोष्ठाभ्यामपि हूयते ॥  
निम्नेभ्यश्चाधारोष्टाय जिह्वायै च ततः परम्।  
सुवक्त्रायै च जुहुयात्तालवे विष्णवे पुनः ॥  
हनुभ्यां कर्णपालिभ्यां छत्राभ्या कीकसाय च ॥  
ग्रीवायै कनकायेति सुप्रग्रीवाय वै तथा।  
कण्ठनालाय कण्ठाय कर्णनालाय हूयताम् ॥  
द्यौः शिरसे च हुत्वा तु तथा द्यौरक्षकाय च।  
सर्वाधिष्ठानकायेति तथा प्राणाश्रयाय च ॥  
केशेभ्यश्शिरसे चेति जुहुयात्पुण्यवासिने।  
आहुभ्यो दिक्प्रबन्धेभ्यस्सर्वक्षत्रार्णकाय च ॥  
सर्वदेशशरीरेभ्यः सर्वप्राणलयाय च।  
सर्वदुःखवियोगेभ्यः ॥  
चलेभ्यस्सर्वलोकानां दुःखत्राणेभ्य इत्यपि।  
कण्छाय कण्ठनालीभ्यः कन्दाय च ततः परम् ॥  
पृष्ठाग्रुलकायैव बाहुभ्योऽष्टाभ्य इत्यपि।  
कीकसेभ्यः कोर्परेभ्य कनिष्ठाभ्यस्तथैव च।  
सर्वेभ्यश्च नखेभ्यश्च वर्तिनीभ्य इति ब्रुवन्।  
जत्रुभ्यां ताट्यदेशाय पार्श्वमूलेभ्य इत्यपि ॥  
पार्श्वाभ्यामुरसे हुतृवा भल्लकाय ततः परम्।  
उरस्याय शिरस्याय बाहुमुक्ताय हूयाम् ॥  
हृदयाय पुण्डरीकाय चित्ताय च ततः परम्।  
चित्तेभ्य आकूतायेति आकूतिभ्यश्च हूयताम् ॥  
तर्काय तर्कवासिभ्यो मतये प्रबलाय च।  
कीकसे साक्षवासाभ्यः (?) सूर्याय विष्णुचक्षुषे ॥  
वामाय सोमनेत्राय विष्णवे प्रबुधाय च।  
अतलायादिलायेति महाबीजाय महात्मने ॥  
आत्मने चेति हुत्वा तु तथा सर्वात्मने बुधः।  
सर्वोदानाय लोकानां व्याप्तये तृप्तये तथा ॥  
जुहोत्यप्रकृतिरूपाय समानाय यमाय च।  
सर्वस्य सामरुपाय जुहुयात्प्राणिबन्धने ॥  
तत्तदङ्गमनुस्मृत्य शिरस्तस्तु जुहोति च।  
जुहोति रोमकूपेभ्यः आन्त्रायेति तथैव च ॥  
आन्त्ररूपाय जुहुयादान्त्रसञ्चारणाय च।  
दिवसाय कण्ठनित्याय नित्यबन्धाय वै पुनः ॥  
बन्धोब्दन्धनस्पाय स्तनाभ्या मन्दकाय च।  
मर्मभ्यश्च प्रमर्मभ्यः पार्श्वस्थधिषणाय च ॥  
सम्पत्तिभ्यः कुमारीभ्यः पुण्डरीकाय वै पुनः।  
नाभये हृल्लसायेति नासायै चेति हूयताम् ॥  
आर्द्राय वर्तितायेति जुहुयात्तमनुस्मरन्।  
अनिरुद्धाय दृषते वत्सलायेति हूयताम् ॥  
तथा यकृत्प्लीहाभ्याञ्च मुकुन्दाय तथैव च।  
न्यस्तायेति वरायेति चोर्वराय ततः परम् ॥  
तथैवोदरबन्धाय नाडीभ्यामिति चोच्चरन्।  
वासिभ्यश्चैव वस्तुभ्यो वस्तिमुष्काय वै पुनः ॥  
प्रजनाय जनितृभ्यः श्रोणीभ्यामिति वै पुनः।  
ताटिकायै च वंशाय वंशधारिभ्य एव च ॥  
प्रजापतय इत्युक्त्वा विष्णवे चेति हूयताम्।  
शुक्राय शुक्रवासिभ्यः ऊरुभ्यामिति चोच्चरन् ॥  
सिराभ्यश्चास्थिबन्धेभ्यो मुखेभ्यश्चेति हूयते।  
त्वगास्थिभ्यश्च हुत्वा तु जुहुयाच्च ततः परम् ॥  
रूप स्पेभ्य इत्युक्त्वा प्रसेभ्य उरसाय च।  
रक्ताय रक्तवासिभ्यो मेदसे च तथा पुनः ॥  
जीवाय तास्तनञ्चव चास्थिमज्जाय (?) वै पुनः।  
जुहुयान्मज्जावासिभ्य उत्तमाङ्गाय वै पुनः ॥  
धातवे चैव धातुभ्यः धातुरूपेभ्य इत्यपि।  
जुहुयादुपधातुभ्यः पार्श्वत्वच इति ब्रुवन् ॥  
सर्वरूपया ग्रीवायै धनदाय धनात्मने।  
सर्वेश्वराय यज्ञाय पुरुषायेति हूयताम् ॥  
यत्राङ्गहोमो विहितस्त्वक्षयुन्मेषादिकर्मसु।  
तत्रैवमेवं जुहुयादिति पूर्वजशासनम् ॥  
सर्वस्य साम्यरूपाय स्वाहेत्यादि विवर्जितः।  
मध्यमे मौलिमालायै स्वाहादिरहिऽतोऽधमः ॥  
अष्टाशीत्यङ्गहोमोक्ते स्वाहान्तैस्तु पृथक्पृथक्।  
मौलिमालादिहोमोक्ते स्वाहान्तैस्तु पृथक्पृथक्।  
मौलिमालादिहोमञ्च वदन्त्यन्येऽन्यथा बुधाः ॥  
भ्रूभ्यामिति समारभ्य जुहुयाद्दोषशान्तये।  
इत्यन्तं सर्वसामान्यप्रायश्चित्तमितीरितम् ॥  
मौलिमालायै दिव्याय रत्नायाथोत्तराय च।  
सर्वौत्तराय सर्वस्मै विष्णवै प्रभविष्णवे ॥  
मकुटाय च केशेभ्य उष्णीषाय तथैव च।  
मूर्ध्ने मुखललाटाभ्यां श्रोत्राभ्यञ्च ध्रुवोरपि ॥  
अपाङ्गाभ्यामथाक्षिभ्यां पक्ष्मभ्यश्चाप्यनन्तरम्।  
पताकाभ्यां ज्योतिषे च ज्योतिरूपाय चेति तु ॥  
गण्डाभ्याञ्च हनुभ्याञ्च नासिकाभ्यां तथैव।  
पुटाभ्यामपि चौष्ठाभ्यां दन्तेभ्यो जुहुयात्ततः ॥  
जिह्वायै च सुवक्त्राय चुबुकयाऽधराय च।  
गलाय चाथ कण्ठाय ग्रीवायै कीकासय च ॥  
जत्रुभ्यो जत्रुरूपेभ्यः अंसाभ्याञ्च तथैव च।  
दोषभ्याञ्चैव स्कन्धाभ्यां बाहुभ्यां कूर्पराय च ॥  
प्रकोष्ठेभ्यस्तलेभ्यश्च अङ्गुलीभ्यस्तथैव च।  
पर्वभ्यश्च नखेभ्यश्च हृदयाय तथैव च ॥  
स्तस्नाभ्या़ञ्चैव पार्श्वाभ्यामुदराय च नाभये।  
कृकाटिकायै नालीभ्यः वंशश्रेण्यै तथैव च ॥  
कटिराय प्रजननाय प्रजात्यै वस्तये तथा।  
वस्तिमुष्काय सक्थिभ्यामूरुजानुभ्य एव च ॥  
जङ्घाभ्याञ्चैव गुल्फेभ्यः पार्ष्णिपादेभ्य एव च।  
पादाङ्गुलिभ्यः पर्वभ्यः नखेभ्यस्सन्धिभ्यस्तथा ॥  
सन्धानेध्यस्तु रोमभ्यो रोमकूपेभ्य एव च।  
मर्मभ्यो मर्मपालिभ्यः होत्रेभ्यः सिराभ्यस्तथा ॥  
त्वग्रक्तमांसमेदोऽस्थिमज्जाशुक्लेभ्य एव च।  
शुक्लरूपेभ्य इति च तेजिष्काय च तेजसे ॥  
धातुभ्यो धातुरूपेभ्यः वाग्भ्यश्चैवाक्षराय च।  
नादेभ्यश्चैव मनसे बुद्धये तदनन्तरम् ॥  
अहङकारय चित्ताय स्वाहेति तदनन्तरम्।  
हृत्प्राणशब्दपूर्वनतु पुण्डरीकमुदीर्य च ॥  
वायुर्जीवश्च जीवात्मा सत्याय समुदीर्य च।  
यत्यरूपस्तथा ज्ञान ज्ञानरूपस्तथैव च।  
ज्ञेयविज्ञात्रनन्ताश्च आनन्दो व्यक्त एव च।  
अव्यक्तः प्राणः प्राणात्माऽपानव्यानावनन्तरम् ॥  
उदानश्च समानश्च महते च महात्मने।  
आत्माऽनात्मा च विश्वस्मै विश्वात्मा पर एव च ॥  
परमात्मा तथा यस्मै तस्मैकस्मै तथैव च।  
सर्वस्मै च शिरश्चक्रं चक्रशङ्खौ तथैव च ॥  
पादपीठं महाङ्गेभ्यः उपाङ्गेभ्यस्तथैव च।  
प्रत्यङ्गेभ्यश्च सर्वेभ्यः पुरुषाय च व्याहृतिः ॥  
सूक्तपरिभाषा  
विष्णोर्नुकादिषण्मन्त्रैर्विष्णुसूक्तमुदाहृतम्।  
'जातवेदस' इत्यादि सूक्तं द्रौर्गमुदाहृतम् ॥  
'हिरण्यवर्णां हरिणी' मिति श्रीसूक्तमीरितम्।  
'भूमिर्भूम्ने' ति भूसूक्तं सर्वलोकशुभावहम् ॥  
?'हिरण्यगर्भ' इत्यादि ब्रह्मसूक्तमुदाहृतम्।  
'ओमासश्चर्षणी' त्यादि सूक्तं सारस्वतं मतम् ॥  
'परिणो रुद्र' इत्युक्त्वा 'स्तुहि श्रुत' मिति ब्रुवन्।  
'मीढुष्टम शिवतमः - अर्हन् बिभ' र्षीति च ॥  
'त्वमग्ने रुद्र' इत्युक्त्वा 'आ वो राजान' मित्यपि।  
एतैरपि च षण्मन्त्रैः रुद्रसूक्तमुदाहृतम् ॥  
बलिपीठप्रतिष्ठा  
बलिपीठप्रतिष्ठाञ्च प्रवक्ष्यामि समासतः।  
तस्योत्सेधं समुद्दिष्टं गर्भागारसमं तथा ॥ 29.21 ॥  
आयतं विस्तृतं वाऽपि गर्भागारस्य मध्यमे (?)।  
उत्सेद्ये दशभागे तु सप्तांशं समुदाहृतम् ॥ 29.22 ॥  
सप्तविंशतिभागे तु विभक्ते तु समुच्छ्रये।  
द्व्यंशकं पादुकं ज्ञेयं जगती चतुरंशकम् ॥ 29.23 ॥  
त्र्यंशकं कुमुदं ज्ञेयमेकांशं ?पट्टिका भवेत्।  
षड्भागंकण्ठमित्याहुः द्व्यंशकं बलकम्पयोः (?) ॥ 29.24 ॥  
चतुरंशैकपादञ्च अंशं चैवाग्रवर्तिका।  
द्व्यंशार्धं पद्मपुष्पन्तु एकार्धं पद्मापुष्पकम् ॥ 29.25 ॥  
एवं स्यग्विदित्वा तु भागे भागे विनिर्दिशेत्।  
त्र्यंशं हस्तप्रमाणेन त्रिहस्तादधिकञ्च वा ॥ 29.26 ॥  
पञ्चहस्ताधिकं वाऽपि गोपुरात्प्राग्विधीयते।  
मध्ये भूतन्तु कर्तव्यं चतुस्तालप्रमाणतः ॥ 29.27 ॥  
सुखासनमिदं श्रेष्इं परावृत्तन्तु कारयेत्।  
यदीच्छेत्स्वामिनं प्रेक्ष्य ग्रामनाशो भविष्यति ॥ 29.18 ॥  
अथवा कारयेद्विद्वान्‌ कारणांशे तु मध्यमे।  
यथान्यायं चतुर्दिक्षु तत्तत् दिक्षु समीक्ष्य वै ॥ 29.29 ॥  
इत्येवं विधिना कृत्वा प्रतिष्ठां कारयेत्तु वै।  
प्रथमावरणादीनां मुखायामं यताक्रमम् ॥ 29.30 ॥  
चतुर्थांशं विभज्यैव तृतीये प्रथमादिषु।  
नाक्रशङ्खध्वजान् यूथनाथपाकोर्जुनानपि ॥ 29.31 ॥  
चतुर्थावरणञ्चैत्तु तद्द्वितीयतृतीययोः।  
यूथनाक्षाक्षहौ चैव स्थापयेदिति केचन ॥ 29.32 ॥  
गुणावरणमात्रञ्चेत्ततीये प्रथमांशके।  
ध्वजं द्वितीये यूथेशमक्षहञ्च प्रकल्पयेत् ॥ 29.33 ॥  
अन्तर्धारावासानञ्चेत्ततीयांशे विशेषतः।  
चक्रशङ्खध्वजांश्चैव भूतेशञ्च प्रकल्पयेत् ॥ 29.34 ॥  
एकावरमात्रञ्चेदग्रमण्डपपूर्वतः।  
चतुर्भागं विभज्यैव तृतीये तु प्रकल्पयेत् ॥ 29.35 ॥  
अथवा गोपुराद्वाह्ये मुखायामं प्रकल्प्य च।  
कल्पयेत्तत्र वा सर्वान् यूथेशं वाऽथ केवलम् ॥ 29.36 ॥  
वास्तुहोमं ततो हुत्वा पर्यग्निकरणं तथा।  
पञ्चगव्यैस्समभ्युक्ष्य कुर्याच्चैवाक्षिमोचनम् ॥ 29.37 ॥  
गवादीन् दर्शयित्वा तु पञ्चगव्यादिभिः पुनः।  
स्नापयित्वाऽधिवास्यैव तत्तन्मन्त्रैः पृथक्पृथक् ॥ 29.38 ॥  
औपासनाग्निं संङ्कल्प्य तस्याग्रे दक्षिणेऽपि वा।  
आघारान्ते तु विधिना कुम्भं संसाध्य पूर्ववत् ॥ 29.39 ॥  
संस्नाप्य सप्तकलशैः शुद्धोदैरभिषेचयेत्  
बध्नीयात्कौतुकञ्चापि प्रदक्षिणवशाद्गले ॥ 29.40 ॥  
हौत्रं प्रशंस्य चाऽवाह्य निरुप्याज्याहुतीर्यजेत्।  
अष्टोत्तरशतं हुत्वा तन्मन्त्रन्तु सवैष्णवम् ॥ 29.41 ॥  
प्रातः पीठे समावाह्य समभ्यर्च्य निवेदयेत्।  
एष एव विशेषस्स्यादन्यत्सर्व़ञ्च पूर्ववत् ॥ 29.42 ॥  
गरुडप्रतिष्ठा  
अतः परं प्रवक्ष्यामि सुपर्णस्थापनं परम्।  
स्थानके मूलबेरे तु कुर्यात्स्थानकमेव वा ॥ 29.43 ॥  
आसने शयने चापि आसीनं स्थानकन्तु वा।  
विपरीतं यदि भवेद्राजा राष्ट्रञ्च नश्यतः ॥ 29.44 ॥  
त्रिषूत्तरेषु रोहिण्यां हस्ते स्वात्यां पुनर्वसौ।  
यजमानस्य जन्मर्क्षे राज्ञो नक्षत्र एव वा ॥ 29.45 ॥  
तस्मात्तु दिवसात्पूर्वमङ्कुरानर्पयेत्तथा।  
अङ्करार्पणकादूर्ध्वं द्रव्यं सम्भृत्य पूर्ववत् ॥ 29.46 ॥  
अक्षिमोचनमुद्दिश्य पूर्वाह्णे होममाचरेत्।  
अङ्गहोमञ्च हुत्वा तु मूर्तिहोमं तथा हुनेत् ॥ 29.47 ॥  
'शतधा' रेति मन्त्रेण 'कदापिसृज' तेति च।  
दशवारं ततो हुत्वा ताभ्यां कृत्वाऽक्षिमोचनम् ॥ 29.48 ॥  
अन्तहोमं ततो हुत्वा भास्करं सम्प्रणम्य च।  
पञ्चगव्याधिवासादीन् कुर्यात्तदपराह्णके ॥ 29.49 ॥  
गोमूत्रे गोमये चैव कुशोदे चाधिवासयेत्।  
अथवा कारयेद्विद्वान् पञ्चगव्यस्य कुण्डके ॥ 29.50 ॥  
प्रतिष्ठादिवासात्पूर्वं रात्रौ होमं समाचरेत्।  
भूमियज्ञञ्च कृत्वा तु पर्यग्निञ्चैव कारयेत् ॥ 29.51 ॥  
शय्यावेदिं प्रकल्प्यैव पूर्वोक्तविधिना पुनः।  
वेद्या दक्षिण्पार्श्वे तु दक्षिणाग्निं प्रकलल्पयेत् ॥ 29.52 ॥  
औपासनाग्निमथवा कारयेदिति केचन।  
पुण्याहं वाचयित्वा तु भूमिशुद्धिं समाचरेत् ॥ 29.53 ॥  
स्ननवेद्यां प्रतिष्ठाप्य कुम्भं संसाध्य पूर्ववत्।  
संस्नाप्य सप्तकलशैः प्लोतेन परिमृज्य च ॥ 29.54 ॥  
वस्त्रादिभिरलङ्कत्य शय्यावेद्यां निवेश्य च।  
बद्ध्वा प्रतिसरञ्चैव शयनेषु च शाययेत् ॥ 29.55 ॥  
ताभ्यामेव तु मन्त्राभ्यां सर्वमेतत्समाचरेत्।  
दक्षिणाग्निं परिस्तीर्य तद्दैवत्यं सुहूयताम् ॥ 29.56 ॥  
होता हौत्रक्रमेणैव तन्मर्त्याऽऽवाह्य हूयताम्।  
ततो गरुडमन्त्राभ्यामष्टोत्तरशतं यजेत् ॥ 29.57 ॥  
सामवेदादिनमन्त्रञ्च यजेद्वैष्णवसंयुतम्।  
नृत्तैर्गेयैश्च वाद्यैश्च रात्रिशेषं नयेत्पुनः ॥ 29.58 ॥  
ततः प्रभाते धर्मात्मा स्नात्वा तु स्थापकैस्सह।  
मुहूर्ते समनुप्राप्ते रत्नन्यासं समाचरेत् ॥ 29.59 ॥  
देवं कुम्भं समादाय प्रविशेदालयं पुनः।  
श्वेतवर्णस्य पूर्णे वा कृष्णपार्श्वेऽथवा पुनः ॥ 29.60 ॥  
प्रथमावरणे वाऽपि द्वितीयावरणेऽपि वा।  
मण्डपस्य ततो मध्ये स्थापयित्वा समन्त्रकम् ॥ 29.61 ॥  
आचार्य पूजयित्वा तु सुवर्णपशुभूमिभिः।  
स्थापकान् पूजयेत्तद्वद्वस्त्राभरणकुण्डलैः ॥ 29.62 ॥  
एवं संस्थापयेद्वीशं श्रद्धाभक्तिसमन्वितः।  
सन्ततीनां समृद्धिः स्याद्वाहनानां तथैव च ॥ 29.63 ॥  
सर्वान् कामानवाप्नोति विष्णुलोकं स गच्छति।  
विष्कक्सेनप्रतिष्ठा  
अतः परं प्रवक्ष्यामि शान्तस्य स्थापनं परम् ॥ 29.64 ॥  
(बिम्बं सलक्षणं कृत्वा स्थापनं सम्यंगाचरेत्।  
पूर्वोक्तमासनक्षत्रे शुक्लपक्षे शुभे दिने) ॥ 29.65 ॥  
बिम्बं सलक्षणं कृत्वा कृत्वा शिल्पिविसर्जनम्।  
वास्तुहोमाङ्गहोमौ च हुत्वा मन्त्रैश्च भौर्तिकैः ॥ 29.66 ॥  
विष्वक्सेनस्य मन्त्रौ द्वौ वैष्णवं व्याहृतीर्यजेत्।  
कुर्यात्क्रमात्तु मन्त्राभ्यां दक्षिणाद्यक्षिमोचनम् ॥ 29.67 ॥  
पञ्चगव्याधिवासादि कल्पयेत्तदनुक्रमात्।  
तस्यालयस्याभिमुखे यागशालां प्रकल्प्य च ॥ 29.68 ॥  
शय्यवेदिञ्च तन्मध्ये बिम्बाध्यर्धप्रमाणतः।  
कुर्यादौपासनाग्निञ्च तत्प्राच्यामग्र एव वा ॥ 29.69 ॥  
दक्षिणे स्नपनश्वभ्रं कल्पयित्वा तु पूर्ववत्।  
वास्तुहोमं यजेत्कुर्यात्पर्यग्निकरणं तथा ॥ 29.70 ॥  
पञ्चगव्योक्षणं कृत्वा सायं पूर्वेद्युरेव वा।  
अधिवासगतं देवमुद्धृत्य स्नापयेत्तदा ॥ 29.71 ॥  
कुम्भं संसाध्य विधिन तत्राऽवाह्य समन्त्रकम्।  
संस्नाप्य सप्तकलशैरर्चयित्वाऽष्टविग्रहैः ॥ 29.72 ॥  
ततः कौतुकबन्धान्ते शयने शाययेत्तदा।  
हौत्रं प्रशंस्?य चाऽवाह्य निरुप्याऽज्याहुतीर्यजेत् ॥ 29.73 ॥  
सर्वदेवार्चनं हित्वा वेदाध्ययनमाचरेत्।  
विष्वक्सेनस्य मन्त्राभ्यां शतमष्टोत्तरं यजेत् ॥ 29.74 ॥  
वैष्णवं मूर्तिमन्त्रञ्च (हुत्वा गायत्रिया तथा।  
प्रधानहोमं हुत्वा तु) हुत्वा रात्रिं निनीय च ॥ 29.75 ॥  
प्रातस्संस्थाप्य चाऽवाह्य समभ्यर्च्य निवेदयेत्।  
दद्यादाचार्यपूर्वेभ्यो दक्षिणां देवसन्निधौ ॥ 29.76 ॥  
सर्वेषां परिवाराणां प्रतिष्ठायां विशेषतः।  
आलयाभिमुखे तेषां यागशालां प्रकल्प्य च ॥ 29.77 ॥  
शय्यावेदिञ्च तन्मध्ये तस्याग्रेऽग्निञ्च कल्पयेत्।  
एष एव क्रमः प्रोक्तो मन्त्र एव विशिष्यते ॥ 29.78 ॥  
अष्टोत्तरशतं हुत्वा तत्तन्मन्त्रं सवैष्णवम्।  
प्रतिष्ठाप्य समावाह्य नित्यं विधिवदर्चयेत् ॥ 29.79 ॥  
अनन्तप्रतिष्ठा  
अनन्तं सर्वनागानामधिपं चानिरुद्धवत्।  
बिम्बं सलक्षणं कृत्वा फणासप्तकसंयुतम् ॥ 29.80 ॥  
प्रथमावरणे वाऽपि द्वितीयावरणेऽपि वा।  
वामलूरुसमीपे वा गोपुराब्दाह्यतोऽपि वा ॥ 29.81 ॥  
स्थानं सङ्कल्प्य सम्भारान् सम्भृत्यैव ततः परम्।  
अङ्कुरार्पणमारभ्य प्रतिष्ठान्तोदिताः क्रियाः ॥ 29.82 ॥  
शेषदैवत्यमन्त्राभ्यां तत्सूक्तेनाथवा पुनः।  
संस्थाप्य सौम्यमार्गेण नित्यं विधिवदर्चयेत् ॥ 29.83 ॥  
अनन्तो गरुडश्चैव विष्व्क्सेनः पितामहः।  
अनादिवैष्णवाः पञ्च मुनिशड्विखना अपि ॥ 29.84 ॥  
सुपर्णस्य च शान्तस्याप्यनन्तस्य तथैव च।  
त्रयाणां स्थापनञ्चोक्तमद्य सङ्क्षेपतो मया ॥ 29.85 ॥  
विखनसः प्रतिष्ठा  
ब्रह्मणश्च त्रिधा प्रोक्तं स्थापनन्तु पृथङ्मया।  
गर्भालये च देवस्य पूजकलृवेन सम्मतः ॥ 29.86 ॥  
त्रिमूर्तिस्थापने चैव द्विमूर्तिस्थापने तथा।  
मूर्तिमन्त्रेण सम्प्रोक्तो मण्डलान्तर्गतो विधिः(?) ॥ 29.87 ॥  
प्राधान्येन तु सुप्रोक्तः पूथगेव प्रतिष्ठितुम्।  
अधुना सम्प्रवक्ष्यामि स्थापनं विखनोमुनेः ॥ 29.88 ॥  
देवस्य दक्षिणे भागे श्रियो देव्यास्संमीपतः।  
शङ्खचक्रधरं सौम्यं चतुर्भुजधरं तथा ॥ 29.89 ॥  
त्रिदण्डधारिणं विष्णोरर्चनासक्तमानसम्।  
कूर्मपीठे प्रतिष्ठाप्य नित्यं विधिवदर्चयेत् ॥ 29.90 ॥  
देवदेवप्रतिष्ठावत्सर्वं सम्यक्समाचरेत्।  
स्थानके मूलबेरे तु चासने शयनेऽपि वा ॥ 29.91 ॥  
आसीनमेव सर्वत्र तपोयुक्तं प्रकल्पयेत्।  
विपरीतं यदि भवेद्राजराष्ट्रविनाशानम् ॥ 29.92 ॥  
त्रिषूत्तरेषु रोहिण्या हस्ते स्वात्या पुनर्वसौ।  
यजमानस्य नक्षत्रे राज्ञो नक्षत्र एव वा ॥ 29.93 ॥  
तस्मात्तु दिवसात्पूर्वमङ्कुरानर्पयेत्तथा।  
अङ्कुरार्पणकादूर्ध्वं द्रव्यं सम्भृत्य पूर्ववत् ॥ 29.94 ॥  
अक्षिमोचनमुद्दिश्य पूर्वाहृ होममाचरेत्।  
अङ्गहोमञ्च हुत्वा तु मूर्तिहोमस्सुहूयताम् ॥ 29.95 ॥  
'अतो देवा-इदं विष्णु' रिति हुत्वा सहस्रशः।  
कृत्वा ताभ्यामक्षिमोक्षमन्ते होमं यजेब्दुधः ॥ 29.96 ॥  
अधिवासत्रयं वाऽपि अधिवासचतुष्टयम्।  
पूर्वोक्तविधिना कृत्वा बलिं निर्वाप्य पूर्ववत् ॥ 29.97 ॥  
प्रतिष्ठादिवसात्पूर्वं रात्रौ होमञ्च कारयेत्।  
भूमियज्ञञ्च कृत्वा तु पर्यग्निमपि कारयेत् ॥ 29.98 ॥  
शय्यावेदिं प्रकल्प्यैव पूर्वोक्तविधिना पुनः।  
शय्यावेद्याः पूर्वभागे श्रामणाग्निं प्रकल्पयेत् ॥ 29.99 ॥  
औपासनाग्निमथवा केचिदाहवनीयकम्।  
पुण्याहमन्त्रैस्सम्प्रोक्ष्य भूमिशुद्धिमथाचरेत् ॥ 29.100 ॥  
स्नानवेद्यां प्रतिष्ठाप्य कुम्भं संसाध्य पूर्ववत्।  
संस्नाप्य सप्तकलशैः प्लोतेन परिमृज्य च ॥ 29.101 ॥  
वस्त्रादिभिरलङ्कृत्य शय्यावेद्यां निवेश्य च।  
बद्ध्वा प्रतिसरञ्चैव शयनेषु च शाययेत् ॥ 29.102 ॥  
पूर्वाभ्यामेवमन्त्राभ्यां सर्वमेतत् समाचरेत्।  
श्रामणाग्निं परिस्तीर्य वैष्णवञ्च सुहूयताम् ॥ 29.103 ॥  
होता हौत्रक्रमेण्?ौव तन्मूर्त्याऽऽवाह्य होमयेत्।  
पूजकश्रेष्ठरूपत्वे वक्ष्यन्ते मूर्तयोऽधुना ॥ 29.104 ॥  
त्रिदण्डिनं तपोनिष्ठं पुण्डरीकविलोचनम्।  
हरिप्रियं समावाह्य चतुर्भिर्मूर्तिभिर्हुनेत् ॥ 29.105 ॥  
द्वारपालकरपवे वक्ष्यन्त मूर्तयोऽन्यथा।  
पृथक्स्थापनकाले तु देवीसहितमाचरेत् ॥ 29.106 ॥  
प्रलम्बसूत्रं श्रीवत्सं विनाऽन्यैर्विष्णुवच्चरेत्।  
लक्ष्मीनारायणस्येव बिम्बं तत्समुदाहृतम् ॥ 29.107 ॥  
तस्य पत्नी च विख्याता दिव्याख्या परमर्षिभिः।  
विष्णुप्रियसुतञ्चेति विष्वक्सेनसखं तथा ॥ 29.108 ॥  
कल्पसूत्रकृतञ्चेति श्रामणाग्निप्रियं तथा।  
परतत्त्वप्रवक्तारं मूर्तिभिः पञ्चभिः क्रमात् ॥ 29.109 ॥  
पृथकत्वेन प्रधानत्वे तस्य पत्न्याश्च मूर्तयः।  
आदिवैष्णवमन्त्राभ्यां शतमष्टोत्तरं यजेत् ॥ 29.110 ॥  
'यो वेदादिः परम' इति यजेद्वैष्णवसंयुतम्।  
अष्ठोत्तरसहस्रं वा अष्टोत्तरशतन्तु वा ॥ 29.111 ॥  
नृत्तैर्गेयैश्च वाद्यैश्च रात्रिशेषं नयेद्गुरुः।  
अर्चकोत्तमरूपत्वे देवदेवस्य सन्निधौ ॥ 29.112 ॥  
द्वारपालकरूपत्वे द्वितीयद्वारदक्षिणे।  
पृथक्प्रधानरूपत्वे यमाग्न्योरन्तरे तथा ॥ 29.113 ॥  
शङ्खचक्रधरो वाऽपि अपि ताभ्यां विवर्जितः।  
द्वारपालकरूपत्वे स विभुः प्रोच्यते बुधैः ॥ 29.114 ॥  
शङ्खक्रधरस्साक्षादितरत्र प्रकीर्तितः।  
गर्भालये वा बाह्ये वा स्थापने चोत्तरामुखः ॥ 29.115 ॥  
द्वारस्य दक्षिणे भागे स्थापयेद्देवराणमुखम्।  
ध्रुवसूक्तेन संस्थाप्य विष्णुसूक्तेन संस्पृशेत् ॥ 29.116 ॥  
गोभूसुवर्णदानाद्यैः गुरुं सम्पूज्य भक्तिः।  
पूजयेत्स्थापकादींश्च वस्त्राभरणकुण्डलैः ॥ 29.117 ॥  
गुरूत्तमस्य यः कुर्यात्स्थापनं भक्तिसंयुतः।  
वेदानाञ्च समृ?द्धिस्स्यात्समृद्धिः पुण्यकर्मणाम् ॥ 29.118 ॥  
सर्वान्कामानवाप्यैव पुण्यलोकं स गच्छति।  
'अतो देवा-इदं विष्णु' रिति मन्त्रद्वयेन च ॥ 29.119 ॥  
पूजकत्वे प्रधानत्वे षोडशैरुपचारकैः।  
सम्पूज्य विधिवद्विषष्णुं तन्निवेदितवस्तुभिः ॥ 29.120 ॥  
माल्यैर्गन्धैश्च धूपैश्च दीपैश्च हविरादिभिः।  
अर्चयित्वा तु देहान्ते सायुज्यं पदमाप्नुयात् ॥ 29.121 ॥  
वैखानसस्य नैवैद्यं विष्णुनैवेद्यवच्चरेत्।  
द्वारपालप्रतिष्ठायां तद्दैवत्यं जुहोति च ॥ 29.122 ॥  
द्वारस्य दक्षिणे भागे स्थानकस्सुप्रतिष्ठितः।  
'वैखानसाय' मन्त्रश्य तद्दैवत्यः प्रकीर्तितः ॥ 29.123 ॥  
तिष्ठत्ययं त्रिरूपेण विष्णोराज्ञाविशेषतः।  
तत्कथा च निरुक्ताधिकारे प्रोक्ता सुविस्तदा ॥ 29.124 ॥  
समिधादीनां लक्षणम्  
समिधां लक्षणं वक्ष्ये सर्वेषामपि कर्मणाम्।  
कण्टकं सुषिरं शुष्कं कृमियुक्तं पिपीलिकम् ॥ 29.125 ॥  
ह्रस्वं दीर्घं कृश़्चैव स्थूलञ्चैव द्विपर्वकम्।  
हीनचर्म तथा दग्धं पुराणञ्च विवर्जयेत् ॥ 29.126 ॥  
वृक्षे पक्षिगणावासे चैत्यवृक्षे तथैव च।  
तथा देवालये चैव श्मशाने चोषरे तथा ॥ 29.127 ॥  
जीर्णालये तथा मूले सूतक्याशौचिसङ्गते।  
मैथुने चैव निद्रायामातुरे च विवर्जयेत् ॥ 29.128 ॥  
कण्टकं सुषिरञ्चैव प्रोक्तं सर्वविनाशनम्।  
शुष्के भ्रातृविनाशस्स्यात्कृमिदष्टे मतिभ्रमः ॥ 29.129 ॥  
पिपीलिकादौ त्वग्दोषः ह्रस्वः कुक्षिज्वरप्रदः।  
दीर्धे च मरणं विन्द्यात्कृशे क्लेशभयावहम् ॥ 29.130 ॥  
स्थूलं दारिद्र्यदं प्रोक्तं द्विपर्वं पापरोगदम्।  
त्वचश्छेदे तु दौर्भाग्यं दग्धञ्चेत्सन्निपातकम् ॥ 29.131 ॥  
पुराणे पुत्रनाशः स्यात् ज्ञानञ्चापि विनश्यति।  
पक्षिदेवालयेत्थञ्चेन्मातापित्रोर्विनाशनम् ॥ 29.132 ॥  
श्मशानजं कुलं हन्ति ऊषरे राज्यनाशनम्।  
जीर्णालयसमीपस्थं शिरोरोगं प्रयच्छति ॥ 29.133 ॥  
सूतक्याशौचिसंस्पृष्टे भार्यापुत्रविनाशनम्।  
मैथुनै स्पृष्यते चेत्तु वृक्षे वै व्याधिपीडनम् ॥ 29.134 ॥  
निद्रातो निधनं याति चाऽतुरे तस्कराद्भयम्।  
एतैर्दोषैर्विमुक्तन्तु सर्वलक्षणसयुतम् ॥ 29.135 ॥  
पालाशं बैल्वमथ च शमीजं खदिरन्तथा।  
अश्वत्थवटवृक्षोत्थं प्लाक्षमौदुम्बरं तथा ॥ 29.136 ॥  
द्वादशाङ्गुलदीर्घन्तु ततश्शान्?ितकरं विदुः।  
त्रयोदशाङ्गुलञ्चैन्द्रं द्विसपताङ्गुलमार्षकम् ॥ 29.137 ॥  
पञ्चदशाङ्गुलायाममाभिचारिकमुच्यते।  
विद्वेषेऽनामिकानाह प्रमाणमिति निंश्यतः' ॥ 29.138 ॥  
तथाविधाः परिधय उक्तायामसमन्विताः।  
नदीतटाकतीरोत्थास्समिधो दोषवर्जिताः ॥ 29.139 ॥  
साग्रा अगर्भाः दर्भाः स्युरस्थूलकृशवामनाः।  
षट्त्रिंशदङ्गुलाः कूर्चाः परिस्तरणकर्मणि ॥ 29.140 ॥  
द्वादशाङ्गुलमायामं ?पवित्रं समुदाहृतम्।  
हस्तमात्रमितः प्रोक्तः कूर्चः प्रोक्षणकर्मणि ॥ 29.141 ॥  
ऋत्विजोरप्यभावे तु कल्पने ब्रह्मसोमयोः।  
अरत्निमात्रमायामं कूर्चं न्यस्येतु पार्श्वयोः ॥ 29.142 ॥  
सर्वेषामपि कूर्चानामग्रन्तु चतुरङ्गुलम्।  
ग्रन्थिस्तु द्व्यङ्गुला प्रोक्ता शेषं लम्बं प्रकल्पयेत् ॥ 29.143 ॥  
(वत्सजानुसमाकारो वेदः प्रोदेशसम्मितः।  
निर्मितश्शतदर्भैश्च शोधनार्थमथाध्वरे) ॥ 29.144 ॥  
द्वाभ्यामगर्भदर्भाभ्यां परित्रं परिकल्पयेत्।  
चतुरङ्गुलं भवेदग्रं ग्रन्थिरेकाङ्गुला भवेत् ॥ 29.145 ॥  
(1)द्व्यङ्गुलं मूलमित्युक्तमेवं कुर्याद्याथाविधि।  
सन्न्यस्यानामिकाङ्गुल्योः सर्वकर्माणि कारयेत् (1.) त्र्यङ्गुलं रज्जुवलयमेवं कृत्वा यथाविधि. ख. ॥ 29.146 ॥  
अपवित्रकरः किञ्चन्नाचरेदिति शासनम् ॥ 29.146 ॥  
इत्यार्षे श्रीवैखानसे भगवच्छास्त्रे भृगुप्रोक्तायां संहितायां क्रियाधिकारे महाशान्तिविधानबलिपीठप्रतिष्ठादिविधिर्नाम  
एकोनत्रिंशोऽध्यायः।  
------
