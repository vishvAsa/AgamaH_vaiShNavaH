+++
title = "०५५"
+++
अथ पञ्चपञ्चाशत्तमः पटलः

मत्स्याद्यवतारविधिः

अथ मत्स्याद्यवतारविधिं वक्ष्ये-ग्रामादौ यथोक्ते देशे पूर्वोक्तेषु विमानेषु

मत्स्यकूर्मवराहनारसिंहवामनजामदग्न्यराघवबलभद्रकृष्णकल्किन इति।

एतेषां दशावताराणां प्रत्येकं पूर्वोक्तोद्देशमानेन ध्रुवबेरं निश्चित्य

पश्चान्निर्देशमानं कुर्यात्।

मत्स्यस्य लक्षणम्

पूर्वं मत्स्यस्य देहलब्धाऽङ्गुलेन भागाधिकं द्वितालं, नासाग्रात्पुच्छपर्यन्तं,

नासाग्रान्नेत्रद्वयान्तं चतुरङ्गुलं, नेत्रात्कर्णं द्विमात्रं, तस्मात्पुच्छमूलं त्रिषडङ्गुलं,

तस्मात्पुच्छाग्रं चतुरङ्गुलं, कुक्षिपुच्छविस्तारकर्म ग्रहवेदाऽङ्गुलं, तत्तत् त्रिगुण-

परिणाहं पुच्छमध्यविष्कम्भम्, एकाऽङ्गुलमग्रविस्तारं, षडङ्गुलं, मात्राद्यर्धमात्रं,

पक्षायामविस्तारं, तस्यायामं सप्तांशं कृत्वा, द्व्यंशं त्र्यंशं वा पीठोत्तुङ्गं

सप्ताङ्गुलविस्तारं समवृत्तं पद्माकारम्। अत्रानुक्तं शिल्पशास्त्रोक्तवत्। एवं

ध्रुवबेरं कारयेत्।

कौतुकं विष्णुं चतुर्भुजमेव कारयेत्। तद्रूपं न कारयेत्।

मत्स्यप्रतिष्ठा

अथ \(अस्य\) प्रतिष्ठाविशेषं वक्ष्ये - तदालयाभिमुखे पूर्ववद्यागशालां

कृत्वा; तोरणाद्यैरलङ्कृत्य; पञ्चाग्नीन् पौण्डरीकाग्निं च कारयित्वा; तस्य

पञ्चपञ्चाशत्तमः पटलः


श्रीविमानार्चनाकल्पः

२७२

प्रधानं पौण्डरीकाग्निस्तस्मिन् हौत्रशंसनं कृत्वा; ’मत्स्यं विष्णुं भद्रं क्रीडात्मक’

मिति चतुर्भिर्मन्त्रैरावाह्य; निरूप्य; आज्याहुतीर्हुत्वा; ’यत् स्वयं सृष्ट’\(वै०म०

प्र०\)मिति मन्त्रेणाऽष्टोत्तरशतं हुत्वा; अन्यत्सर्वं प्रतिष्ठोक्त विधिना कारयेत्।

नित्यार्चनायां ध्रुवबेरं मूर्तिमन्त्रैरष्टोपचारैरभ्यर्च्य, कौतुकं पूर्वोक्तषोडशोप-

चारमन्त्रैः मूर्तिमन्त्रान् संयोज्य अर्चयेत्। स्नपनोत्सवादीनि सर्वाणि

पूर्वोक्तविधिना कारयेत्।

कूर्मस्य लक्षणं प्रतिष्ठा च

अथ कूर्मस्य लक्षणं वक्ष्ये। देहलब्धाङ्गुलेन एकाङ्गुलं शिरोमानं, द्विमात्रं

कण्ठं\(कर्णं\) एकाऽङ्गुलं, त्र्यङ्गुलं हृदयान्तं, तत्समं नाभ्यन्तं, त्रिमात्रं पृष्ठान्तं,

प्रकोष्ठं पाणितलं प्रत्येकमेकाऽङ्गुलं, तथैवोरुजङ्घापादतलं, तस्याऽयामसमं

वैपुल्यं, पञ्चवर्णसमायुक्तं, अन्तश्वेतनिभं; तस्याऽऽयामं षड्भागं कृत्वा;

द्विभागं त्रिभागं वा पीठोत्तुङ्गं वस्वङ्गुलविस्तारं पद्माकारं, शेषं युक्त्यैव

कारयेत्॥

तस्य प्रतिष्ठाविशेषं वक्ष्ये - पूर्वोक्तयागशालामध्ये शय्यावेदिं परितः

पञ्चाग्नीन् परिकल्प्य; गार्हपत्ये प्रधानाग्नौ हौत्रशंसनं कृत्वा; ’अकूपारं

कूर्मरूपं विष्णुं वसुधाधर’मिति चतुर्भिः मन्त्रैरावाह्य; तथैव जुष्टाकारस्वाहाकारौ

कृत्वा; ’रायामीश’ \(वै०म०प्र०७\) इति मन्त्रेणाऽष्टाधिकशतमावर्त्य जुहुयात्।

अन्यत्सर्वं विष्णोरिव समाचरेत्। कूर्मस्य कौतुकं विष्णुं चतुर्भुजमेव कुर्यात्।

तद्रूपं नैव कारयेत्।

नित्यार्चनायां तन्मूर्तिमन्त्रैर्ध्रुवबेरमष्टोपचारैरभ्यर्च्य; कौतुकबिम्बं यथोक्त-

षोडशोपचारमन्त्रैः तन्मूर्तिमन्त्रान् संयोज्यार्चयेदन्यत्सर्वं समानमिति विज्ञायते॥

इति श्रीवैखानसे मरीचिप्रोक्ते विमानार्चनाकल्पे मत्स्यकूर्मविधिर्नाम

पञ्चपञ्चाशत्तमः पटलः ॥ ५५ ॥


२७३
