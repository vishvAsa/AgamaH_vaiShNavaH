+++
title = "०४ द्वारदेवता-द्वारपाल-परिवारः"
+++

[[27]]    
श्रीनिवासपरब्रह्मणे नमः  

(४. चतुर्थस्तबक प्रारम्भः॥)  
द्वारदेवता द्वारपालध्यानभेदः  
## २८. द्वारदेवाः  
प्रथम द्वारदेशे च धात्रादीनर्चयेत्क्रमात् ।  
नान्यत्र केवलं तत्तद्वारपालान् समर्चयेत् ॥  
’’इतियज्ञाधिकारे’’  
द्वारस्य दक्षिणस्तम्भे धाता  
वेणुस्यन्दन वेणुवर्ण रुचिरं नामाद्य बीजान्वितं  
ध्यायाम्याश्विन मासि हस्तजनितं पुष्पध्वजोद्भासितम् ।  
धातारं तमुदङ्मुखं स्धितमनल्पाकल्प विभ्राजितं  
सन्थिन्याःपतिमब्धिघोषनिनदं विष्णुं स्मरन्तं हृदि ॥१  
’’धात्रे । दम्भिने । सनिलाय । गन्थर्वाय ॥’’  
द्वारस्य वामस्तम्भे विधाता  
ऊर्थ्वेशो गजवाहनश्शुक गरुद्वर्णो विधाता स्थितः  
शङ्खध्वानयुतः फणि प्रविलसत्केतुर्विबीजान्वितः ।  
पायाद्दक्षिण दिज्मुखस्समुदितो हस्ताभिधायामुडौ  
मासे कार्तिकके सुवर्ण विलसद्भूषोज्ज्वलः प्राञ्जलिः ॥२  
’’विधात्रे । कीनाशाय । मूरुण्डाय । निर्णकाय ॥’’  
द्वारस्य अथः पट्टिकायां भुवङ्गः  
पायादुत्तरतः प्रसारितपदः कुर्वन् शिरोदक्षिणे  
खप्रेक्षी शुभनासिकः कुवलयश्यामांशुरग्निध्वजः ।  
प्रीतीशो वृषवाहनोऽतिरुचिराकल्पो भुवङ्गाभिधो  
नामाद्यक्षर बीजवानथ धनुर्मासस्य हस्तोद्भवः ॥३  
[[28]]    
’’भृतये । भुवङ्गाय । उत्सङ्गाय । पीठाय ॥’’  
’’पूजकादिभिरर्चनाकालादन्यत्र नलङ्घ्य उपरि शिरस्थ्साने  
पूजयेदिति मरीचिः ॥’’  
द्वारोपरि पतङ्गः  
शुक्लाभोऽधोमुखो यो हयवरवहनो विजिकेतुर्भरण्या  
नाधो राजत्कवाटोर्थ्वविलसित शिखाश्लिष्ट मूर्तिः पतङ्गः ।  
हस्तर्क्षे पौषमासे जननमुपगतो नामवर्णाद्यबीजः  
शङ्खारावाभिरामो मनसि तमनिशं भावयाम्यर्थसिद्ध्यै ॥४  
’’पतङ्गाय । उत्कराय । अपदानाय । कपर्दिने ॥’’  
’’पतिरं वरुणञ्चैव कवाटे दक्षिणोत्तरे ।  
यत्रयत्र कवाटोऽस्ति तत्र तत्र समर्चयेत् ॥’’  
’’इत्यर्चनाधिकारे ॥’’  
दक्षिणकवाटे पतिरः  
द्वारदक्षिणतः स्थितः करिवरं प्राप्तोनिजं वाहनं  
स्वर्णच्छाय तनुर्मितैर्विलसितो हेमात्मभिर्भूषणैः ।  
माखेमासि तु हस्तजो वृषलसत्केतुः प बीजान्वितो  
भद्रं मे वितनोतु शङ्खनिनदो देवोबलेशोऽनिशम् ॥५  
’’पतिराय । बलिदाय । मध्यगाय । वङ्घनाय ॥’’  
द्वारवामकवाटे वरुणः  
हेमाम्भोजरुचिः कियत्कनक सम्मिश्रो धरण्याःपति  
रछस्ते फाल्गुनमासि लब्धजननः प्राप्तोरधं वाहनम् ।  
शङ्खोद्भासित केतनः सवरुणः शङ्खध्वनिः प्राञ्जलिः  
भद्रायास्तु वकारबीज सहितो भक्तेप्सितार्थ प्रदः ॥६  
’’वरुणाय । तेजसे । दंशिने । तरत्सिने’’  

[[29]]    
## २९. विमानपालाः  
आलयस्य बहिःपार्श्वे प्राग्द्वारमध्ये प्राङ्मुखो न्यक्षः  
सश्येन ध्वजवाहनः कनक वर्णाच्छादनो दण्डभृ  
द्दूर्वाङ्कूर रुचिर्न्यबीजसहितः प्रज्ञप्तिनाधः स्वयम् ।  
रोहिण्यामुपलम्भित स्वजननो न्यक्षाभिधः प्राङ्मुखो  
देवो नस्सकलार्थलाभ घटना दत्तादरः स्यात्सदा ॥७  
’’न्यक्षाय । दैत्यकाय । पीवराय । आर्यकाय ।’’  
विमानस्य दक्षिणे विवस्वान्  
शुभ्राच्छादनवान् जपारुचितनुर्दण्डं करेणोद्वह  
न्नुत्सादिन्यधिपस्तुरङ्ग वहनस्सोभिण्डिवाल ध्वजः ।  
सृग्ध्वानश्च मखोद्भवः प्रथम वर्णाकार बीजोदिशं  
पश्यन् दक्षिणतो विवस्वदभिदो देवस्सदारक्षतु ॥८  
’’विवस्वते । भरताय । विश्वकर्मणे । मरीचिमते ॥’’  
वामानस्य पश्चिमे मित्रः  
मित्राख्यास्सबहुप्रजापरिबृढो यश्शारभाणोपमः  
पुष्पाच्छादनवान् हलायुधधरोनामाद्यबीजोज्ज्वलः ।  
मेघध्वानयुतः कपोतवहनो धूमध्वजः पश्चिम  
प्रेक्षीमङ्गल भूषनान्विततनुः पायाद्विशाखोद्भवः ॥९  
’’मित्राय । हित्वराय । राजिष्मते । रमणकाय ॥’’  
विमानस्य उत्तरे क्षत्ता  
पश्यन्नुत्तरतो दिशं कनकरुक्पुष्पाम्बरो दण्डभृ  
द्वाणीशः श्रुतिनिस्वनो मृगलसद्यानो लुलायध्वजः ।  
मूलायां प्रभवः क्षबीज सहितः क्षत्ताविधत्ताम्मुदं  
केयूरादि सुवर्णभूषणमयालङ्कार शृङ्गारितः ॥ १०  
’’क्षत्रे । महीधराय । उर्वराय । शेवधये ॥’’  

[[30]]    
’’द्वारेशाश्च विमानेशा बलिं भूतद्वयन्तथा ।  
रूपं नेच्छन्ति ते पीठे तस्माद्ध्यात्वा समर्चयेत् ॥’’  
’’चन्द्रबिम्बवदाकाशे दर्पणे प्रतिबिम्बवत् ॥’’ ॥इतिखिले॥  
## ३०. गर्भालयद्वारपालकौ  
’’यजेद्गर्भगृहाद्बाह्ये मणिकं द्वारदक्षिणे ।  
वामभागे तथा सन्थ्यां तस्य पत्नीं समर्चयेत् ॥’’  
प्रथम द्वारदक्षिणे मणिकः  
श्वेतं शुक्लाम्बर विलसितं केतुभूत सृवन्तं  
सन्द्यानाधं द्विरद वहनं रोहिणी तारजातम् ।  
शङ्खध्वानं मनसि मणिकं यन्त्रिकारूप शस्त्रं  
ध्वायाम्युच्चैः प्रधित यशसं प्राप्यबीजं मकारम् ॥ ११  
’’मणिकाय । महाबलाय । विमलाय । द्वारपालकाय ।’’  
प्रथम द्वारवामे सन्थ्या  
हेमाभां धवलाम्बरां करलसत्पुष्पांशुकाराविणीं  
सन्थ्यां नौमि सकारबीज मधुरां नानाविभूषोज्ज्वलाम् ।  
सध्रीचीं मणिकस्य विष्णु भवन द्वारोपकण्ठे स्थितां  
भक्ताभीष्ट फल प्रदान निपुणां न्यस्याम्फ्रिुमुत्पीठके ॥ १२  
’’सन्थ्यायै । मुनिपत्न्यै । प्रभावत्न्यै । ज्योतिरूपायै । दृढव्रतायै।’’  
मुखमण्डप द्वारदक्षिणे विखनाः  
हेमाच्छादं स्पटिकदृशं विध्युडूत्पत्ति भाजं  
दिव्यानाधं कुशपरिलसत्केतनं दण्डपाणिम् ।  
वेदारावं रुरुमय महावाहनं दोश्चतुष्कं  
विं बीजं तं विखनसमहं प्राप्तवन्तं भजामि १३  
’’विखनसे । तपोयुक्ताय । सिद्धिदाय । सर्वदर्शिने ॥’’  

[[31]]    
तस्य वामे तापसः  
श्वेताभं रुरुवाहनं करलसद्दण्डं श्रुतिध्वानिनं  
कूर्चोद्भासित केतनं सुरवरं बीजं तकारं श्रितम् ।  
पुष्योद्भूतमुदार रक्तवसनं सन्धिन्यधीशं भजे  
देवं बाहुयुगाभिराम वपुषं भूषोज्ज्वलं तापसम् १४  
’’तापसाय । सिद्धिदाय । सर्वदर्शनाय । सहस्राश्वमेधिने’’  
## ३१. प्रधमावरण द्वारपालकौ  
प्रधमावरण द्वारदक्षिणे किष्किन्धः  
अग्न्याभं विशदांशुकं कमठवद्ध्यानं दृढाद्यक्षरं  
बीजं प्राप्य विराजितं शरलसत्केतुं सदण्डायुधम् ।  
किष्किन्धं मृगराज घोषमनिशं ध्यायाम्यहं प्रोष्ठपा  
ज्जातं त्रासक शङ्ख चक्रममलं सम्मोहिनी नायकम् ॥ १५  
’’किष्किन्धाय । बहुमर्दनाय । बहुसेनाय । दृढव्रताय ॥’’  
वामे तीर्थः  
आर्द्राजं धवलं जपाभ वसनं कूर्मं श्रितं वाहनं  
हस्तालम्बित वेणुदण्डमनिशं तीर्थं विशोकापतिम् ।  
तीर्थाद्यक्षरबीजमुज्ज्वल शराकारध्वजं वारिज  
ध्वानं चेतसि भावयामि जलजं चक्रं श्रितं तर्जनम् ॥ १६  
’’तीर्थाय । उद्वहाय । सर्वयोग्याय । उदावहाय ॥’’  
## ३२. द्वितीयावरण द्वारपालकौ  
द्वितीयावरण द्वारदक्षिणे विघ्नेशः  
दन्त्यास्यं सृणिपाशभृत्कुशलसत्केतुं प्रवालद्युतिं  
स्फूर्जद्वाहन वेणुकङ्कणयुतं विघ्नेशमार्द्रापतिम् ।  

[[32]]    
शङ्खध्वानयुतं गबीज सहितं देवं श्रविष्ठोदितं  
वन्दे वामनमेकदन्तमनिशं रम्भाफलं बिभ्रतम् ॥ १७  
’’वक्रतुण्डाय । एकदंष्ट्राय । विकटाय । विनायकाय ।’’  
उत्तरे नागराजः  
शङ्खाभो मकुटाञ्चितस्समुषितस्सिंहासने सर्पज  
श्शेषाद्यक्षर बीज्वान् जलनिधिं प्राप्तोध्वजं वाहनम् ।  
शेषस्सप्त फणापवारितशिरा नीलाम्बरालङ्कृतः  
पायान्मञ्जुल तालहस्तनिनदो देवोजनी वल्लभः ॥ १८  
’’नागराजाय । सहस्रशीर्षाय । अनन्ताय । शेषाय ॥’’  
## ३३. तृतीयावरण द्वारपालकौ  
तृतीयावरण द्वारदक्षिणे शङ्खनिधिः  
शुभ्रश्शङ्खनिधिर्विनील वसनो भूताकृतिः पङ्कजं  
केतुं वाहनमाप्तवान्वरुणभे जातश्च शुद्थापतिः ।  
हस्ताभ्यां जलजं वहन्सुरुचिरश्शङ्खादिबीजान्वितः ।  
शङ्खोद्घोष समारवो वितरतु श्रेयांसि नस्सन्ततम् ॥ १९  
’’शज्खाय । निधिवराय । वरदाय । मौक्तिकोद्भवाय ।’’  
वामे पद्मनिधिः  
पाधोज ध्वजवाहनः करयुगे पद्मं वहन् प्रोष्ठपा  
ज्जन्मा रक्ततनुश्च रक्तवसनो हर्यक्षनाधोज्ज्वलः ।  
भूताकारवपुस्सपद्मनिधिरित्याख्यां जगत्यां भजन्  
भूषावांश्च पकारबीज सहितः पायाद्विशुद्धापतिः ॥ २०  
’’पद्माय । निधिवराय । रक्ताभाय । भूतनायकाय’’  

[[33]]    
## ३४. चतुर्धावरण द्वारपालकौ  
चतुर्थावरणद्वारदक्षिणे तुहिणः  
रक्ताच्छायो धवलवसनो नागचूलीकमौली  
भेरीनादस्तुरग वहनो राज दुद्देश हस्तः  
हस्तेजातोदित सुतवरो भामिनीशोऽहिकेतुः  
श्रेयोऽस्माकं दिशतु तुहिणः प्राप्ततुष्ट्यादि बीजः ॥ २१  
’’तुहिणाय । दैत्यराजाय । विष्णुभक्ताय । गदाधराय ।’’  
वामे बलिन्दः  
श्यामोरक्ताम्बरतनुः व्याफ्रुवाहोऽहिकेतु  
र्जातो हस्ते प्रधितमहिमा नागचूलीकमौलिः ।  
उद्देशाञ्चत्कर सरसिजो झल्लरी नादघोषः  
पायाद्बीजं बमपिकलयन् मां स्वधेशोबलिन्दः ॥ २२  
’’दैतेयाय । महावीर्याय । बलिन्दाय । शूलपाणये’’  
## ३५. पञ्चमावरण द्वारपालकौ  
पञ्चमावरणद्वारदक्षिणे नन्दकः  
रक्तः खड्गं शिरसि सुवहन् नीलचेलोऽग्नि केतु  
र्घोषारावः पवनवहनः खात्मबीजाभिरामः ।  
स्वातीजातः कलयतु बलानायको नन्दको मे  
श्रेयस्तेजः कनकरुचिराकल्प विभ्राजिताङ्गः ॥ २३  
नन्दकाय । खड्गाय । पापहराय । दैत्यनाशकाय  
वामे शारङं  
क्लीबंशारङं जलदवहनं पञ्चवर्णाभिरामं  
मौलौचापाङ्कितमध शराकार केतु प्रसिद्धम् ।  

[[34]]    
मुक्ता श्वेताम्बरमपि महानादरावं विशाखा  
जातं ध्यायन्निखिलशुभदं प्राप्तशाङ्कारबीजम् ॥ २४  
’’शाराङ्गय । धनुर्वराय । शत्रुहन्त्रे । वरायुधाय ॥’’  
## ३६. षष्ठावरण द्वारपालकौ  
षष्ठावरणद्वारदक्षिणे शङ्खचूली  
श्वेताभो नीलवासाश्शिरसि जलजभृद्दण्डयोधिः प्रभूतो  
रोहिण्यां हंसवाहस्सकल शुभवहः कर्ण शब्द प्रणादः ।  
नन्देशश्शङ्खचूली प्रधित शुभगुणो व्योमगामिध्वजाङ्को  
बीजं नामादि वर्णं दधदवतु समां काङ्क्षितार्थ प्रदायी ॥२५  
’’शङ्खचूलिने । वृक्षदण्डाय । श्वेताभाय । घोररूपाय ।’’  
वामे चक्रचूली  
मौलौ चक्रवहस्सिताम्बरधरो रक्तद्युतिः पाशभृ  
द्भिभ्रद्दण्डमुदारमेघनिनदो धूमस्फुरत्केतनः ।  
तुष्टिप्राणसखः प्रवृत्त वहनो बीजं चकारं भजन्  
कल्याणं सततं करोतु भगवान् श्रीचक्रचूली स्थिरम् ॥ २६  
’’चक्रचूलिने । महानादाय । उग्राय । भयानकाय ॥’’  
## ३७. सप्तमावरण द्वारपालकौ  
सप्तमावरणद्वारदक्षिणे चण्डः  
हेमाभं रक्तवस्त्रं त्वरजवधरमुद्देश्य दण्डं दधानं  
दोष्णा वामेतरेणापरकर परिमृष्टापसव्यावलग्नम् ।  
मेघारावं द्विदंष्ट्रं मृगपति वहनं धूमकेतुं प्रियेशं  
किञ्चिद्द्वारं निरीक्ष्य स्थितनिर्ऋतिभजं चण्डमीडे च बीजम् ॥२७  
’’चण्डाय । उग्राय । भयानकाय । द्वारपालकाय ॥’’  

[[35]]    
वामे प्रचण्डः  
श्यामं श्वेताभवस्त्रं प्रतिभयधरमुद्देश्य दण्डं दधानं  
दोष्णो वामेतरेणापरकर परिमृष्टापसव्यावलग्नम् ।  
मेघारावं द्विदंष्ट्रं त्वरितजवधरं धूमकेतुंसुमुख्या  
नाधं द्वारं प्रतीक्ष्यस्थित निर्ऋतिभजं नौमि देवं प्रचण्डम्॥२८  
’’प्रचण्डाय । भीमाय । घोराय । द्वाराधिपतये ॥’’  
## ३८. सेनापतिः  
उदग्द्वार पार्श्वे सोमेशानयोरन्तरे विष्वक्सेनः ॥  
वन्दे सिंहासनस्थं ज्वलनसमरुचिं पीतवस्त्रं ज्येशं  
पुष्पाभीत्यङ्कपाणिं सुमरथ वहनं पुष्परावं विबीजम् ।  
विष्वक्सेनं जलरेक्ष्भवमथहरिवद्भूषणाङ्कं विहाय  
श्रीवत्स ब्रह्मसूत्रे करयुगलयुतं काम्यदं शृङ्गकेतुम् ॥२९  
’’विष्वक्सेनाय । शान्ताय । हराय । अमिताय ।’’  
अपिच ।  
विष्वक्सेनमशेष निर्जर महासेनाधिनाधं चतु  
र्बाहुं शङ्ख सुदर्शनेच दधतं शक्तिञ्च दण्डं करैः ।  
श्यामं रत्नकिरीट कुण्डलधरं पीताम्बरालङ्कृतं  
वन्दे सूत्रवती जया सहचरं वैवस्वदाशामुखम् ॥ ३०  
’’नामानि पूर्ववत्’’  
## ३९. आलयद्वाराभिमुख देवाः  
प्रथमावरण चतुर्थभागे श्रीभूतः  
श्वेताभो ब्रह्मचारी जतुरुचिवसनो दण्डधारी भरण्या  
मुत्पन्नः फाल्गुणस्य ध्वजवहन पदन्यस्तसिंहस्सभूषः ।  

[[36]]    
भूबीजः कुम्भरावो बहिरुदितमुखो भूतरूपेण युक्तः  
श्रीभूतः पातु पाद प्रणत परिजनाभीष्ट संसिद्धदायी ॥ ३१  
’’श्रीभूताय । श्वेतवर्णाय । वैष्णवाय । मुखपालिने ॥’’  
द्वितीयावरणे पश्चिमाभिमुखो गरुडः  
हेमाभः कीर पिञ्छाम्बरलसितवपुर्झल्लरी मेखलावान्  
किङ्किण्याली समेतस्तिसृभिरतिजपाभिश्च चूडाभिरिद्धः ।  
कोटीराङ्को विनील त्रिमुख फणिकृतच्छन्न वीरः फणिभ्यां  
बिभ्रद्भ्यां पञ्चवर्णीकृत निजतनुगो गुञ्जकाक्षो द्विपक्षः ॥ ३२  
’स्वातीजोऽञ्जल्युपेतो हृदिपरिचित चूडा पताकोविशोका  
धीशानो वायुवाहोऽङ्गरुहहतिरवस्तुण्डयोधीगबीजः ।  
बाहुद्वन्दाभिरामो गरुड इति पदेनानिशं गीयमानो  
देवो वीशस्सयाद्बहुविध कनकालङ्कृताङ्गस्सुरूपः । ३३  
’’गरुडाय । पक्षिराजाय । सुवर्णाय । खगाधिपतये ॥’’  
तत्पूर्वे पश्चिमाभिमुखश्चक्रः  
अङ्गाराभः प्रवृत्तं वहनमुपगतस्तर्जरावोदधान  
श्चक्रम्मौलौ जपाभं वसनमपि वहन् धूमकेतुश्शबीजः ।  
चक्राख्यः पुष्टिकेशः सकलनतजनाभीप्सितार्थप्रदायी  
देवोदद्यादविद्याप्रतिहति विमलामात्म बोधानुवृत्तिम् ॥ ३४  
’’चक्राय । सुदर्शनाय । सहस्रविकचाय । अनपायिने ।’’  
तत्पूर्वेपाञ्चजन्यः पश्चिमाभिमुखः  
दुग्थाभः पाञ्चजन्यः शिरसि जलज भृद्य्वोमगामि ध्वजाङ्को  
भूताकारः शबीजस्सित खगवहनो व्योमगात्रायुधश्च ।  
कर्णारव प्रणादोद्युतितुलित जपाच्छादनोवारुणीश  
श्शङ्खाख्यः पातु देवः सकलसुरनराभीष्टदानप्रवीणः ॥ ३५  
’’पाञ्चजन्याय । शङ्खाय । अम्बुजाय । विष्णुप्रियाय ॥’’  

[[37]]    
तत्पूर्वे ध्वजः  
स्वातीजः शङ्खकेतुः कनक समरुचिः कीरपि पिञ्छाम्बराढ्यः  
पद्मं भिभ्रत्ससर्पः पवन वहनवान् प्राञ्जलिर्बाहुमध्ये ।  
पीठे वामं निकुञ्च्य स्थितेतरमृजूकृत्यपादं जयेशः  
सिंहारावोज बीजः करयुगलयुतः पातु देवोजयाख्यः ॥ ३६  
’’जयाय । अत्युच्छ्रिताय । धन्याय । ध्वजाय ॥’’  
तत्पूर्वे यूधाधिपपीठे  
’’ऐन्द्रादिषु चतुर्दिक्षु भूतरूपं प्रकल्पयेत् ।  
शङ्खनादसमायुक्तान् पञ्चवर्णसमन्वितान् ॥’’  
’’तस्मिंस्तु पूजयेत्पीठे महाभूतं भयानकम् ।  
ब्रह्म रुद्रादि देवानां प्रमधानामधेश्वरम् ॥’’  
यूथाधिपः  
आजानु श्वेतवर्णं कनक समदृशं सक्थियुग्मं तदूर्ध्वं  
रक्ताभं जत्तृणोः प्राक्तदुपरि जलद श्यामलं दण्डपाणिम् ।  
भूतेशं भूतकेतुं प्रणमित विरजानायकं वामनं तं  
यूथेशं पञ्चभूत प्रभुमुभयभुजं सन्महाभूतयानम् ॥ ३७  
’’इति वर्णाधिकारे ॥ अपिच  
श्वेतं रक्ताम्बराढ्यं बहिरुदितमुखं भूतरूपं द्विबाहुं  
भूबीजं भूतकेतुं गतिरवनिनदं बिभृतं दण्डमेकम् ।  
स्वाकल्पं वाहनेन स्फुरितमपि महाचातकेन श्रविष्ठा  
जातं भूतं महाद्यं वयमिह विरजानायकं भावयामः ॥३८  
’’यूथाधिपाय । नित्याय । उग्राय । महाभूताय ॥’’  
तत्पूर्वे बलिपीठे पावकोऽर्जुनः  
गोपुरात्तु बहिः पार्श्वे भूतपीठं प्रकल्पयेत् ।  
चतुर्भूतं चतुर्दिक्षु शङ्खनाद समायुतम् ।  

[[38]]    
विष्णुभूतं सुमद्दिश्य पीठं सम्यक्प्रकल्पयेत् ।  
सर्वदेवमयम्पीठं सर्वलोकमयं तधा ॥  
सर्वलोकस्य रक्षार्थं कल्पयेल्लक्षणान्वितम् ।  
रक्षः पिशाच भूतानां नाशनं धान्यवर्थनम् ॥  
श्री सौभाग्याभिवृद्धिश्च भवेत्पीठार्चने नृणाम् ॥  
विष्णुभूतः  
रुक्माभः पद्मनेत्रोऽसितवसनधरः कुञ्चतानीलकेशो  
भूबीजो दण्डहस्तो ध्वजवहन पदन्यस्त सिंहोद्विबाहुः ।  
सिंहारावः सुमुख्याः पतिरवतु घटाकारकुक्षिश्च भूता  
कारोऽस्मानश्विनीजस्सकल सुरवरैस्सेवितो विष्णुभूतः ॥ ३९  
’’पावकोर्जुनाय । पाशहस्ताय । अक्षहन्त्रे । विष्णुभूताय’’  
तस्यपत्नी सुमुखी  
स्निग्थाञ्जन द्युतिरुषाम्बुज लोचनाढ्या  
कर्पूरचन्दनधरा कमलासनस्था ।  
कस्तूरिका हिमजलैश्च निषेव्यमाणा  
पायादभीष्ट वरदा सुमुखी सुमध्या ॥ ४०  
’’सुमुख्यै । अनपायिन्यै।’’  
’’एतेषु श्रीभूतगरुडौ प्रासादपार्श्वे चक्रशङ्ख ध्वज  
युथाधिप पावकोर्जुनान्बलिपीठपार्श्वे संयोज्य  
अर्चयेदितिकेचिदिति मरीचिः ॥’’  
इति श्री वैखानसे ध्यानमुक्तावल्यां द्वारदेवता द्वारपाल परिवार  
ध्यानभेदोनाम चतुर्थस्त्सबकः  
