+++
title = "०६ ४-तमावरणम्"
+++
[[48]]    
श्रीनिवासपरब्रह्मणे नमः  

(६. षष्ठस्तबक प्रारम्भः॥)  
## ४१. चतुर्थवरण देवताध्यानभेदः  
चतुर्थावरणे प्राग्द्वारादुत्तरे गविष्ठः  
असिद्युतिः पीतपटश्चदण्डभृत्खगध्वजः श्रावणजो रथस्थितः ।  
गविष्ठनामा प्रियसत्यलोचनो गबीजको नादरवः श्रियन्दिशेत् ॥ १  
’’गविष्ठाय । त्रैष्टुभाय । गुह्याय । आकाशाय ।’’  
द्वारदक्षिणे हरिणी  
श्यामाभार्तकवस्त्रोत्पल लसितकरा पद्मनेत्रा सुभूषा  
वैशाखे रेवतीजा मणिमयमकुटा शङ्खनादा लबीजा ।  
सावित्री केतुरेवं बिभृत बल महाचातकेनोह्यमाना  
विष्णोः पौराणिकी सा विलसतु महिषी भूमिराद्यन्तरङ्गे ॥ २  
’’नामानि पूर्ववत् ॥’’  
पश्चिमे तोयः  
तोयःपाशीगजस्थः कुवलय समरुक्प्राङ्मुखः कीरपिञ्छा  
च्छादो हर्यक्षकेतुः कतिपय कनकालङ्क्रियाकः प बीजः ।  
आषाढे वारुणर्क्षे जननमुपगतो दर्दुरस्वानयुक्तो  
भक्तानामीप्सितार्थं प्रदिशतु कनका नाम देवीसमेतः ॥ ३  
’’पवित्राय । अमृताय । तोयाय । गह्वराय ॥’’  
दक्षिणे अग्निः  
पिङ्गं नीलपटं तमुत्तरमुखं स्वाहापतिं कृत्तिका  
जातं प्रोष्ठपदे कपिध्वजयुतं शक्तिं करे बिभ्रतम् ।  
[[49]]    
ध्यायामो हृदि वीतिहोत्रमिभराड्यानं रबीजान्वितम् ।  
स्वाहानाथः कृत कंसनिर्मित महाघण्टा निनादोज्ज्वलम् ॥४  
’’वीतिहोत्राय । आभुरण्याय । शुद्धाय । अग्नये ॥’’  
उत्तरे वायुः  
वायुं दक्षिणदिङ्मुखं लसदसिं वेणुध्वजोद्भासितं  
श्यामं पीत सुवासनं गजवरारूढं यबीजान्वितम् ।  
माखे स्वातिभवं भजामि चरितानाथं च शङ्खध्वनिं  
केयूराङ्गद हारकुण्डल महाभूषादि वेषोज्ज्वलम् ॥ ५  
’’असवे । समीरणाय । वायवे । पृषदश्वाय ॥’’  
आग्नेय्यामृग्वेदः  
ऋग्वेदं स्फटिकद्युतिं सितखगध्वानञ्च रक्ताम्बरं  
विद्यानाधमृकारबीजसहितं याम्योडुजं कार्तिके ।  
तं ध्यायेदृतुषट्क केतुवहनं पुष्पं वहन्तं करे  
प्रत्यग्दिग्वदनं द्विबाहुमनिशं सर्वार्थसंसिद्धये ॥६  
’’ऋग्वेदाय । मधुने । सोमाय । क्रतवे ॥’’  
नैर्ऋत्यां यजुर्वेदः  
पीतं प्राङ्मुखमर्जुनाम्बर धरं यज्ञङ्करे बिभ्रतं  
बुद्धीशं सर्ववाहमग्निविलसत्केतुं यबीजान्वितम् ॥  
तैषेमासि पुनर्वसूडुजनितं तं कांस्यतालारवं  
बाहुद्वन्द्वयुतं भजे हृदि यजुर्वेदं प्रसन्नाननम् । ७  
’’यजुर्वेदाय । दध्ने । मिश्राय । इष्टाय ॥’’  
वायव्यां सामवेदः  
प्राङ्मुखं बालसूर्याभमीशं मते  
र्मार्ग मूलोद्भवं पिङ्गलाच्छादनम् ।  

[[50]]    
गानशब्दञ्च नामाद्य बीजाक्षरं  
सप्तगानध्वजं सामवेदं भजे ॥ ८  
’’सामवेदाय । घृताय । वज्राय । यज्ञाय ॥’’  
ऐशान्यामथर्ववेदः  
भिभ्राणः श्वेतवस्त्रं सितखगवहनः कूर्चहस्त्तोऽञ्जनाभो  
हंसध्वानः कलेशः सरसिजनयनः पुष्टितोऽथर्ववेदः ।  
जापाद्यर्ण स्वबीजस्सृवमय विलसत्केतनोमासि पूर्वा  
षाढाबिजातो नभस्ये विलसतु हृदि मे पश्चिमाशावलोकी ॥९  
’’अथर्ववेदाय । पवित्राय । क्षीराय । पुण्याय ॥’’  
शिवः  
अन्तराले प्राच्यां शिवः पूर्ववत् ॥  
तद्दक्षिणे विष्णुः  
विष्णुः पश्चिमदिङ्मुखः कनकरुक्कीरच्छदाच्छादनः  
श्रीकान्तः प्रणवात्मकोऽभय गदाभृद्दस्त युग्मेन च ।  
चैत्रे च श्रवणोद्भवो मम हृदि स्यात्पञ्च शब्द ध्वनिः  
पक्षीशध्वज वाहनो रथपदं शङ्खं त्वबीजोवहन् ॥ १०  
’’विष्णवे । व्यापिने । रत्नाय । विश्वाय ॥’’  
तद्दक्षिणे काश्यपः  
नीलः पुष्प पटंवहन् धनददिग्दत्तेक्षणो वैणवं  
दण्डं बिभ्रदयं कमण्डलु लसत्केतुर्विबीजान्वितः ।  
यानेन त्रिपदामयेन सहितो हस्तर्क्षजः काश्यपः  
शङ्खध्वान रवश्चकास्तु हृदये नित्यं क्षमेशो मम ॥ ११  
’’काश्यपाय । विश्वमूर्तमे । अक्षताय । तक्षकाय ।’’  

[[51]]    
तत्पश्चिमे गुहः  
रक्तो भूषितमूर्तिरुत्तरमुखो षड्दोष्षडास्यो गुह  
श्शक्तिं तीक्ष्णतरां वहन्नुपगतः केतुं रणत्कुक्कुटम् ।  
गुम्बीजी धृतबालमौलिक शिरास्स्याद्देवयानी पतिः  
शङ्खध्वानयुतो मयूर वहनो वह्न्यर्क्ष जः फाल्गुने ॥ १२  
’’जगद्भुवाय । यजद्भुवाय । विश्वभुवाय । रुद्रभुवाय ।  
ब्रह्मभुवाय । भूर्भुवाय ॥’’  
पश्चिमे पङ्त्कीशः  
पङ्त्कीशं श्यामवर्णं सितवसनधरं प्राङ्मुखं खड्ग खेटौ  
बिभ्राणं भूतयानध्वज मितमकुटं चण्डिका प्राणनाधम् ।  
फल्गुन्यामुत्तरस्यामुपजनितमहं चेतसा भावयेयं  
नामाद्यस्स्वर्ण बीजं जलजरवयुतं नायकं भूतपूर्वम् ॥१३  
’’पङ्त्कीशाय । मित्राय । वरदाय । भूतनायकाय ॥’’  
तदुत्तरे पवित्रः  
श्वेताम्बरं प्राङ्मुखमञ्जनाभं  
क्लीबं वृषस्थं गलकाख्यकेतुम् ।  
पवित्रमुग्रस्वनमूर्मिशस्त्रं  
सौम्यं नमस्यामि पकार बीजम् ॥  
’’पवित्राय । मन्त्राय । जप्याय । शुद्धाय ॥’’  
उत्तरे पवनः  
पिङ्गं दक्षिण दिङ्मुखं परिवृत श्यामाम्बरं वाहने  
तिष्ठन्तं वृषभे नपुंसकतनुं पद्माद्यबीजाक्षरम् ।  
ध्यायामो गलकाख्य केतुममितालङ्कारमूर्म्यायुधं  
देवं तं पवनाख्यमुग्रनिनदं स्वाभीष्टसंसिद्धये ॥ १५  
’’सर्वतीर्थज्लाय । पुण्याय । पवनाय । पुण्यपूजिताय ।’’  

[[52]]    
तत्पूर्वे तक्षकः  
याम्याशोन्मुखमभ्रनीलवपुषं हेमाम्बरं तक्षकं  
बिभ्राणं फणपञ्चकं मणियुतं यद्वा फणासप्तकम् ।  
ध्यायेयं हृदि हस्तताल निनदं तट्यादि बीजाक्षरं  
पाधोजध्वज वाहनं भुजगभे जातं जरावल्लभम् ॥ १६  
’’तक्षकाय । सर्पराजाय । क्षितिजाय । धराधराय ॥’’  
इति श्रीवैखानसे ध्यानमुक्तावल्यां चतुर्थावरण देवताध्यान  
भेदोनाम षष्ठस्तबकः  

