+++
title = "०२ धृवबेरावरण-त्रय-देवताः"
+++
[[12]]    
श्रीनिवासपरब्रह्मणे नमः  

(२. द्वितीयस्तबक प्रारम्भः॥)  
## १९. ध्रुवभेरावरणत्रयदेवताध्यान भेदविधिः  
अर्चकज्ञेयमुख्यांशाः  
ऋक्षाख्यादार बीजाक्षर मकुट भुजावर्ण वाहास्त्र भाषा  
केतुस्थानासनाच्छादन विहित भिदां जानताऽर्च्येत देवः ।  
नोचेद्गृह्णन्ति तस्यार्चन फलमसुरा इत्यतोदर्शयिष्ये  
देवस्यर्क्षादि सर्वं तदिह मम दिशेद्देव एवप्रबोधम् ॥ १  
निष्कलध्यानं  
चित्कम्बुं नौमि तेजश्शरमरिमय संसारमाम्नायपक्ष  
स्फूर्जभूतात्म तार्क्ष्यं ककुदन धनुषं प्राणिशक्त्यात्म शक्तिम् ।  
विद्याऽविद्याख्या तूणद्वयमवधिगिरि प्रायखेटं यमासिं  
वाय्वश्वं प्रेमपाशं हृदयमयरथं दण्डनाभिख्ययष्टिम् ॥२  
’’कृतेगोक्षीर वर्णाभं त्रेतायां कनकप्रभं  
द्वापरे रक्तवर्णन्तु कलौचाञ्जन सन्निभम् ।’’  
’’ध्याने कनकवर्णस्तु पूज्यो विष्णुस्सदाबुधैः ।  
बेरन्तु श्यामलं पूज्यं कृतं विष्णोर्बुधैर्मतम् ॥इतिवर्णाधिकारे॥  
## २०. ध्रुवबिम्ब ध्यानम्
विष्णुप्रकाशः  
विष्णुः श्यामोगरुत्मद्ध्वज युतरशनाकुण्डलोष्णीषकोऽव्या  
च्चक्राब्जाभीति कट्याश्रित करसहितः श्रावणोऽकार बीजः ।  
श्रीवत्सः पीतवासाः कटकमकुट केयूरहार प्रलम्बी  
तार्क्ष्योढः पञ्च शब्द ध्वनिरवनिरमेशोऽवतात्कौस्तुभीनः ॥३  
[[13]]    
ॐ अं विष्णवेनमः । महाविष्णवेनमः । सदाविष्णवेनमः ।  
सर्वव्यापिनेनमः । अधवा पञ्चमूर्तिमन्रैैरर्चयेदिति  
केचित् । विष्णवेनमः । पुरुषायनमः । सत्यायनमः ।  
अच्युतायनमः । अनिरुद्धायनमः । इति पादमूले ॥  
## २१. प्रथमावरण देवाः  
तत्प्राच्यां पुरुषः  
श्रीभूनाधो जगति पुरुषः प्राङ्मुखः पीतवासाः  
शङ्गं चक्रं दधदभयदः कट्युपेतैक हस्तः ।  
श्वेतस्सर्वाभरण रुचिरः पातुमामङ्गुलीय  
स्फूर्जत्पाणिः स्फुरदुदरबन्धोऽभिरामाम्फ्रिु भूषः ॥४  
’’पुरुषाय । पुरुषात्मकाय । परम पुरुषाय । धर्माय’’  
आग्नेय्यां कपिलः  
शुभ्रश्चाभयचक्र खड्गहलभृद्वामेतरैर्बाहुभि  
स्तेभ्योऽन्यैः कटिशङ्खकार्मुक लतादण्डान् स्पृशन् प्राङ्मुखः ।  
गायत्र्या सहितश्च रक्तवसनः सावित्र्युपेतान्तिकः  
कल्याणं कपिलः करोतु मकुटाद्यैर्भूषितो भूषणैः ॥ ५  
’’कपिलाय । मुनिवराय । शुद्धाय । वेदरूपिणे ॥’’  
दक्षिणे दक्षिणाभिमुखस्सत्यः  
वन्देऽञ्जनद्युतिधरं ध्रुतरक्त चेलं  
पौष्णीधृति स्फुरित पार्श्व युगाभिरामम् ।  
केयूरहार मकुटादि विभूषिताङ्गं  
सत्यं चतुर्भुजमुपात्त सुदर्शनाब्जम् ॥ ६  
’’सत्याय । सत्यात्मकाय । ज्ञानाय । सर्वसंहाराय ॥’’  

[[14]]    
नैर्ऋत्यां पश्चिमाभिमुखो यज्ञः  
यजं्ञ स्वाहा स्वधाभ्यां सहितमध चतुः शृङ्गमारक्त चेलं  
युक्तं पादत्रयेण द्रुतकनक निभं दीप्यमानाखिलाङं्ग ।  
आज्यस्थाली जुहू सृक्सृवमिलदुपभृद्धारी चक्राब्जहस्तं  
स्फूर्जत्केयूर मुख्याभरण रुचिभरं चिन्तयामि द्विशीर्षम् ॥ ७  
’’यज्ञाय । सर्वदेवात्मकाय । पुण्याय । क्रतवे ॥’’  
पश्चिमे पश्चिमाभिमुखोऽच्युतः  
सन्तप्त हेम सदृशं धरणी पवित्री -  
युक्तं चतुर्भुजमुपोढ विनील चेलम् ।  
राजत्किरीट मणिहार सुवर्णकाञ्ची  
भूषोज्ज्वलावयमच्युतमाश्रयामि ॥ ८  
’’अच्युताय । अपरिमिताय । ऐश्वर्याय । श्रीपतये ॥’’  
वायव्यां पश्चिमाभिमुखो नारायणः  
अभयवर शङ्खचक्र स्फुरितकरं स्फटिकरुचिरमसितचेलम् ।  
श्रीवत्साङ्कमिला कमलानाधं चतुर्भुजं सुजन सुमुखं  
नारायणमुपासे ॥९  
’’नारायणाय । जगन्नाधाय । देवदेवाय ॥ त्रयीमयाय॥’’  
उत्तरे उत्तराभिमुखोऽनिरुद्धः  
कुसुम रुचित चेलं भूप्रमोदायिनीशं  
नवफण फणितल्प स्थायिनं विद्रुमाभम् ।  
करलसदरिशङ्खं दोर्भिरित्थं चतुर्भि  
र्थृतकनक विभूषं चिन्तयामोऽनिरुद्धम् ॥ १०  
’’अनिरुद्धाय । महते ॥ वैराग्याय । सर्वतेजोमयाय ॥’’  

[[15]]    
ऐशान्यां प्राङ्मुखः पुण्यः  
बालार्क कान्त्यमल वस्त्रकृतोत्तरीयं  
वामेपरेचयुतमिन्दिरया धरण्या ।  
श्रीवत्स चारुधृत शङ्खरधाङ्गमीडे  
पुण्यं चतुर्भुज महं विमलोपवीतम् ॥ ११  
’’पुण्याय । पुण्यात्मकाय । पुण्यमूर्तये । पुण्यादायिने ॥’’  
## २२. द्वितीयावरणदेवाः  
द्वितीयावरणे प्राच्यां प्राङ्मुखो वराहः  
श्रीभूमीसहितमुपात्त शङ्ख चक्रं  
बाहुभिश्चतसृभिरन्वितं प्रपद्ये ।  
वाराहं मणिमकुटाद्यनेक भूषं  
श्यामाङ्गं त्वभय कटिस्पृशं कराभ्याम् ॥ १२  
’’वराहाय। वरदाय। भूमिसन्धारणाय। वज्रदंष्ट्राय॥’’  
आग्नेय्यां प्राज्मुखस्सुभद्रः  
हेमाम्बरः कुवलय द्युतिरब्जचक्रे  
बिभ्रत्सपातु कमलावनि सेव्यमानः ।  
सर्वप्रसाधनमनोज्ञ तनुश्चतुर्धो -  
र्भद्रं विनिर्ददतु भद्रगुणस्सुभद्रः ॥ १३  
’’सुभद्राय । सुमुखाय । सुखप्रदाय । सुखदर्शनाय ।’’  
दक्षिणे दक्षिणाभिमुखो नारसिंहः  
द्वाभ्यां कट्यभयावलम्बिन मुखाभ्यां शङ्खचक्रे पुन -  
र्बाहुभ्यां दधतं वलक्ष महसं श्रीभूमि संसेवितम् ।  
सिंहास्य समयोन्मिषन्नव जपापुष्प प्रभाधोरणि  
न्यक्कारैकरसज्ञ शाटकधरं श्रीनारसिंहं भजे ॥ १४  
नारसिंहाय । तपोनायथाय महाविष्णवे । महाबलाय ।  

[[16]]    
नैर्ऋत्यां पश्चिमाभिमुख ईशितात्मा  
हेमाभो ईशितात्मा  
श्यामाम्बर भासितश्चतुर्बाहुः ।  
शङ्खरधाङ्गधरोमां  
सततं पद्मास्धिरायुतः पातु ॥ १५  
’’ईशाय । वरदाय । सर्वेशाय । ईशितात्मने ॥’’  
पश्चिमे पश्चिमाभिमुखो वामनः  
वर्णी द्विबाहुरवतात्सुपवित्र पाणिः  
कृष्णत्वचं विधृतमेखलको दधानः ।  
कौपीनवान्वकुलकान्तिरथोपवीती  
श्रीवामनो विधृतदण्डनवातपत्रः ॥ १६  
’’वामनाय । वरदाय । काश्यपाय । अदितिप्रियाय ॥’’  
वायव्ये पश्चिमाभिमुखः सर्वोद्वहः  
कालाम्बुद रुचिराङ्गं  
लक्ष्मीधरणी युतं कपीश चेलम् ।  
सर्वाभरण मनोज्ञं  
सर्वोद्वहमुद्वहामि हृदयेऽहम् ॥ १७  
’’सर्वेशाय । सर्वाधाराय । सर्वज्ञाय । सर्वोद्वहाय ॥’’  
उत्तरे उत्तराभिमुखः त्रिविक्रमः  
श्यामाङ्गं कलये त्रिविक्रममहं पीताम्बरं दोःस्फुर  
च्चक्राब्जं स्थितवामपादमवनौ हारादिभिर्भूषितम् ।  
फालान्तोद्धृत दक्षिणाम्फ्रिु विसरद्दक्षैकपाणिं कटि  
न्यस्तान्यैक करं चतुर्भुजयुतं सर्वार्धसंसिद्धिदम् ॥ १८  
’’त्रिविक्रमाय । त्रिलोकेशाय । सर्वाधाराय । सर्वज्ञाय  
’’वैकुण्ठाय॥’’  

[[17]]    
ऐशान्यां प्राज्मुखस्सर्वविद्येश्वरः  
बन्धूक द्युति बद्ध विग्रहरुचिं नीलाम्बरालङ्कृतं  
श्यामासंयुतमन्वितं कनकया श्री सर्वविद्येश्वरम् ।  
कोटीराङ्गद कुण्डल प्रभृतिभिः प्रोद्भासितं भूषणैः  
ध्यायेच्छङ्ख सुदर्शनाभयकरालङ्कारदोर्मण्डलम् ॥ १९  
’’सर्वविद्येश्वराय । पुण्याय । शुद्धाय । ज्ञानाय ॥’’  
तत्तत्स्वकीय लक्षण लक्षित पुरुषादिकान् देवान् ।  
अनिरुद्ध विष्णु लक्षण लक्षित रूपानहं वन्दे २०  
## २३. पुष्पन्यासदेवानां स्थानकादि भेदनिर्णयः  
अनिरुद्धं वराहञ्च  
नारसिंहं हयाननम् ।  
विनाऽन्ये संस्थिते देवे  
संस्थितामुनि सत्तमाः ॥  
आसीनश्चतथाऽसीने  
शयाने यानके तथा ।  
ध्यायेत्कौतुकवद्देवान्  
शयानेतु विशेषतः ॥  
चत्वारस्सर्वदासीना अनिरुद्धादयोऽमराः ।  
स्थितौ देवौ सदा ध्यायेद्वामनञ्च त्रिविक्रमम् ॥  
एवं स्थानकमुद्दिष्टमासने तु प्रवक्ष्यते  
प्रसारितस्य पादस्य परितस्सन्यसेद्बुधः ॥  
शयाने पादपार्श्वेतु शयनाय च विन्यसेत् ।  
त्रिविक्रमे तु यत्रैव स्थितेपादे प्रकल्पयेत् ॥  
वाराहे पादपरितः कल्पयेदिति शासनम् ।  
कृत्वैव पुष्पन्यासन्तु पश्चादर्चनमारभेत् ॥इति खिलाधिकारे॥  

[[18]]    
## २४. तृतीयावरणदेवाः  
तृतीयावरणे प्राच्यां पश्चिमाभिमुख इन्द्रः  
इन्द्रःश्यामतनुर्जपाम्बरधरोज्येष्ठोदितो दक्षिणे  
पाणौवज्रधरः करं तदितरं कट्यां निधाय स्पृशन् ।  
कोटीरादि परिष्कृतोऽम्बुदरवो वेणुध्वजो वारणा  
रूढश्चारु जकार बीजसहितः शच्याःपतिः पातु माम् ॥ २१  
’’इन्द्राय । शचीपतये । पुरन्दराय । पुरुहूताय ॥’’  
आग्नेय्यां पश्चिमाभिमुखोऽग्निः  
अग्निश्शक्तिधरः पलाश कुसुमच्छायो गदीकुन्डली  
हारी वानरकेतु वाहनयुतः कीरच्चदाभाम्भरः ।  
सर्वामर्त्यमुखस्थितोऽग्नि जननस्स्वाहापतिस्सन्ततं  
प्राप्तो बीजमकारमस्तु समहा कल्याणसन्थायकः ॥ २२  
’’आग्नये । जातवेदसे । पावकाय । हुताशनाय ॥’’  
याम्ये उत्तराभिमुखो यमः  
लाक्षारक्ततराम्बरः फणिलसत्केतुर्गदां धारयन्  
घण्टानादरवोऽधिरूढ तुरग द्वेषीशुकाङ्गी पतिः ।  
ध्यातव्यस्सहकार बीज सहितो जातो भरण्यां यमः  
कालाम्भोधर कायकान्ति निभस्सर्वार्थ संसिद्धये ॥ २३  
’’यमाय । धर्मराजाय । प्रेतेशाय । मध्यस्थाय ।’’  
नैर्ऋत्यां प्राङ्मुखो निर्ऋतिः  
मूलोद्भवः पणववाग्रुधिराम्बर श्रीः  
श्रीभौतिके भवहन कृकलासकेतुः ।  
सम्मोहिनी सहचरः सपकार बीजः  
शूली सितेतरतनुर्निर्ऋति श्रियेऽस्तु ॥ २४  
’’आरम्भाधिपतये । नीलाय । निर्ऋतये । सर्वरक्षोधिपतये’’ ॥  

[[19]]    
वारुण्यां प्राज्मुखो वरुणः  
नीलाभो रक्तवस्त्रो ध्वजधवलखगः पाशधार्यञ्जनेशो  
दन्तीन्द्रं सुप्रतीकं वहनमुपगतो वारुणोडूपजातः ।  
प्राप्तोबीजं पकारं मणिमकटधरो दुर्दुरोद्घोषशाली  
कल्यालं सन्ततन्नः प्रदिशतुवरुणः काङ्क्षितार्थप्रदायी ॥ २५  
’’वरुणाय । प्रचेतसे । रक्ताम्बराय । यादस्पतये’’  
वारुण्यां प्राज्मुखो वायुः  
हेमाभो धवलाम्बरः करिवरं प्राप्तोनिजं वाहनं  
स्वातीसञ्जनितोऽथ वेणु विलसत्केतुस्सदण्डायुधः ।  
वायुः पातु कुमुद्वती सहचरो बीजं यकारङ्गतः  
शङ्ञध्वानसमन्वितो बहुविधा कल्पाधिरामाकृतिः ॥ २६  
’’जवनाय । भूतात्मकाय । वायवे । उदानाय ॥’’  
उत्तरे दक्षिणाभिमुखः कुबेरः  
श्वेतः श्यामल चालको यवनलानाथो धनिष्ठोद्भवो  
दन्डी पुष्पकवाहनोऽथ कृकलासाकार चारु ध्वजः ।  
बीजेनोपगतः ककारवपुषा घोषन्मृदङ्ग ध्वनिं  
नानारत्न विभूषणोज्ज्वल तनुर्दद्यात्कुबेरः श्रियम् ॥ २७  
’’कुबेराय । धन्याय । पौलस्त्याय । यक्षराजाय ॥’’  
ऐशान्यां पश्चिमाभिमुख ईशानः  
बन्धूक द्युतिरिन्दु शुभ्रवसनः केतुं वृषं वाहनं  
प्राप्तो मौलिजटश्चतुर्भुजयुतः शूली त्रिनेत्रान्वितः ।  
आर्द्राजश्च शकारबीजसहितो मां पार्वती प्राणरा -  
डीशानो डमरुध्वनिः प्रतिकलं पातु स्फुरद्भूषणः ॥ २८  
’’ईशानाय । ईश्वराय । देवाय । भवाय ॥’’  

[[20]]    
’’इन्द्रादयोऽष्टावभ्यन्तरमुखा एतेष्वनिरुद्धं त्रिविक्रमं  
वामनञ्च विनाध्रुवे स्थिते स्थितानासीनेत्वासीनान् शयने  
यानकेच तत्तत्कौतुकवद्ध्यायन्नर्चयेत् ॥इतिमरीचिः॥’’  
देवस्य दक्षिणभागे श्रीः  
रुक्माभा सरसीरुहाञ्चितकरा क्षौमाम्बरं बिभ्रती  
कक्ष्याबद्ध घनस्तनी कुसुमचूडाङ्का ल्लाटोपरि ।  
श्रीबीजोत्तरफल्गुनी कृतजनिः कूजन्मणि ध्वानिनी  
श्रीरूरौ विततस्वदक्षिणकरा श्रेयो दिशेद्भूषिता ॥ २९  
’’श्रियै । धृत्यै । पवित्र्यै । प्रमोदायिन्यै ॥’’  
देवस्योत्तरे हरिणी  
श्यामा रक्ताम्बरविलसितालेन बीजेन युक्ता  
भूमी रक्तोत्पल परिलसद्दक्षिणस्वीयहस्ता ।  
ऊरुप्रान्तप्रवितत लसद्वामहस्ता सुवेषा  
शङ्खध्वानाऽनिशमवतु वैशाखे रेवत्युदिता ॥ ३०  
’’हरिण्यै । पौष्णे्यै । क्षोण्यै । मह्यै ॥’’  
इति श्रीवैखानसे ध्यानमुक्तावल्यां धृवबेरावरण त्रयदेवता  
ध्यानभेद विधिर्नाम द्वितीयःस्तबकः  

[[21]]    
