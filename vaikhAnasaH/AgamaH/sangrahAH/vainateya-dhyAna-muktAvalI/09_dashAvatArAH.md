+++
title = "०९ दशावताराः"
+++

[[73]]    
श्रीनिवासपरब्रह्मणे नमः  

(९. नवमस्तबकप्रारम्भः॥)  
६१. दशावतार ध्यानभेदाः  

पृथगालयाश्रितस्वतन्त्रलक्ष्मी  
फुल्लाम्भोजाधिवासां परिकलित वरा भीति वामान्य हस्तां  
पद्मद्वन्द्वाऽभिरामोऽभय करकमलां फाल्गुने चोत्तराजाम् ।  
मौलिस्फूर्जत्करण्डाकृति मणिमकुटां पद्मकिञ्जल्कवर्णां  
तादृक्चेलाभिरामां श्रियमिहकलये स्वर्णताटङ्कभूषाम् ॥ १  
’’श्रियै । धृत्यै । पवित्र्यै । महालक्ष्यै ॥’’  
उत्तरे पृथगालयाश्रित गोदा  
धम्मिल्लं दधतीं भजे वसुमतीं वामान्यहस्त स्फुर  
त्कलाछरां शुचिफल्गुनीभजनितां वामं करं तन्वतीम् ।  
आरक्ताम्बर धारिणीं चरणयोः सौवर्णमञ्जीरिणीं  
कर्णाभ्यां मकराङ्ककुण्डलधरां भूवद्गुणान्यान्विताम् ॥ २  
गोदायै । वसुमत्यै । लक्ष्मीसख्यै । विष्णुपत्यै ॥  
दशावताराः  
’’मत्स्यः कूर्मो वराहश्च नारसिंहोऽथवामनः ।  
रामो रामश्च रामश्च कृष्णः कल्कीति ते दश ॥  
आविर्भावप्रादुर्भावौ  
’’आविर्भावाः पञ्चपूर्वे, प्रादुर्भावास्तथोत्तरे ।  
अवतारभेदाः  
मत्स्यकूर्मौ द्विधाप्रोक्तौ वाराहस्त्रिविधस्मृतः ।  
पञ्चधा नारसिंहस्तु द्विविधो वामनस्मृतः ।  
[[74]]    
एकथा भार्गवोरामो राघवो द्विविधस्मृतः ॥  
द्विविधो बलभद्रश्च कृष्णोऽसङ्ख्यात विग्रहः ।  
पङ्चधा कल्किरूपश्च तेषां श्रुणुत लक्षणम् ॥  
’’इतिक्रियाधिकारे’’  
प्रथमावरणे द्वितीये वा पूर्वद्वारोत्तरे मत्स्यस्य  
रक्तास्यं रक्तनेत्रं शशिधवलतनुं मत्स्यरूपं वलग्ना  
दर्वागूर्थ्वन्तु मर्त्याकृतिमरिजलजाभीति कट्यात्तपाणिम् ।  
उन्मीलत्कृष्णपक्षं कटकमकुट केयूर भूषाभिरामं  
नित्यं ध्यायामि चित्ते निरुपमकरुणं भक्तलोके सृजन्तम् ॥३  
’’प्रलयाय । संहाराय । स्रष्ट्रे । वेदमयाय ॥’’  
अपिच ॥  
हेमाभं सृणिचक्रनन्दक लसत्कौमोदकी पाशस  
द्बाणाब्जोन्नत शारङ्ग शोभितकरं सुश्यामरेखान्वितम् ।  
मात्स्याद्यक्षर बीजकं जलसदृक्केतुं पयोवाहनं  
जातं च श्रवणे झषाकृतिमहं नौम्याश्विने मासिच ॥ ४  
’मत्स्याय’ । जलजाय । भद्राय । क्रीडात्मकाय ॥’  
तद्दक्षिणे कूर्मस्य  
अर्वाक्कूर्मं वलग्नादुपरि नरतनुं पञ्चवर्णाभिरामं  
शङ्खं चक्रं दधानं कटिनिहितकरं भाविताभीति हस्तम् ।  
राजत्केयूर हार प्रभृति बहुविधा कल्पविभ्राजिताङ्गं  
देवन्ध्यायेदवन्ध्यामितपरिचरणं विष्णुवच्चान्यचिह्नम् ॥ ५  
’’कूर्मरूपाय । वसुधाधराय । महाशक्तये । महाबलय ॥’’  
पाशेक्षुचक्र सृणिनन्दक शङ्ख शारङ्ग  
कौमोदकी युत भुजं प्रणमामि कूर्मम् ।  
कृष्णं कु बीजममृतध्वजमाशुशुभ्रं  
तं नक्रयानमिषग श्रवणर्क्ष जातम् ॥ ६  
’’आकूबराय । कूर्माय । विष्णवे । वसुधाधराय ॥’’  

[[75]]    
दक्षिणे वराहस्य  
श्यामाभमुज्ज्वल विभूषण भूषिताङ्गं  
दोर्भिश्चतुर्भिरभयप्रद शङ्खचक्रम् ।  
अन्यत्कटीमभिमृशं मणिभूषिताङ्गं  
श्रीभूमिसेवित वराहहरिं भजामि ॥ ७  
’’वराहाय । वरदाय । भूमिसन्धारणाय । वज्रदंष्ट्राय॥’’  
आदिवराहस्य  
श्यामाभां पुष्पचेलां करपुट सहितासारितोद्रक्तपादां  
लज्जाहर्षेणयुक्तां त्रिकभुजशिखरे धारयन् वामदोष्णा ।  
पादावन्येन गृह्णन् पुनरितरकरौ शङ्खचक्रे दधानौ  
बिभ्रत् क्षोणीं च जिफ्रुन् शिरसि किटिवरो मामवत्वात्तभूषाम्॥ ८  
’’नामानि पूर्ववत् ॥’’  
देव्याः  
भुवे । पृथुलायै । उर्व्यै । मह्यै ।  
प्रलयवराहस्य  
वामं व्याकुञ्च्य पादं विदधदपि ततं दक्षिणं शङ्खचक्रो  
द्भासी सिंहासनस्थः कनक सुवसनो नीलवर्णश्चतुर्दोः ।  
बिभ्राणो भूरि हेमाभरणमभयकृद्दक्षिणात्मीय हस्तः  
कट्यां न्यस्तान्यहस्तः प्रलयकिरिवरः पातु भूमी समेतः ॥ ९  
’’प्रलयवराहाय । प्रलयहराय । भूरिशब्दाय । जगत्त्रायकाय ।’’  
तद्दक्षिणे मही  
आसीनां प्रविसार्य दक्षिण पदं सव्याङ्घ्रिमाकुञ्च्यस  
द्दूर्वाभां जलदांशुकां भजमहीं देवीं लसद्भूषणाम् ।  

[[76]]    
रम्यां सव्यकरोल्लसत्त्कुवलयां विन्यस्य सव्येतरं  
पाणिं विस्मयफुल्ललोचनयुगां देवं विलोक्यासने ॥ १०  
नामानि पूर्ववत् ।  
अपिच ॥  
कौमोदकी खेटक शङ्ख शक्ति  
खगाति तीक्ष्णारि वराभयाङ्कैः ।  
भुजैर्लसन्तं निशितोग्रदंष्ट्र  
महं नमामि प्रलयाख्य घृष्टिम् ॥ ११  
नामानि पूर्ववत् ॥  
यज्ञवराहस्य  
आकुञ्च्य वामपदमन्यदपि प्रसार्य  
पाणि प्रकाशित वराभय शङ्खचक्रम् ।  
श्री भूसमेतममिताभरणं सिताङ्गं  
सिंहासनस्थमथ यज्ञवराहमीडे ॥ १२  
’’यज्ञवराहाय । वेदमयाय । यज्ञेशाय । यज्ञवर्थनाय ॥’’  
तद्दक्षिणे श्रीः  
आकुञ्च्याङ्ङ्घ्रिं सव्यमन्यं निषण्णा  
मासार्याब्जं वामहस्ते दधानाम् ।  
न्यस्तासव्यामासने स्मेरदृष्टिं  
पीतांवन्दे सर्वभूषां श्रियं ताम् ॥ १३  
’’नामानि पूर्ववत् ॥’’  
वामे मही  
श्यामाभां वामपार्श्वे चरणमथ पुनर्दक्षमाकुञ्च्य वामं  
चासीनां सम्प्रसार्योत्पल सुमममलं बिभ्रतीं दक्षिणेन ।  

[[77]]    
पीठे विन्यस्य वामं भुजमथहरिणीं देवमुद्वीक्ष्य किञ्चि  
त्स्मेरं वक्त्रं दधानां प्रणमत निखिलं भूषणं धारयन्तीम् ॥१४  
’’नामानि पूर्ववत् ॥’’  
अपिच ।  
कौमोदकी कमल चक्र सुशङ्खपाणि  
माशुक्ल सूकर मुखं घननीलवर्णम् ।  
आजानु हेमरुचिमाकटि शुक्लवर्ण  
माकर्णमर्ककिरणं च भजे वराहम् ॥ १५  
’’नामानि पूर्ववत् ॥’’  
कौतुकबिम्बरूपम्  
’’कौतुकं विष्णुरूपञ्च चतुर्बाहुं समर्चयेत् ॥’’ ॥इतिखिले॥  
नरसिंहभेदाः  
’’गिरिजस्थूणजश्चैव सुदर्शन नृसिंहकः ।  
तथालक्ष्मी नृसिंहश्च पाताल नरसिंहकः ॥ ॥इतिक्रियाधिकारे॥  
पश्चिमे प्राङ्मुखो नारसिंहः  
व्यत्यस्याङ्घ्रिद्वयञ्चोत्कटिकमधिवसन्नासनञ्चोर्ध्वजानु  
न्यस्त स्वीय द्विहस्तो दधदरिजलजौ चेतराभ्यां कराभ्याम् ।  
आबद्धं योगपट्टं नृहरि तनुरति स्वच्छदंष्ट्राकरालो  
राकाचन्द्र प्रकाशश्शमयतु दुरितं भूषणैर्भूषिताङ्गः ॥ १६  
’’नारासिंहाय । तपोनाधाय । महाविष्णवे । महाबलाय ॥’’  
गिरिजः  
दक्षं प्रसार्य चरणं विनिकुञ्च्यचान्यं  
सिंहासनस्थमुभयोरवलम्बि पाणिम् ।  
शङ्खारिहस्तमरुणांशुकमिद्धभूषं  
श्वेतङ्करण्डमकुटं नरसिंहमीडे ॥ १७  
’’नामानि पूर्ववत् ॥’’  

[[78]]    
दक्षिणे श्रीः  
आसीनां प्रविसार्य दक्षिणपदं सव्यं समाकुञ्च्यच  
स्वर्णाभां वरदाङ्क दक्षिणकरामाहोस्विदुच्चासने ।  
सन्यस्तस्वक सव्यपाणिकमलां लक्ष्मीं भजाम्यादरा  
द्राजद्भूषणभूषितां नरहरेर्दाक्षिण्यपार्श्वस्थिताम् ॥ १८  
’’नामानि पूर्ववत् ॥’’  
वामे मही  
श्यामाभां विनिकुञ्च्य दक्षिणं पदं सव्यं प्रसार्यस्थितां  
पीठन्यञ्चित वामपाणि कमलामाहोस्विदुद्यत्कराम् ।  
प्रस्तौम्युत्पलशोभि दक्षिणकरां सद्भूषणैर्भूषितां  
पार्श्वे मर्त्यहरेस्थ्सितां गुणयुतैः स्तोत्रैर्महीं सव्यके ॥ १९  
नामानि पूर्ववत् ॥ अपिच॥  
नरहरिः  
ह्रादिन्यङ्कुशपाश खेटक गदा शक्त्यब्जसीरासि स  
त्खड्गोद्दण्ड कुठारशूल मुसल प्रासारि दण्डाम्बुजैः ।  
तोत्रोद्यद्वरदाभयश्च विलसद्धस्ताम्बुजं भीषणं  
राजत्कौस्तुभ संयुतं नरहरिं साष्टाङ्गतोऽहं भजे ॥ २०  
स्थूणजः  
श्वेतो रक्तपटो निकुञ्च्यचरणं वामं स्वसिंहासने  
सौपानादथवोर्थ्वमाततपदं स्कन्थं सटालं वहन् ।  
पातु स्थूण नृकेसरी बहुविधा कल्पोऽब्ज चक्राभयान्  
बिभ्रन्नुग्र दृगूरु कल्पितकरस्तीक्ष्णोग्र दंष्ट्रैः करैः ॥ २१  
’’नारसिंहाय । तपोधनाय । भक्तवत्सलाय । अनन्ताय ॥’’  
अपिच ॥  

[[79]]    
सव्याङ्घ्रिं प्रविसार्य चेतर पदं व्याकुञ्च्य तज्जानुके  
हस्तं दक्षिणमाविसार्य करवन्नागस्य सिंहासने ।  
आसीनं लसदूरु देश निहितोद्यद्वामहस्तं भजे  
देवीभ्यां सहितं सुदर्शनलसच्छङ्खं नृसिंहं विभुम् ॥ २२  
स्तम्भोद्भवः  
स्तम्भोद्भवं कुलिश पाशगदाङ्कुशारि  
शङ्खैर्विराजितकरं स्तनयित्नुवर्णम् ।  
वन्दे नृसिंहमवकृत्त हिरण्य वक्ष  
श्च्योतत् क्षवोद्भव सुशोण नखाग्रभीमम् ॥ २३  
सुदर्शननरसिंहः  
अनेकार्काकार प्रविलिखित षट्कोण विलस  
त्स्पुरच्चक्रस्यान्तस्थ्सितमरुणभासं नरहरिम् ।  
नमश्शङ्खं चक्रं दधतमथथोर्भ्यामभयदं  
परेणापन्नानां वरमनति भीमं तदपरात् ॥ २४  
गिरिज वन्नामानि ॥  
लक्ष्मीनृसिंहः  
श्लिष्यन्तीं सव्य दोष्णो कमलवर धरां सुप्रस्ताङ्घ्रिपद्मां  
वामङ्कस्थां सलज्जामुरसि कृतकुचां वामदोष्णाब्धिकन्याम् ।  
आलिङ्गन् दक्षिणाङ्ङ्घ्रिं तदितरमपिच स्वैरमाकुञ्च्यपादं  
बिभ्राणः शङ्खचक्रे अभयवरकरः पातुदेवो नृसिंहः ॥ २५  
पातालनृसिंहः  
जानूद्धृत्यच सव्यकं तदितरेणासीन सर्पासने  
कुर्वाणे हृदयेऽञ्जलिं करयुगे नान्येन भोगीश्वरम् ।  
स्कन्धे भूषण भूषिते त्रिवलयं भोगंवहन्तं शिर-  
स्तूद्थृत्य स्वफणावली विलसितं बिभ्रत्यलं भूषणे ॥ २६  

[[80]]    
निधायन्तश्शेषं चरणमथ सव्यं विनमितं  
प्रसार्यान्यं स्कन्थे फणिभुज इमं नौमि नृहरिम् ।  
चतुर्दोर्भिश्चक्रं शरमभयखड्गौच दधतं  
करैस्सव्यैश्शारङ्गं जलज सुगदा खेटकमसि ॥ २७  
गिरिजवन्नामानि ॥  
उत्तरे वामनः  
कुवलयद्युतिर्दण्डी यज्ञोपवीत शिखाधरो  
विमलतर कौपीनाच्छादो रुरुध्वज वाहनः ।  
समुपगत वां बीजो बिभ्रन्मृगाजिन मेखले  
जनित इषुमासे विष्ण्वर्क्षे सरक्षतु वामनः ॥ २८  
’’वामनाय । वरदाय । काश्यपाय । अदितिप्रियाय ॥’’  
त्रिविक्रमः  
दानार्धं प्रविसारितैक सुकरं सुश्यामलाङ्गं विभुं  
सार्थं सव्य महाङ्घ्रिणो धृतभुजं सच्चक्रशङ्खान्वितम् ।  
चित्तेऽहं कलये त्रिविक्रममुरो राजद्रमानायकं  
रत्नोद्बद्ध किरीटदीधितिजितानेकार्कबिम्बं सदा ॥ २९  
’’त्रिविक्रमाय । त्रिलोकेशाय । विष्णवे । सर्वाधाराय ॥’’  
अपिच ॥  
शारङ्ग शङ्ख शरशक्ति गदासि  
व्यालसत्सित सुदर्शनखड्गैः ।  
शोभिताष्ट करपल्लव रम्यं  
तं त्रिविक्रममहङ्कलयामि ॥ ३०  
आग्नेय्यां परशुरामः पश्चिमाभिमुख उत्तराभिमुखो वा  
नीलाभो जामदग्न्यो भृतपरशु धनुस्साक्षमालश्च खर्वो  
वल्काच्छादः किरीटाङ्गद परिविलसत्सर्व सौन्दर्य शोभी ।  

[[81]]    
वैशाखे श्रावणे भूस्तुरग वहनवान्प्राप्तजाताद्यबीजो  
युक्ताश्चापध्वनेन प्रणत शुभवहः पातु राजन्ययोधी ॥ ३१  
’’रामाय । ऋषि सुताय । विष्णवे । परशुपाणये ॥’’  
तद्दक्षिणे कमलां सीतावत्कारयेत् ।  
नैर्ऋत्यामुत्तराभिमुखः प्राङ्मुखोवा राघवः  
देवः श्रीवत्सवक्षा मरकतरुचिरो दक्षिणेनात्तबाणो  
दोष्णान्येनात्त चापो मणिमयमकुटाद्युल्लसद्भूषणाढ्यः ।  
तिष्ठन् भूमौ त्रिभङ्ग्या ह्यदितिभ जनितो माघमासे विकेतु  
स्सीतेशश्चक्ररावः कुसुमक वाहनः पातुरामाद्यबीजः ॥ ३२  
’’रामाय । दाशरधये । वीराय । काकुत्थ्साय ।’’  
तद्दक्षिणे सीता  
हेमाभा शुभ्रवस्त्रास्फुट कमल लसद्वामहस्ता प्रसार्या  
सव्यं वक्त्रं परं कुञ्चित पदकमला सुस्थिता सव्यपादा ।  
सीतानामाद्य बीजोत्तरभ समुदिता फाल्गुणेमासि देवी  
पायादस्मानपायान्मणि मकुटधरोद्बद्धकेशोच्चयावा ॥ ३३  
’’सीतायै । अयोनिजायै । लक्ष्म्यै । वैदेह्यै ॥’’  
वामे सौमित्रिः  
हेमाभोप्यसिताम्बरोदरमिषुं पाणावसव्येवहन्  
सव्ये दोष्णिधनुस्त्रिभङ्गि मधुरस्तिष्ठन् सबीजान्वितः ।  
वैशाखोज्ज्वल रोहिणी जननवानुद्बद्धकेशोच्चयो  
ध्यातव्यो रधवाहनो ध्वजविराजत्पादुको लक्ष्मणः ॥ ३४  
’’रामानुजाय । सौमित्रये । लक्ष्मणाय । लक्ष्मीवर्थनाय ॥’’  

[[82]]    
दक्षिणे भरतः  
भूषावान् भरतो जपाभ वसनं बिभ्रत्त्रिभङ्ग्यास्थित  
श्श्याम श्रीरसिखेट पाणिरमलानाधो भ बीजान्वितः ।  
चैत्रेस्वात्युदितश्शताङ्गवहनः सत्पादुका केतनः  
पायादूर्ध्व निबद्ध कुन्तलभरः पापापहः प्राणिनाम् ॥ ३५  
’’भरताय । कैकेयाय । रामानुजाय । धर्मचारिणे ॥’’  
वामे शत्रुघ्नः  
शत्रुघ्नः कनकद्युतिर्नवजपारक्ताम्बरो निर्मला  
नाथः पूष विभूषणीय मिथुनेमासे धनिष्ठोद्भवः ।  
नामाद्यक्षर बीजवान्मकुटकेयूर भूषोज्ज्वलः  
पायादुच्चपि नद्धकेश निचयः पाण्योर्धनुर्बाणभृत् ॥ ३६  
’’रामप्रियाय । शतृघ्नाय । विजयाय । भरतानुजाय ॥’’  
दक्षिणे पुरतो हनुमान्  
संरक्षेदञ्जनाभो धवलवसनभृद्दक्षिणेन प्रवृण्व  
न्वक्त्रं दोष्णापरेणांशुकमपि दधन्नव्रुगात्रोऽधितिष्ठन् ।  
वार्ता विज्ञापनेच्छुर्मृगवहनयुतो दण्डकेतुः कबीजो  
विष्ण्वरेक्ष् श्रावणेमास्युदित इहकपीन्द्राकृतिर्नैक भूषः । ३७  
’’कपिवराय । हनुमते । शब्दराशये । महामतये ॥’’  
दक्षिणे शरं  
शरं क्लीबं श्यामं विशदवसनं त्र्यक्षमुदधि  
स्वनं रौद्रं पक्षध्वजमनिल वाहं वरुण भे ।  
भवं माघेमासे शरधरशिरस्कं कलयतां  
शरण्यं शं बीजं समुपगतमन्तर्मनुमहे ॥ ३८  
’’शराय । महारवाय । अमोघाय । तीक्ष्णधाराय ॥’’  
वामे शारङ्गं पूर्ववत् ॥  

[[83]]    
दक्षिणे सुग्रीवः  
सुग्रीवं रक्तवर्णाम्बरमतिधवलं प्राञ्जलिं पादनव्रुं  
वैशाखाश्रेषकाजं ध्वजवहनमृगं मेघरावं सुबीजम् ।  
तारायाः प्राणनाधं भुजगरुचिकरं हारकेयूरकोटी  
राद्यैर्भूषा विशेषैरधिक विलसिताशेष गात्रं भजामि ॥ ३९  
’’सुग्रीवाय । सुन्दराय । महाबलाय । अर्कसूनवे ॥’’  
वामे विभीषणः  
कृष्णं रक्तकचाम्बरं स्वहृदये बद्धाञ्जलिं शूलिनं  
मूलाजं घनवाहन ध्वजवरं दंष्ट्राभिरामाननम् ।  
शुद्धा प्राणसखं विबीजसहितं नक्तं चराधीश्वरं  
चित्तेऽहं कलये विभीषणमनेकाकल्प विभ्राजितम् ॥ ४०  
’’विभीषणाय । राक्षसाधिपतये । सुमनस्काय । रामप्रियाय ॥’’  
अभिमुखे अङ्गदः  
हर्यक्ष ध्वजवाहनं सितरुचिं रामस्य पादानतं  
रक्तास्यं परिपाटलाम्बरधरं सिंहारवं प्राञ्जलिम् ।  
वैशाखोज्ज्वल रोहिणी समुदितं ध्यायामि चित्तेऽङ्गदं  
कारुण्याब्धिमकारबीजसहितं काम्यार्थसंसिद्धये ॥ ४१  
’’अङ्गदाय । वालिपुत्राय । रामप्रियाय । देवभक्ताय ॥’’  
पट्टाभिरामस्य  
आसीनं भद्रपीठे निजपदकमलं दक्षिणं वामजानु  
न्यासज्य ज्ञानमुद्रामुरसि विदधतं पाणिना दक्षिणेन ।  
अन्यं वामाङ्घ्रि जानुन्यवततमवसज्याग्रतो ब्रह्मतत्वं  
व्याचक्षाणं मुनिभ्यस्स्वपरिजनवृतं राममन्तस्स्मरामि ॥ ४२  
नामानि पूर्ववत् ॥  

[[84]]    
वामे सीता  
सव्यं प्रसार्य पदमासनगं तदन्य  
त्सङ्क्षिप्य दक्षिण करात्तनवारविन्दाम् ।  
सीतां ततापरकरां रघुवीर वाम  
पार्श्वस्थितां बहुविधाभरणां नमामि ॥ ४३  
दक्षिणे लक्ष्मणः  
आदाय राम धनुषा सह कार्मुकं स्वं  
पार्श्वस्थितं रघुपतेर्मकुटाभिरामम् ।  
वक्षोऽर्पिताञ्जलिपुटं विनयावनव्रुं  
भूषोज्ज्वलं मनसि लक्ष्मणमाश्रयामि ॥ ४४  
दक्षिणे भरतः  
हस्ताम्बुज द्वयगृहीत सितातपत्र  
मंसार्पितेषुधिशरासमुदार वेषम् ।  
पार्श्वस्थितं रघुवरस्य विवृत्त हार  
विभ्राजि पार्श्वमनिशं भरतं प्रपद्ये ॥ ४५  
वामे शत्रुघ्नः  
दुग्ध प्रवाल धवलं रघुवीर पार्श्वे  
धुन्वः प्रकीर्णकमुदार सुवर्ण दण्डम् ।  
नानाविधाभरण रम्यतनुस्तनोतु  
शत्रुघ्न इष्टफलमंसधृतेषु चापः ॥ ४६  
पुरस्ताद्धनुमान्  
संसृष्ट गुल्फयुगमास्थितमूर्थ्वजानु  
मग्रेप्रभोर्विधृत पुस्तक वल्लकीकम् ।  
चञ्चच्छिखं धवल सूक्ष्मतरोपवीतं  
सङ्क्षिप्तवालमनिलात्मजमाश्रयामि ॥ ४७  

[[85]]    
पुरस्ताद्गरुडस्थाने हनुमान्  
वन्दे हनूमन्तमपि द्विहस्तं  
ताव्रूननं स्वर्णनिभं सपुच्छम् ।  
स्थितञ्च कौपीनधरं कपीशं  
धृताञ्जलिं कुण्डल शोभिकर्णम् ॥ ४८  
वायव्यां बलभद्ररामः  
शङ्खाभं नीलवस्त्रं हलमुसलधरं वाममितराभ्याम् ।  
शङ्खारावं कराभ्यां हयवरवहनं गाढमुद्बद्धकेशम् ।  
वैशाखे रोहिणीजं हयमयविलसत्केतुमाख्यादिबीजं  
तिष्ठन्तञ्च त्रिभङ्ग्याऽनिशमपि बलभद्राभिधं राममीडे ॥ ४९  
’’रामाय । यदुवराय । विष्णवे । हलायुधाय ॥’’  
तद्दक्षिणे रेवती  
पद्मं दक्षिणं पाणिनोपदधतीं पद्मप्रभारेवतीं  
पद्माच्छादवतीं ततापरकरामुच्चैर्निबद्धालकाम् ।  
तैष्ये पुष्यभ सम्भवां सुवदनां रेवाद्यबीजाम्भजे  
ताटङ्काङ्गद नूपुर प्रभृतिभिर्भूषाभिरुद्भासिताम् ॥ ५०  
’’रेवत्यै । इन्दिरायै । लक्ष्म्यै । रामप्रियायै ॥’’  
ऐशान्यां कृष्णः  
श्यामाभं रक्तचेलं त्रिणतमभिनवं बरिछ बराछवचूडं  
भामा रुक्मिण्यधीशं विहरण रसिकं श्रावणे रोहिणीजम् ।  
यष्टिं पाणाववामेदधतमितरदोः कूर्परे सत्यभामा  
मालम्ब्यासीनमीडे ग्रधित कचभरं कृष्णमत्यन्तरम्यम् ॥ ५१  
’’ब्रह्मबीजं हृदि न्यस्य प्रणवैरथ वेष्टयेत् ।  
एवन्तु बीजसहितं कृष्णरूपं विचिन्त्यच ॥’’  
’’कृष्णाय । पुण्यनारायणाय । वटपत्रशायिने । त्रिदशाधिपतये’’  

[[86]]    
तद्दक्षिणे रुक्मिणी  
रुक्माभां धवलाम्बरां सरसिजं वामे करे बिभ्रतीं  
कृत्वा दक्षिणमाततं स्थितवतीमुद्बद्ध धम्मिल्लकाम् ।  
नामाद्यक्षर बीजमञ्जुल धरां हारादिभूषोज्ज्वलां  
ध्यायेद्दक्षिणतः प्रियस्य कमला चिह्नान्वितां रुक्मिणीम् ॥ ५२  
’रुक्मिण्यै । सुन्दर्यै । पवित्र्यै । कृष्णवल्लभायै ॥’’  
वामे सत्यभामा  
उच्चैर्बद्धकचां करे विदधतीं वामेतरे हल्लकं  
विस्तीर्णाऽन्यकरां सबीजसहितां रक्तांशुकां श्यामलाम् ।  
उन्मीलन्मणिनूपुरादिविविधालङ्काररम्याकृतिं  
भामां सत्यपदादिमां नतजनत्राणादृतामाश्रये ॥ ५३  
’’सत्यभामायै । सत्यै । सन्नत्यै । क्षमायै ॥’’  
देवस्य दक्षिणे गोपालः  
रक्ताभो वेणु हस्तो धवलपटधरो वाहपत्रध्वजश्री  
र्जातो माघेचमासे प्रवरगुणयुतो वारुणे हंसरावः ।  
गोपीनाथस्सदाऽव्यात्सतत नरहरि ध्यानयुक्तो गबीजो  
गोपालो भूषिताङ्गो मुकुल करपुटो दक्षिणे चोत्तरास्यः ॥ ५४  
’’गोपालाय । सर्वनाथाय । कृष्णसखाय । सर्वाध्यक्षाय ॥’’  
वामे श्रीदामा  
श्रीदामा कङ्कुनीलः सितपटसहितो वाहपत्रध्वजाढ्यः ।  
पूर्वाषाढार्क्षजातो द्विभुज परिवृतो विष्णुचिन्तापरश्च ।  
श्रीबीजो वेणुनादः करपुटसहितः प्रोष्ठपूर्वे पदेऽस्मिन्  
मासे जातोऽथ गोपीपतिरवतु लसद्दक्षिणाशामुखश्च ॥ ५५  
’’श्रीदाम्ने । पुण्यरूपाय । पुण्यात्मकाय । देवसखाय ॥’’  

[[87]]    
राजगोपाल ः  
बिभ्रद्दक्षिणपाणिना बहुविधैः पुष्पैः कृतं दण्डकं  
भूम्युत्तम्भित हेमयष्टि शिरसि न्यस्तान्य हस्ताम्बुजः ।  
नानारत्न विराजमान मकुटो दिव्याङ्गराजोज्ज्वलः ।  
पायान्मां सह (भीष्मराज) विष्णुचित्तसुतया श्रीराजगोपालकः ॥ ५६  
वामपार्श्वे गरुत्मन्तं, दक्षिणे रुक्मिणीं तथा ।  
गरुडं पूर्ववत् कुर्यात् सर्वाभरणभूषितम्॥ इति वर्णाधिकारे।  
दक्षिणे गोदा  
धम्मिल्ल मुद्वहन्तीं  
दक्षिणकर विधृत फुल्लकलाछराम् ।  
शुचिमासि फल्गुनीजां  
ततवामकरां भजामहे गोदाम् ॥ ५७  
’’विष्णुचित्तसुतायै । गोदायै । रुक्मिण्यै । विष्णुवल्लभायै ॥’’  
वामभागे तारक्ष्यः  
तार्क्ष्यांशं हरिवाम भागवसतिं पक्षद्वयालङ्कृतं  
कोटीराङ्कशिरस्कमुज्ज्वल महाभूषं विबीजान्वितम् ।  
वक्षोभाग कृताञ्जलिं कनकसच्छायं सपीताम्बरं  
वन्दे सुन्दर नामकं सकरुणं तिष्ठन्तमराछसने ॥ ५८  
’’सुन्दराय । विहगाय । कृष्णवाहनाय । ताराक्ष् ्यय ॥’’  
’’वामभागे गरुत्मन्तं गोपालकमथापिवा ।  
गरुडं पूर्ववत्कुर्याद्गोपालं गोपवेषकम् ॥ ’’इतिखिले’’ ॥  
नवनीतनटस्य  
उत्तान व्रजानापसव्य चरणं तद्भिन्नमाकुञ्च्य वै  
तिष्ठन्तं नवनीतहस्तमखिलैर्भूषादिभिर्भूषितम् ।  

[[88]]    
तिर्यक्सारित वामबाहुमभयं हस्तेऽपसव्ये सदा  
कुर्वन्तं गतवस्त्रमुद्यत कचग्रन्थिञ्च कृष्णं भजे ॥ ५९  
’’नवनीतनटाय । कृष्णाय । देवकीसुताय । बालरूपिणे ॥’’  
अपिच ॥  
ध्यायाम्युद्धृत दक्षिणाङ्घ्रि मवनौ निक्षिप्त पादान्तरं  
बाहुं वाममृजुं वितत्य दधतं हैय्यङ्गवीनम्परे ।  
उन्मीलन्मणि किङ्किणी घणघणन्मध्यं किशोराकृतिं  
कृष्णं काञ्चन नूपुराञ्चित पदं मन्दस्मितालङ्कृतम् ॥ ६०  
नामानि पूर्ववत् ॥  
वेणुनादस्य  
व्यत्यस्याङ्घ्रितलं स्थितो भुवि कराभ्यां शङ्खचक्रेवह  
न्नन्याभ्यामवलम्ब्य वेणुमनिलैरापूरयन्वक्रजैः’’  
किञ्चित्साचिमुखाम्बुजस्सुनयनो रम्यत्रिभङ्गीस्थितः  
पिञ्छा पीडधरः कृपामयतनुः कृष्णो दिशेन्मङ्गलम् ॥ ६१  
’’कृष्णाय । वेणुधराय । जगन्मोहनाय । त्रिदशाधिपाय ।’’  
कालीयमर्दनस्य  
उद्यत्कालियनामपन्नगफणानृत्यत्पदाम्भोरुह  
स्तद्वालोर्थ्व विकृष्य दक्षिणकरो बिभ्रत्परेणाभयम् ।  
वक्त्रोत्तम्भित नीलकुन्तल लसद्बरछस्त्रसत्तद्वधू  
मौलिस्थाञ्जलिबन्थ याचित शमः कृष्णस्स पुष्णातु नः ॥ ६२  
’’कालीयमर्दनाय । कृष्णाय । गोपालाय । वटपत्रशायिने ॥’’  
’’अन्येषां रूपाणां तत्कर्मनाम संयोज्यार्चयेत् ॥ ॥इतिखिले॥  
गोवर्थनधरस्य  
चक्रशङ्ख गिरिपद्म विराज  
त्पाणि पल्लवमुदग्र घनाभम् ।  

[[89]]    
रक्षितारमथगोनिकराणां  
कृष्णमिन्द्र मुनि नारदवन्द्यम् ॥ ६३  
ज्ञानगोपालः  
पीताम्बरोद्द्वेष्टित गात्रयष्टिं  
विज्ञान मुद्रान्वित पाणिपद्मम् ।  
सवेणुमासञ्जित किङ्किणीकं  
कृष्णं भजे रक्षित योगिबृन्दम् ॥ ६४  
सन्मोहनगोपालः  
पुण्ड्रेक्षु चापाङ्कुश वेणुनाद  
शङ्खारि पुष्पेषु भुजाष्टकं तम् ।  
स्वर्ण प्रभं मन्मध गोप मीडे  
लक्ष्मीहृतार्थाङ्गमहं मुरारिम् ॥ ६५  
सन्मोहन गोपालाय ॥  
’’पश्चिमोत्तरभागे कल्की (कर्की)’’  
कल्की तुरङ्गवदनः करकमलगृहीत शङ्खरधचरणः ।  
अपरमपि चादिमूर्तेर्लक्ष्म भजन् भवतु बोधलक्ष्येनः ॥ ६६  
’कल्किणे । विष्णवे । कामरूपिणे । संहारात्मकाय ॥’’  
अपिच हयग्रीवः  
वपुषि मनुजमश्वं सम्मुखे नीलवर्णं  
भयजनकमजस्रं खेट शङ्खारि खड्गैः ।  
विलसित करपद्मं तं हयग्रीवमीडे  
नतसुरकुल मौलिस्रक्छटालङ्कृताङ्घ्रिम् ॥ ६७  
हयग्रीवविशेषः  
हयग्रीवं ध्यायाम्यति विकसित श्वेतकमले  
समासीनं जानूपरितल निविष्टाङ्घ्रि कमलम् ।  

[[90]]    
शरज्ज्योत्न्सा शुभ्रं दधतमध पद्माक्ष वलयं  
वहन्तं तं योगादपरमधतत्पट्टमनलम् ॥ ६८  
विद्याधीशानमुद्यत्कनकरुचिभरं नीरजाताक्षमालां  
दोर्भ्यां धत्तारमत्यद्भुततर विभवं पुस्तकं चादिदेवम् ।  
राकाश्वेतांशुकान्तिं मृदुमयवदनं शङ्खचक्रे द्वयाभ्यां  
सम्यक्सम्भूषिताभ्यां करसरसिरुहैर्थारयन्तं तमीडे ॥ ६९  
कनकद्रुम मूलभद्रपीठे  
निवसन्तं शशिभं तुरङ्गवक्त्रम् ।  
अमृताक्ष सुपुस्तकुण्डिकाढ्यं  
कलये चेतसि विश्वरूप सङ्ङ्ञम् ॥ ७०  
’’दशावताराणामालेख्य देवताऽवरण देवताश्च नलिख्यन्ते  
ग्रन्थविस्तर भयात् ॥’’  
इति श्रीवैखानसे ध्यानमुक्तावल्यां दशावतार ध्यानभेदोनाम  
नवमस्तबकः  

[[91]]    
