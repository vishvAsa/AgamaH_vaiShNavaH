+++
title = "०७ ५-तमावरणम्"
+++
[[53]]    
श्रीनिवासपरब्रह्मणे नमः  

(७. सप्तमस्तबक प्रारम्भः॥)  
## ४२. पञ्चमावरणदेवता ध्यानभेदः  
पञ्चमावरणे पूर्वद्वारोत्तरे कुहूः  
खगध्वजां तद्वहनां शुकस्वरां  
धृताम्बुजां कुञ्चित नीलमूर्थजाम् ।  
मषीरुचिं पश्चिमदिङ्मुखीं कुहुं  
कुशाद्यबीजां कुसुमाम्बरां स्मरेत् ॥१  
’’मेदिन्यै । कुह्यै । सुदंष्ट्रायै । क्षमायै ॥’’  
तद्दक्षिणेऽनुमतिः  
सितश्यामां खड्गध्वज वहन युक्तां शुकरवां  
जपापुष्पाच्छादामभिजिदुडुजातामनुमतिम् ।  
तबीजेनोपेतां कुसुमधर हस्तामपर दि -  
ङ्मुखीं देवीन्ध्यायेदभिमत फलस्योपगतये ॥२  
’’अनुमत्यै । स्वरूपायै । तन्वङ्ग्यै । सुभगायै ॥’’  
## ४३. सप्तमातरः  
’’तद्दक्षिणे सप्तमातरस्सर्वाः पश्चिमाभिमुखाः ॥’’  
ब्रह्माणी  
ब्रह्माणी कलशाक्ष सूत्रसहिता पिङ्गा प्रसार्य स्थिता  
वामं पादमजा जटामकुटिनी दर्भध्वजा पातु माम् ।  
सङ्घात स्वन शब्दिनी सित खगारूढा क बीजाक्षरा  
रक्ताच्छादवती त्रिलोकजननी दण्डङ्करे बिभ्रती ॥३  
’’ब्रह्माण्यै । पिङ्गलायै । गौर्यै । सर्वतोमुख्यै ॥’’  
[[54]]    
सरित्प्रिया  
वैशाखे भरणीभवा ककुदसद्वेणी पिशाचध्वजा  
श्वेताकृष्णपटीधरा त्रिशिखभृत्पाणिस्त्रिनेत्रान्विता ।  
भक्ताभीष्टदसौरभेय वहना सद्माद्य बीजाक्षरा  
स्वाख्यानेन सरित्प्रिया ककुदनिस्वाना प्रसार्यस्थिता ॥४  
’’सरित्प्रियायै । विश्वरूपायै । उग्रायै । गणेश्वर्यै ॥’’  
वैशाखिनी  
वैशाखी कनकद्युतिस्सितपटा शक्तिं करे बिभ्रती  
तिष्ठन्ती प्रसृतैक पादकमला नामाद्यबीजाक्षरा ।  
ज्येष्ठेमासि हुताश तारकभवा सा ताव्रुचूडध्वजा  
देवी बरिछण वाहना दिशतु मे श्रेयश्चतुर्दोर्युता ॥५  
’’वैशाखिन्यै । खण्डिन्यै । गायत्र्यै । षण्मुख्यै ॥’’  
विश्वगर्भा  
मेघस्वानरवां प्रसार्यचरणं पीरे ठस्थितां वामकं  
पौषे वैष्णव तारजां विदधतीं शङ्खञ्च चक्रं करे ।  
पक्षीश ध्वजवाहनां भगवतीं ध्यायाम्यहं वैष्णवीं  
श्यामां पीतशटाभिराम वपुषं दिव्याक्षमालाधराम् ॥  
’’विश्वगर्भायै । विशोर्मिण्यै । कृष्णायै ’रोहिण्यै ॥’’६  
वाराहिणी  
मुद्रां प्रासकरीं हलञ्च मुसलं रक्तैः कपालैर्युता  
वाराही दधतीगुण ध्वनियुता नामाद्यबीजाक्षरा ।  
आर्द्राजा त्रियुगा स्थिता नतपदं देवी पिशाचध्वजा  
तद्याना च मम श्रियं प्रदिशतु श्यामा च रक्ताम्बरा ॥ ७  
’’वाराह्यै । वरदायै । उर्व्यै । वज्रदंष्ट्र्यै ॥’’  
सप्तमस्तबक ः  
[[55]]    
इन्द्राणी  
इन्द्राणी शुकतुण्डरम्यवसना पादं प्रसार्य स्थिता  
नामाद्यक्षर बीजका कुलिशधृक्सा वेणुपत्रध्वजा ।  
ज्येष्ठाख्योडुनि माखमासि जनिता शब्दं वषट्कारकं  
बिभ्राणाय वसस्य भासुरतनुः श्रेयःप्रदद्यान्मम ॥८  
’’जयन्त्यै । कौशिक्यै । इन्द्राण्यै । घनाघन्यै ॥’’  
काली  
कम्बीजा रुधिराम्बरा घनरुची रक्तोग्रनेत्राञ्चला  
भूृभङ्गी विकृताननाऽर्थ शशभृद्दंष्ट्राहि भूषादिधृक् ।  
काली शूल कपालिनी हुतवहध्वाना पिशाचध्वजा  
वह्निज्वालकचा भृदुग्र कलभारूढाभरण्युद्भवा ॥९  
’’काल्यै । नालीकदंष्ट्र्यै । वृषभवाहनायै । वेदधारिण्यै ॥’’  
## ४४. पश्चिमे प्राज्मुखाः जयाद्याः  
जया  
आसीना सुखमूढ पङ्कजकरा शुक्लाम्बरा प्राङ्मुखी  
वीणावेणुरवाऽति पाटल तनुर्ज्येष्ठे धनिष्ठोध्भवा ।  
नीलाकुञ्चित कुन्तलोभयभुजा कीरोपवाहध्वजा  
सा देवी शुभमध्यमाऽवतु जया नामाद्यबीजाक्षरी ॥ १०  
’’जयायै । सुखप्रदायै । समृद्धिन्यै । भद्रायै ॥’’  
विजया  
हेमाभा शुकपत्र सन्निभपटा ज्येष्ठे धनिष्ठोडुजा  
हस्ते चामरभृत्करं नतवती वामं विबीजान्विता ।  
वीणा वेणुरवा चकास्तु विजया नीलावकुञ्चत्कचा  
सा कीरध्वजवाहना स्वचरणं वामं निकुञ्च्य स्थिता ॥ ११  
’’विजयायै । विशोकायै । पुण्यायै । कामनन्दायै ॥’’  

[[56]]    
विन्दा  
विन्दा श्यामतनुर्विपाटलपटा स्वे चामरे दक्षिणे  
हस्ते सन्दधती तदन्यविततं ज्येष्ठे धनिष्ठोद्भवा ।  
वीणावेणुरवा शुकध्वजयुता तद्वाहनाकुञ्चय  
न्त्यङ्घ्रिं वाम्नमशुक्ल कुञ्चितकचा देवी वि बीजाऽवतु ॥ १२  
’’विन्दायै । लाभायै । प्रमत्तायै । अजेयायै ॥’’  
नन्दा  
झषदल निभाच्छादा कृष्णावकुञ्चित मूर्थजा  
समासीना वामम्पादं प्रसार्य न बीजका ।  
निवसतु धनिष्ठजा ज्येष्ठे शुकध्वज वाहना  
कनकरुचिरा वेणुस्वरा हृदि नन्दका ॥ १३  
’’नन्दकायै । मधुजनन्यै । सुमुक्तायै । सुभगायै ॥’’  
पुष्टिका  
हेमाभा पुष्प चिह्नाम्बर भृदुभयदोः कुञ्चितानीलकेशी  
जाताज्येष्ठे धनिष्ठोडुनि चमररुहं बिभ्रत् दक्षिणेन ।  
हस्तं विस्तार्यचान्यं ध्वज वहनशुका पुष्टिकाऽऽख्यादिबीजा  
वीणावेणु प्रणादा सुदृगमलमुखी प्राङ्मुखी श्रेयसेऽस्तु ॥ १४  
’’पुष्टिकायै । मोहवत्यै । पुण्यदायै । प्रमत्तायै ॥’’  
कुमुद्वती  
सस्यश्यामनिभाम्बरा कुमुदरुक्पुष्पाङ्किता वामदो  
स्तिष्ठन्ती ह्यवरं प्रसार्यच भुजं ज्येष्ठे धनिष्ठोडुनि ।  
कृष्णा कुञ्चित मूर्धजा शुकलसद्यान ध्वजा प्राङ्मुखी  
कुम्बीजातु कुमुद्वती मम हृदि स्याद्वेणु वीणारवा । १५  
’’कुमद्वत्यै । सुवहायै । सुसम्भरायै । सद्वृतै्यै ॥’’  
सप्तमस्तबक ः  
[[57]]    
उत्पलका  
पायादुत्पलकातिनील वसना ज्येष्ठेधनिष्ठोद्भवा  
नीलाकुञ्चित मूर्थजोत्पल रुचिस्साकीर यानध्वजा ।  
पुष्पं दक्षिण दोष्णिदीर्घमपरं दोर्बिभ्रती वल्लकी  
वेणुस्वानयुता पुरस्त्वभिमुखी नामाद्य बीजाक्षरा ॥ १६  
’’उत्पलकायै । सुगन्धिन्यै । सर्वमोदायै । सर्वात्मकायै ॥’’  
विशोका  
शुक्रेमासे धनिष्ठाकृत जनिरवतात्कीरपत्राभचेला  
विं बीजा कीरयानध्वज युगपमिताशोक पुष्पा विशोका ।  
वामं व्यातत्य तस्यापरमपि कुसुमग्राही दोरुद्वहन्ती  
वीणावेणु प्रणादा हरिदिगभिमुखी कुञ्चिता नीलकेशी ॥ १७  
’’विशोकायै । धनदायै । अक्षतायै । अमितायै ॥’’  
## ४५. उत्तरे दक्षिणाभिमुखास्सप्तरोहिण्यः  
कुण्ठिनी  
पायाद्दक्षिणदिङ्मुखी मरकतश्यामा प्रसार्यस्थिता  
रोहिण्यां जनिता कुबीज सहिता नीलावकुञ्चत्कचा ।  
पुष्पग्राहिकरा मयूरविलसद्यानध्वजा भूषिता  
पुष्पाछ्छादवती मृदङ्गनिनदा देवीच साकुण्ठिनी ॥ १८  
कुण्ठिन्यै । नन्दिन्यै । धरित्र्यै । रजित प्रियायै ॥  
ग्रन्धिनी  
पुष्पाच्छादा मरकत रुचिर्ग्रन्थिनी पुष्पहस्ता  
पायाद्यानध्वज भुजगभुक्सुस्थिताऽङ्घ्रिं प्रसार्य ।  
रोहिण्याख्ये ह्युडुनि जनिता कुञ्चिता नीलकेशी  
बीजं नामादिममुपगता सा मृदङ्गप्रणादा ॥ १९  
’’ग्रन्थिन्यै । वेगिन्यै । जयायै । प्रवाहिण्यै ॥’’  

[[58]]    
कृच्छ्रिणी  
मरकतरुचिः पुष्पाच्छादा शिखिध्वज वाहना  
द्विभुजा कुसुमधरा कृच्छ्रिण्या नीलकुन्तला ।  
उडुनि जनिता रोहिण्यां मृदङ्गरवाऽवतात्  
प्रसृतमुखिता कुम्बीजा सा च दक्षिणमुखी ॥ २०  
’’कृच्छ्रिण्यै । शाखिन्यै । वाहिन्यै । योक्त्रिण्यै ॥’’  
जारिणी  
हस्ते पुष्पं दधाना मरकतमणिरुक्पुष्पवासा मृदङ्ग  
स्वानाऽव्या त्केकियानध्वज युगुडुनि सा रोहिणी नाम्निजाता।  
नामाद्यर्ण स्वबीजा यमदिगभिमुखी कुञ्चिता नीलकेशी  
सर्वालङ्कारयुक्ता तदयदमुषिता जारिणी नामधेया ॥ २१  
कुण्ठिन्यै । जारिण्यै । चर्दिन्यै । प्रवाहिण्यै ।  
विकारिणी  
मरकत रुचिरव्याद्रोहिणीजा मृदङ्ग  
ध्वनि रुरग भुगुद्यत्केतु यानाऽऽद्यबीजा ।  
विधृत कुसुमपाणिर्दामिनी पुष्पचेला  
शमन दिगवलोकी कुञ्चिता नीलकेशी ॥ २२  
’’विकारिण्यै । दामिन्यै । वैशिन्यै । विद्युतायै ॥  
दर्दृणी  
प्रसूनाच्छादाऽव्याद्ध्वनिजितमृदङ्गा मरकत  
प्रभा दर्दृण्याख्या शिखिवहनकेतुः कुसुमभृत् ।  
स्वनामाद्यं बीजं परिगतवती दक्षिणमुखी  
प्रसूता रोहिण्यां सुतसुरसिता कुञ्चितकचा ॥ २३  
दर्दृण्यै । इन्दुकरायै । सौमनस्यै । प्रविद्युतायै ॥  
सप्तमस्तबक ः  
[[59]]    
इन्द्रियविकारिणी  
प्रसून वसना शिखिध्वजवहा मृदङ्गध्वनिः  
कृतान्त हरिदुन्मुखी मरकतप्रभा पुष्पभृत् ।  
इ बीज सहिता द्विदोर्दिशतु रोहिणी जन्मभा  
क्शमिन्द्रियविकारिणी सिततरावकुञ्चत्कचा ॥ २४  
’’इन्द्रिय विकारिण्यै ॥ प्रवर्तिन्यै । गङ्गावाण्यै । सृजन्यै ॥’’  
## ४६. प्राच्यां प्रत्यङ्मुखास्सप्तर्षयः  
भृगुः  
ब्राह्मं पीठमधिष्ठितो धृतमृगत्वग्ब्रह्म दण्डाभये  
बिभ्रद्दक्षिण पाण्युपात्त कलशो दण्डं वहन् वैणवम् ।  
अङ्कोत्तानित वामपाण्युपरितस्सन्यस्तहस्तो जटी  
नासाग्रार्पित दृग्भृगुर्गुणयुतः पायाद्भृबीजोब्जवान् ॥ २५  
’’पद्मापित्रे । धातृनाधाय । ख्यातीशाय । भृगवे ॥’’  
मरीचिः  
ब्रह्मेपीठे मरीचिं दृगुपहितनसाकोटिमङ्गारवर्णं  
पर्यङ्कोत्तान वामं विततकटि तटन्यस्त हस्तं म बीजम् ।  
आषाढे पूर्वफल्गुन्युडुनिकृतजनिं भृङ्गवाहं मृगत्व  
क्चेलं सम्भूतिनाथं भजथ हयरवं ध्यायिनं विप्रकेतुम् ॥२६  
’’सम्भूतीशाय । मरीचये । शोचिष्मते । पौर्णमासभृताय । क्षमाय ॥’’  
पुलहः  
ताव्रूभं ब्रह्मपीठे स्ववहितमतुलाधारमीशं क्षमाया  
नासाग्रस्थार्धमीलद्दृशमथपुलहं तं जटालं जबीजम् ।  
ध्यायन्तं पुष्पकेतुं कलशधरमिषे हस्तजं चाक्षरावं  
ध्यायेद्वामाख्य हस्ता धरित तदितरोत्तानहस्ताञ्चिताङ्कम्॥ २७  
’’पुल्हाय । कर्दमाद्याय । सौमनस्याय । महाधृतये ॥’’  

[[60]]    
पुलस्त्यः  
अङ्कस्थलोत्तानित वामहस्त  
न्यस्तान्यहस्तं प्रणुमः पुलस्त्यम् ।  
प्रतीश्वरं प्राक्पुलहे निविष्टै  
र्विशेषणैः पीत विशेषमन्यैः ॥ २८  
’’महाधृतये । पुलस्त्याय । प्रीतिभर्त्रे । वशङ्कराय उदात्तोनिधये॥’’  
क्रतुः  
क्रतुं श्वेतं ब्रह्मासन निलयमुत्तानितकरो  
परिन्यस्तं वामं स्वकरमधनासाग्रगदृशम् ।  
क्रबीजं वैशाखे मृगशिरसि जातं हयरवं  
भजे दूर्वाराख्य ध्वजमृषिवरं सन्नतिपतिम् ॥ २९  
’’राज्याय । सिद्धिराजाय । निष्कसूदनाय । सन्नतीशाय । क्रतवे॥’’  
वसिष्ठः  
ऊर्वाणाभिद केतुरुज्ज्वलनिशागौरस्तुरङ्गस्वन  
स्तैषे पौष्णभजो व बीजसहितस्सब्रह्मदण्डायुधः ।  
ब्राह्मं पीठमधिष्ठितोऽवतु वषट्काराख्यवाहस्स्वयं  
योगध्यानपरःक्रतोर्गुणयुतोऽरुन्धत्यधीशोमुनिः ॥ ३०  
’’ऊर्जापतये । राजपूर्वाय । वसिष्ठाय । वाक्पतये ॥’’  
अत्रिः  
ऊर्वाणध्वजमत्रिमश्वनिनदं ब्रह्मासनस्थं मृदु  
च्छायं कार्तिकमासि वैष्णवभजं नामाद्यबीजाक्षरम् ।  
नासाग्रार्पित लोचनं हृदि वषट्काराख्यवाहंस्मरे  
दङ्कोत्तानित वामपाणिगतमन्यं चानसूयापतिम् ॥ ३१  
’’अत्रये । नियामकाय । सत्यनेत्रगुरवे । अनसूयेशाय ॥’’  
सप्तमस्तबक ः  
[[61]]    
अगस्त्यः  
हस्तेजात मिषेतुमासि कुसुमाकारध्वजं पाणिना  
कुण्डी मक्षपटञ्च बिभ्रतमथप्राणाधिनाथं धृतेः ।  
श्यामंरक्तपटञ्च हंसवहनं नामाद्यबीजाक्षरं  
कृष्णञ्चर्मवसान मक्षनिनदं ध्यायेदगस्त्याभिदम् ॥ ३२  
’’अगस्त्याय । मुनिवराय । धृतीशाय । कुम्भसम्भवाय ॥’’  
आग्नेय्यां वत्सराः  
पद्मपत्र रुचयोऽब्ज निनादाः  
स्वातिजाश्च सुशशध्वजवाहाः ।  
वत्सरा द्विभुकास्सुगणेशाः  
पान्तु पुष्प वसनाश्च सबीजाः ॥ ३३  
’’वत्सरेभ्यः । वसुसुतेभ्यः ॥ निधिभ्यः । धर्मसूनुकाभ्यः ॥’’  
नैर्ऋत्यां प्राणादयः  
हेमाभा धवलाम्बराः कपिलसद्वाहाश्च शङ्खध्वजा  
हंसध्वानयुता यबीजसहिता स्स्वात्युद्भवाः कुर्वताम् ।  
नानालङ्कृति भासमान वपुषस्स्वस्वायुधोद्भासिताः  
प्राणाद्याममशर्म पञ्चपवनास्ते दायिनीवल्लभाः ॥ ३४  
’’प्राणाय । अपानाय । व्यानाय । उदानाय । समानाय ॥’’  
## ४७. वायव्यां सप्तमरुतः  
धूमत्विषः श्वेतपटान् द्विबाहून्  
प्लवङ्गवाहान् जलजध्वजांश्च ।  
हंसस्वनांश्चोदयिनी सनाधा  
न्वन्दे धृतासीन्मरुतो यबीजान् ॥ ३५  
’’मरुद्भ्यः । लोकदरेभ्यः । सप्तसप्तगणेभ्यः । मरुद्वत्सुतेभ्यः ॥’’  

[[62]]    
## ४८. ऐशान्यां शतरुद्राः  
श्वेताभान् मृगरिपुचर्म चेलयुक्तान्  
पिङ्गाक्षान्वरुण सुदिङ्मुखान् शबीजान् ।  
संयुक्तानपरगुणैस्तु रुद्रतुल्यान्  
ध्यायामो हृदि शतरुद्रसञ्ज्ञदेवान् ॥ ३६  
’’शतरुद्रेभ्यः । ओषधीभ्यः । त्र्यम्बकेभ्यः । कपालपाणिभ्यः ॥’’  
## ४९. तद्दक्षिणे अन्तराले एकादशरुद्राः  
श्वेतान्व्याफ्रु त्वग्धरान्प्रत्यगास्या  
न्नीलग्रीवां स्त्र्यक्षणान् रुद्रतुल्यैः ।  
अन्यैर्भेदैर्भासमानान् गुणानां  
वन्दे रुद्रानन्तरेकादशांश्च ॥ ३७  
’’अजैकपादे । अहिर्बुध्न्याय । पिनाकिने ।  
पराजिताय । मृगव्याधाय । शर्वाय । निर्ऋतये ।  
ईशानाय । कपालिने । भवाय । स्थाणवे ॥’’  
## ५०. तद्दक्षिणे द्वादशादित्याः  
रक्तान् सिताच्छाद भृतश्च रेणुका  
सुवर्चला नामवधू द्वयान्वितान् ।  
आदित्यवच्चान्य विशेषणाङ्कितान्  
आदित्य नाम्नां कलये दशाप्युभौ ॥ ३८  
’’धात्रे । अर्यम्णे । अंशाय । मित्राय । वरुणाय । भगाय ।  
इन्द्राय । विवस्वते । पूष्णे । पर्जन्याय । त्वष्ट्रे । विष्णवे ॥’’  
## ५१. दक्षिणे गन्धर्वाः  
दंष्ट्रावक्त्राः कुसुमवसनाः पद्मकिञ्जल्कवर्णाः  
सिंहस्वाना धनद हरिदालोकिनस्सौम्यजाताः ।  
सप्तमस्तबक ः  
[[63]]    
गन्धर्वा मे विदधतु शुभं पाशिनो रेफबीजा  
रक्तासक्ता भुजयुगयुता यानकेतूकृतेभाः ॥  
’’गन्धर्वेभ्यः । रम्येभ्यः । सुरजेभ्यः । सौमजेभ्यः ॥’’ ३९  
## ५२. तत्पश्चिमे मुनयः  
उदङ्मुखा हेमरुचस्तपोधिपा  
जटाधरामित्र भजाजलस्वनाः ।  
कुशान्विताः कृष्णमृगत्वगंशुका  
स्तपाद्यबीजा मुनयस्स्फुरन्तुमे ॥ ४०  
’’मुनिभ्यः । तपोनाथेभ्यः । कुशेभ्यः । पापविनाशिभ्यः ॥’’  
## ५३. पश्चिमे अप्सरसः  
इन्द्राशाभिमुखास्सुवर्णरुचयः पुष्पाम्बराः पद्मभृ  
द्धस्ता उत्तरफल्गुनी, भजनिता अर्काद्य बीजाक्षराः ।  
कृष्णाकुञ्चित मूर्धजाश्शुकरवा हंसध्वजाश्चेतसि  
ध्यायाम्यप्सरसो वलक्ष विहगा रूढास्सुभूषोज्ज्वलाः ॥ ४१  
’’अप्सरोभ्यः । अमृतजाभ्यः । भोगवहाभ्यः । सरोजाभ्यः ॥’’  
## ५४. उत्तरे अश्विनौ  
ध्यातव्यौ नृभिरश्विनौ सितखगस्वानावशोक स्फुर  
त्पुष्पाच्छादनशालिनौ द्विभुजकौ गोक्षीरवर्णाकृती ।  
पौलोमीपतिदिङ्मुखौ शिखिवरारूढौ तथा सुन्दरी  
नाधौ नित्यमकार बीजसहितौ तौ काकपक्ष ध्वजौ ॥ ४२  
’’अश्विनीभ्याम् । यमलाभ्याम् । युग्माभ्याम् । त्वाष्ट्र पुत्राभ्यां॥’’  
## ५५. उत्तरे वसवः  
कमलरुचयो यमाशास्याश्शशध्वजवाहना  
स्सरसिजधरा श्शङ्खध्वाना भुजद्वयशालिनः ।  

[[64]]    
ददतु वसवः श्रेयः स्वात्युद्भवाश्च वसुप्रिया  
विलसितमुखाः प्राप्यबीजं वकारमलङ्कृताः ॥ ४३  
’’धराय । धृवाय । सोमाय । अपानाय । अनलाय ।  
अनिलाय । प्रत्यूषाय । प्रभासाय ॥’’  
## ५६. तत्पूर्वे विद्याधराः  
श्यामादक्षिणदिङ्मुखा धृतगदास्संरक्त केशांशुकाः  
बिभ्राणा निजपाणिना डमरुकं विद्याधरीनायकाः ।  
दंष्ट्रास्याद्ध्वज यानभूतमहिषा मन्त्रादि बीजाक्षरा  
मेघस्वानभृतो द्विबाहव इमे रक्षन्तु विद्याधराः ॥ ४४  
’’विद्याधरेभ्यः । मन्त्रबलेभ्यः । पुष्पजेभ्यः । भोगजेभ्यः ॥’’  
इति श्रीवैखानसे ध्यानमुक्तावल्यां पञ्चमावरण  
देवताध्यानभेदोनाम सप्तमस्तबकः  
