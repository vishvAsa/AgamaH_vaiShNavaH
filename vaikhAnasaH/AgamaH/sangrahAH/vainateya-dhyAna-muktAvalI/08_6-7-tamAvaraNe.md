+++
title = "०८ ६-७-तमावरणे"
+++
[[65]]    
श्रीनिवासपरब्रह्मणे नमः  

(८. अष्टमस्तबक प्रारम्भः॥)  
## ५७. षष्ठावरणसप्तमावरणदेवताध्यानभेदः  
अथषष्ठावरणे पूर्वद्वारोत्तरे तुम्बुरः  
रक्ताभं श्वेतवस्त्रं द्विभुजमुरुजटं तुम्बुरुं वायुवाहं  
सङ्गीतेशञ्च केतुसृवमभिजिदुडौ सम्भवं गानरावम् ।  
वीणा संयुक्त हस्तं सलिलपति हरिन्न्यस्तदृष्टिं प्रपद्ये  
स्वाभिख्याद्यर्णबीजं विनुतहरिगुणं शुभ्रयज्ञोपवीतम् ॥ १  
’’तुम्बुरवे । मुनिवराय । स्वरेशाय । वेदरूपिणे ॥’’  
तद्दक्षिणे नारदः  
श्वेतं प्रत्यगवेक्षणं द्विभुजकं रक्ताम्बरं नारदं  
तालस्वानयुतं करेण महतीं वीणां निजां बिभ्रतम् ।  
वायुं वाहनमास्थितं ध्वजलसत्कूर्चं प्रपद्येऽभिजि  
ज्जातं योगि समाह्वयादिमलसद्बीजं स्वराधीश्वरम् ॥ २  
’’नारदाय । मुनिवराय । गानरूपाय । ब्रह्म सम्भवाय ॥’’  
तद्दक्षिणे ऋतवः  
अब्जाभा विमलाम्बराः कुसुमभृद्धस्तास्तटित्केतवो  
मूलायामुदिता गबीज सहिता मेघस्वनाराविणः ।  
पुष्पस्यन्दन वाहनाष्षडृतवस्ते श्वेत कृष्णाधिपाः  
बाहायुग्मभृतो धनाधिप हरिद्दत्तेक्षणाः पान्तु नः ॥ ३  
’’ऋतुभ्यः । महाराशिभ्यः । गन्धर्वेभ्यः । तीर्धेभ्यः ॥’’  
पश्चिमेप्रजापतिः  
श्वेतः प्राङ्मखमूर्तिरेकवसनः कुण्डीस्वरूप ध्वजो  
हस्तोद्भासि वराभयाक्ष कलशोजातोऽभिजित्तारके ।  
[[66]]    
धातापातु सरस्वती सहचरो युक्तश्चतुर्भिर्मुखै  
रछंसं वाहनमाश्रितः कलयतु श्रेयस्त्रयी निस्वनः ॥ ४  
’’प्रजापतये । स्रष्ट्रे । वेदमयाय । ब्रह्मरूपाय ।’’  
उत्तरे मुद्गलः  
श्वेताभश्श्रवणोद्भवो दिग्वक्त्रस्त्रयी निस्वनः  
पायात्कच्छप वाहनश्च सुगुणानाधो जटामण्डली ।  
नामद्यक्षर बीजकः कुशलसत्केतुश्च रक्ताम्बर  
स्ताराकार विशुद्धमौक्तिक धरस्फूर्जद्गलो मुद्गलः ॥ ५  
’’मुद्गलाय । मुनिवराय । शुद्धाय । सर्वज्ञाय ॥’’  
आग्नेय्यां हलेशः  
श्वेताभो नीलचेल स्सितखग निनदः पद्महस्तो द्विबाहु  
र्याम्याधीशो हलेशः करविधृतहलो मैत्र नक्षत्रजातः ।  
उन्मीलत्पुष्पकेतुर्वितरतु नितरां भव्यमव्याहतम्मे  
नानालङ्कारयुक्तो मणिमयमकुट स्वाभिधाद्यर्णबीजः ॥ ६  
’’हलेशाय । महाबलाय । मायाङ्गाय । वरदाय ॥’’  
नैर्ऋत्यां जाम्बवः  
राक्ताच्छाद धरो मृगध्वजयुतस्तद्वाहनो रेवती  
जातो जाम्बवनामको मरकत श्यामश्च बालापतिः ।  
मूर्धोत्तम्भित बालमौलिरुचिरस्सञ्च्छन्न वीरान्वितः  
शश्वत्पातु जकारबीजसहितो देवो मृदङ्गारवः ॥ ७  
’’जाम्बवाय । बालरूपाय । दर्शनीयाय । नुन्दराय ॥’’  
ऐशान्यामसुरः  
श्यामं रक्ताम्बर विलसितं शूलिनं रक्तकेशं  
घोरं यानध्वजखरयुतं घोरदंष्ट्रं द्विबाहुम् ।  

[[67]]    
मूलातार प्रभवमसुरं नौमि नीलासनाधं  
नानाभूषं मणिरुचिलसन्मूर्तिमप्याद्य बीजम् ॥ ८  
’’असुराय । दैतेयाय । घोररूपाय । भयानकाय ॥’’  
अन्तराले प्राच्यां किन्नर मिथुनं  
प्रत्यग्दिङ्न्यस्त नेत्रं खगचरणयुतं तालवीणाङ्कहस्तं  
पुं स्त्री रूपोर्ध्वकायं स्वररव सहितं पक्षयुग्माभिरामम् ।  
हस्तेजातं च नालध्वजयुतमनिलाकार यानेन युक्तं  
नामाद्यर्णस्वबीजं घुसृणरुचिवपुः किन्नरद्वन्द्वमीडे ॥ ९  
’’किन्नर मिधुनाय । तीर्धाय । सङ्गीताय । पक्षिरूपाय’’  
दक्षिणे प्रह्लादः  
प्रह्लादं रक्तकान्तिं सितवसनयुतं पुष्पहस्तं द्विबाहुं  
प्राणेशं नौमि वाजिध्वज वहनयुतं पश्चिमन्यस्तनेत्रम् ।  
शङ्खस्वान प्रणादं कपिश निभ जटाजूटधार्युत्तमाङ्गं  
प्राणाद्यर्ण स्वबीजं समुदितजननं रोहिणी नाम्नि तारे ॥ १०  
’’प्रह्लादाय । विष्णुभक्ताय । प्रजननाय । गदाधराय ॥’’  
तत्पश्चिमे मदनः  
सौवर्णाम्बरधारिणं करयुगे पुष्पं शरं चैक्षवं  
चापं बिभ्रतमुत्तराभिमुखमुन्मीलच्छुकश्यामलम् ।  
भूषाढ्यं मकरध्वजञ्च मकरारूढं रतेर्वल्लभं  
मं बीजं मदनं पुनर्वसुभवं वन्दे स्वराराविणम् ॥ ११  
’’मदनाय । कामाय । सुन्दनाय । दिव्यरूपाय ॥’’  
तत्पश्चिमे विपा  
वन्दे पाटल पुष्प सन्निभतनुं रक्ताम्बरां पुष्पभृ  
द्धस्तां कुञ्चित नील मूर्धजभरां हंसोपवाह्यध्वजाम् ।  

[[68]]    
फालोपर्यवबद्ध पुष्पक विशाचूडांशुकी निस्वनां  
विद्याद्यक्षर बीजकां बहुविधा कल्पां द्विबाहुं विपाम् ॥१२  
’’विपायै । विद्युदूृपायै । विशालाङ्ग्यै । मेधायै ॥’’  
पश्चिमे व्याजिनी  
पीता द्विदोः श्यामपटा शुकध्वजा  
तद्वाहना वेणुरवाच पुष्पभृत् ।  
चित्रोद्भवा प्राग्वदना विबीजका  
स्याद्व्याजिनी कुञ्चित नीलमूर्थजा ॥ १३  
’’व्याजिन्यै । सुभगायै । सुन्दर्यै । विशुद्दायै ॥’’  
उत्तरे कामिनी  
रक्ताश्वेतपटा पुरोर्पितमुखी चित्रोद्भवा कामिनी  
बिभ्राणा कुसुमं कुशध्वजवती तद्वाहना च द्विदोः ।  
कृष्णाकुञ्चित मूर्थजा परिलसद्वेणुस्वना भूषणै  
स्सौवर्णै रुचिराकृतिस्स्फुरतु मे नामाद्यबीजाक्षरा ॥ १४  
’’कामिन्यै । कान्तायै । शुभाङ्ग्यै । विमलायै ॥’’  
चन्द्रप्रभा  
श्वेता दक्षिणदिङ्मुखी सितखगस्वाना विहङ्गध्वजा  
तद्याना निटलोर्ध्व कल्पित लसत्पुष्पावचूडाद्विदोः ।  
कृष्णाच्छादवती करात्तकुसुमा हस्ताख्यतारोद्भवा  
चन्द्राभा कुशलं तनोतु जगतां नामाद्यबीजाक्षरा ॥ १५  
’’चन्द्रप्रभायै । तन्वङ्ग्यै । श्वेतरूपायै । धृढव्रतायै ॥’’  
तत्पूर्वे सुन्दरः  
बिभ्राणः कमलं करेण विविधाकल्पो विहङ्गध्वजः  
श्यामाभो गजवाहन श्शतभिषग्जातस्सुनन्दापतिः ।  

[[69]]    
नामाद्यक्षर बीजको यमदिशामालोकमानस्थ्सितो  
ध्यातव्यो हृदि रक्तशाटकधरो दोर्द्वन्द्ववान् सुन्दरः ॥ १६  
’’सुन्दराय । सुरप्रियाय । सुखानन्दाय । सौम्याय ॥’’  
## ५८. सप्तमावरणे ब्रह्मादि देवताः  
’’पूर्वद्वारोत्तरे ब्रह्मणे तद्दक्षिणेऽर्यम्णे (तौ पश्चिमाभिमुखौ)’’  
’’दक्षिणे उत्तराभिमुखाय दण्डधराय ।  
पश्चिमे प्राङ्मुखाय पाशभृते ।  
उत्तरे दक्षिणाभिमुखाय धनदाय ।  
आग्नेय्यां सवित्रे सावित्राय ।  
नैर्ऋत्यामिन्द्राय । इन्द्रजाय ।  
वायव्यां रुद्राय । रुद्रजाय ।  
ऐशान्यां अद्भ्य अपवत्साय नमइति सम्यगर्चयेत् ।’’  
## ५९. अन्तरालदेवाः  
’’अन्तराले प्राच्यामुत्तर पार्श्वे ईशानाय, पर्जन्याय, जयन्ताय,  
महेन्द्राय, नागाय, भूताय यक्षाय ॥  
’’तद्दक्षिण पार्श्वे - आदित्याय, सत्यकाय, भृशाय, अन्तरिक्षाय,  
दुर्गायै, घोटमुख्यै, धात्र्यै, पुरुषाय’’  
दक्षिणे पूर्वभागे - अग्नये, वितधाय, ग्रहक्षताय, राक्षसाय,  
जयाय, कृष्णाय ।  
तत्पश्चिम भागे - यमाय, गन्धर्वाय, भृङ्गराजाय, सुरुण्डाय,  
शिवाय, प्राणाय ॥  
पश्चिमे दक्षिणभागे - निर्ऋतये, दौवारिकाय, पुष्पदन्ताय,  
सुग्रीवाय, वक्राय, पुरुहूताय ॥  
तदुत्तरभागे सरित्पतये - असुराय, शोषणाय, रागाय,  
विद्यायै, यशसे, भद्राय ॥  

[[70]]    
उत्तरे पश्चिम भागे - जवनाय । नागाय । मुख्याय  
भल्लाटकाय । वेदभृते । तापसाय । सन्थुषाय ॥  
तत्पूर्वभागे - सोमाय । अर्गलाय । अदितये । सूरिदेवाय ।  
नागाय । विद्यायै । अमिताय । पाञ्चभौतिकाय ।  
’नम इत्येतान् देवानेकमूर्त्याऽर्चयेत् ॥’’  
## ६०. प्राकारबाह्यदेवताः  
’’प्राकारबाह्ये महत्पीठङ्कृत्वाऽनुक्तदेवान् सर्वान् देवानिति  
समर्चयेत् ॥’’  
अनुक्तास्सर्वे  
आकाशद्युतयो वलक्ष वसनाः पुष्पोल्लसत्पाणयो  
बाहुद्वन्द्वभृतः खगध्वजयुतास्तद्वाहना देवताः ।  
तत्तन्नाम समन्विताः प्रियतमा युक्ताश्च शङ्खस्वना  
नामाद्यक्षर बीजका स्सदभिजिज्जातानिषेव्या जनैः ॥ १७  
सर्वेभ्यो देवेभ्योनमः  
पूज्येते धृवकौतुका यदिदमेवाहुर्जगत्युत्तमम् ।  
प्राहुर्मध्यममुच्यते यदिविना तेन धृवः केवलः ॥  
पीठार्चनम्  
आहुश्चाधममिष्टकाभिरुपलैर्वा क्लुप्त पीठार्चनम् ।  
ध्यात्वैवं त्रिविधं विना तु भुवने पूजा तु दोषावहा ॥ १८  
पीठलक्षणम्  
’पद्मंवा चतुरश्रंवा पीठं वै ब्रह्मणस्मृतं’  
’वज्रिणो वज्ररूपन्तु वह्नेः पीठन्तु यष्टिवत् ॥’’  
यमस्य मण्डलं पीठमनिलस्य त्रिकोणकं  
वरुणस्यार्धचन्द्राभं वेदिस्स्याद्धनदेशयोः ॥  

[[71]]    
अर्केन्दु वीश चक्राणां शङ्खस्यापीह मण्डलम् ।  
यमकं चाक्षहस्योक्तं चतुरश्रन्तु मण्डलम् ॥  
अन्येषां चतुरश्रं तु सर्वेषां पीठमुच्यते ।  
’’इतिवर्णाधिकारे’’  
पूर्वं तोयं ततः पुष्पं बलिम्पश्चाज्जलं तथा ॥  
एवं पीठार्चनं कुर्याद्रूपाकारे निवेदयेत् ॥  
इति क्रियाधिकारे ॥  
’’सर्व प्राकाराणामभावे प्रथामावरणे तत्तत्प्रा  
काराश्रितदेवान् ध्यात्वा समर्चयेत् ॥’’  
’’अधवा विभवानुसारेण नवविध परिवारोक्त मार्गेण  
परिवारार्चनं समारभेदिति मरीचिः ॥’’  
आलयान्तरगतादेवा आलय द्वारपालकाः ।  
द्वारदेवाश्च नवसु सामान्याः परिकीर्तताः १९  
पञ्चभूतपीठाः  
श्रीभूतन्यक्ष गरुड भूतपीठामिताभिदाः ।  
अधमाधमाः  
पञ्चैतेपरिवाराश्च कधिताअधमाधमाः । २०  
एतैस्सार्थं महेन्द्राद्या भास्कर प्रमुखास्तधा ॥  
अधममध्यमाः  
चक्रशङ्खौ षोडशैते स्मृता अथममध्यमाः । २१  
एतैस्समं विवस्वान्मित्रः क्षत्ताध्वजश्चयूथेशः ॥  
अधमोत्तमाः  
तेचैकविंशतिविधाः कधिता अधमोत्तमाः सद्भिः ॥ २२  

[[72]]    
मध्यमाधमाः  
एतैस्समं विवस्वान्मित्रः क्षत्ताध्वजश्चयूधेशः ।  
ज्येष्ठाहविः पालकस्सप्तमातरः ।  
विघ्नेश्वरो भास्करचन्द्र वेधासो ॥  
मध्यममध्यमाः  
द्वात्रिंशदेते खलु मध्यमाधमाः  
एतैस्समं स्कन्दकुजार्क दुर्गा  
बृहस्पतिः पूरुष सत्यमन्दाः ।  
ता मातरो रोहिणीकाश्च सप्त  
समीरिता मध्यममध्यमास्ते ॥ २४  
मध्यमोत्तमाः  
एतैस्सप्तर्षि शुक्र ज्येष्ठा रुद्राश्वि जह्नुजा विधयः ।  
वागिन्दुकपिल पञ्चभूतैः कधित मध्यमध्यमोत्तमाङ्काः ॥ २५  
उत्तमाधमाः  
एतैस्समं यातु सुर प्रियानराः  
पुष्पेश धात्री भव धर्मशङ्कराः ।  
दस्रोहरि व्याहृति मारुताश्च  
समीरितास्सद्भिरिहोत्तमाधमाः ॥ २६  
उत्तममध्यमाः  
एतैस्समं भानवोरुद्रा  
एतेचोत्तममध्यमाः ।  
उत्तमोत्तमाः  
एतैर्वसवो बलिरक्षकश्च  
जयाद्याश्चोत्तमोत्तमाः ॥ २७  
इति श्रीवैखानसे ध्यानमुक्तावल्यां षष्ठावरण सप्तमावरण  
देवताध्यान भेदोनाम अष्टमस्तबकः  
