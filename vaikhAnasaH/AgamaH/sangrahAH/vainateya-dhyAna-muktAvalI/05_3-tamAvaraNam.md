+++
title = "०५ ३-तमावरणम्"
+++

[[39]]    
श्रीनिवासपरब्रह्मणे नमः  

(५. पञ्चमस्तबक प्रारम्भः॥)  
द्वितीयतृतीयावरण देवता ध्यानभेदः  
प्रथमावरणे द्वितीयेवा पूर्ववदिन्द्रादीन् ध्यात्वा समर्चयेत्प्रागादि  
द्वार दक्षिण पार्श्वेषु कोणेषु तत्तद्दिगीशानर्चयेदिति मरीचिः ॥  
## ४०. नवग्रहाः  
द्वितीयावरणे प्राग्द्वारादुत्तरे सूर्यः  
रक्तः शुक्लांशुकः पश्चिमदिगभिमुखः पद्महस्तो द्विबाहुः  
सिन्दुध्वानः खबीजश्शितकिरणशतो रेणुकावर्चलेशः ।  
सप्तश्यामाश्ववाहश्शिरसिपरिलसन्मण्डलो हस्तजातश्चा  
दित्यः श्रावणे मास्यवतु नतजनान् बाडबाभिख्यकेतुः ॥१  
’’आदित्याय । भास्कराय । सूर्याय । मार्ताण्डाय ॥’’  
तद्दिगीशस्य दक्षिणे चन्द्रः  
श्वेतः पश्चिम दिङ्मुखः शरधनुष्पाणिश्च रक्ताम्बरो  
हेमाश्वाष्टक वाहनस्सित खगध्वानः कुलीरध्वजः ।  
चन्द्रः पातु समण्डलावृत शिरा बीजं सकारम्भजन्  
रोहिण्यारमणश्च सौम्यजनितोऽप्यात्रेय गोत्रोद्भवः ॥२  
’’सोमाय । यज्ञाङ्गाय । इन्दवे । चन्द्राय ॥’’  
दक्षिणेऽङ्गारकः  
बन्धूकद्युतिमुत्तराभिमुखमानीलाम्बरं शक्ति भृ  
त्पाण्यग्रं शरभध्वजं हयधृतं वङ्गाख्यराष्ट्रेश्वरम् ।  
नामाद्यक्षर बीजमब्जनिनदं चित्तेऽहमङ्गारकं  
कल्याणाय शुकं जुषासहचरं वन्देऽश्वनीसम्भवम् ॥३  
’’अज्गारकाय । वक्राय । रक्ताय । धरासुताय ॥’’  
[[40]]    
तस्य पश्चिमे बुधः  
कोटीरज्जलजारवो वरगदा हस्तो रथस्धो बुधः  
श्यामो गारुडरत्नभृन्मृगपतिस्फूर्जध्वजोदङ्मुखः ।  
नामाद्यक्षर बीजको दिशतु शं रक्ताम्बरश्श्यामलः  
स्रग्गन्धश्च सुशीलया दयितया युक्तः श्रविष्ठोद्भवः ॥४  
’’बुधाय । श्यामाय । सौम्याय । श्रविष्ठजाय ॥’’  
पश्चिमे दिगीशस्य दक्षिणे बृहस्पतिः  
पीतं प्राग्वदनं कुशध्वजयुतं यज्ञोपवीतैर्वृतं  
हंसस्थं धृतदर्भहस्तमसिताच्छादञ्च तारापतिम् ।  
नामाद्यक्षर बीजमेव कलयेदाषाढतिष्योद्भवं  
सिन्धूर्वीपति हंसरावनिनदं सब्रह्मपाशङ्गुरुम् ॥५  
’’पीतवर्णाय । गुरवे । तैष्याय । बृहस्पतये ॥’’  
तस्योत्तरे शुक्रः  
प्रोग्वक्त्रो रजतद्युतिः परिदधद्वल्कं मृगत्वग्जटा  
धारी वारिदवाहनः सृवलसत्केतुश्च शङ्खस्वरः  
शुक्रश्चेतसि रोहिणीभ जनितो नामाद्यबीजाक्षरो  
ध्यातव्यस्सुमदापतिर्बुधजनैर्माखे भवो भार्गवः ॥६  
’’शुक्राय । भार्गवाय । काव्याय । परिविसर्पिणे ॥’’  
उत्तरे दिगीशस्य पश्चिमे शनैश्चरः  
मन्दो दक्षिण दिङ्मुखोऽञ्जन रुचिश्चीरैः कुशैश्चाम्बरं  
बिभ्रत्सूकर केतुवाहनयुतः सौराष्ट्रदेशोद्भवः ।  
माघेमासिच रेवतीजननवान् शङ्खस्वनोऽयं द्विदोः  
नामाद्यक्षर बीजकश्च कुमुदा भर्ता जयन्नोऽवतात् ॥७  
’’सूर्यपुत्राय । मन्दाय । रैवत्याय । शनैश्चराय ॥’’  
 पञ्चमस्तबक ः  
[[41]]    
तत्प्राच्यां राहुः  
श्यामाभं दक्षिणाशामुखमरुणजपाचेलकं दोर्द्वयाढ्यं  
नामाद्यर्ण स्वबीजं ध्वजमयभुजगं नागचूलिकमस्तकम् ।  
राहुं जारा सहायं फणभृदुडुभवं मण्डलाक्रान्त मौलिं  
ध्यायेत्पाशायुधं तं त्रिभुवन विदितं सर्पयानाधिरूढम् ॥८  
’’राहवे । दैतेयाय । उरगेशाय उग्राय ॥’’  
प्राच्यां केतुः  
अश्रेषाजनितस्तु मध्यमभवो वैढूर्य भूषान्वितो  
धूव्रूभो विशदाम्बरो यमहरिद्वक्त्रः किरीटीद्विदोः ।  
नामाद्यक्षर बीजको वरगदा हस्तोऽहियान ध्वजो  
नागेशोऽवतु केतुनामभृदयं मां नागचूलीशिराः ॥९  
’’केतवे । कृष्णवर्णाय । रौद्राय । प्रकाशिने॥’’  
’’यद्दिग्द्वारं तद्दिग्द्वारपार्श्वे वा समर्चयेदिति मरीचिः ॥’’  
तृतीयावरणे प्राग्द्वारदक्षिणे गङ्गा  
श्वेता पश्चिम दिङ्मुखा स्वहृदय न्यस्ताञ्जलिः पावनी  
साकूर्मध्वजवाहनाऽभ्धि महिषी गङ्गा गबीजाद्विदोः ।  
कृष्णाकुञ्चित मूर्धजाऽब्ज निनदा पादं प्रसार्योषिता  
मासे त्वाश्वयुजेऽति पीतवसना रेवत्यभिख्यर्क्षजा ॥ १०  
’’नलिन्यै । जाह्नव्यै । गङ्गायै । लोकपावन्यै ॥’’  
दक्षिणे यमुना  
श्यामाभोत्तरदिङ्मुखापिकरवा रक्तांशुका पुष्पभृत्  
हस्तापीनकुचा सुभूषिततनुः कान्ताझषारोहिणी ।  
तैषेमासिच मूलजाध्वजलसन्मत्स्याय बीजान्विता  
कृष्णाकुञ्चित मूर्थजाच यमुना ध्येयाद्विबाहुर्जनैः ॥ ११  
’’यमुनायै । स्फाटिकायै । नदीवरायै । पावनायै ॥’’  

[[42]]    
पश्चिमे नर्मदा  
रक्ताभा धवलाम्बराऽम्बुजसुखासीना पयः कुक्कुट  
स्वाना कच्छपवाहन ध्वजवती पुष्पस्रजं बिभ्रती ।  
नामाद्यक्षर बीजका धृतसुमा पीडा पुरस्तान्मुखी  
ध्यातव्या हृदि नर्मदाभयभुजा चैत्राश्विनी सम्भवा ॥’’ १२  
’’नर्मदायै । नदीवरायै । विद्युद्रूपायै । विशालायै ॥’’  
उत्तरे सिन्थुः  
तैषे पौष्णभवाच दक्षिणमुखी पुष्पांशुकाऽब्धि स्वना  
हस्ते पद्मधरा सितासित तनूरुद्बद्ध केशी द्विदोः ।  
सिताद्यक्षर बीजका मकरमारूढा च तत्केतना  
सिन्थुः पातु सुमध्यमा भुवि सुखासीना सुमस्रग्थरा । १३  
’’सिन्थवे । नदीवरायै । मृद्वङ्ग्यै । साधनायै ।’’  
प्राग्द्वार उत्तरे दुर्गा  
श्यामा पीत सुचेलकोत्तरमुषी कक्ष्यावबद्धस्तनी  
चक्राब्जाभय कट्युपार्पितकरा हर्यक्षवाहध्वजा ।  
दुर्गा कार्तिकमासि वह्निभ भवा साकं स घण्टारवा  
नामाद्यक्षरबीजका बहुविधाकल्पा सदा रक्षतु ॥ १४  
’’अपिच ।  
स्थिताऽऽकुञ्च्यैकाङ्घ्रिं कनकमयपीठे सुवदना  
करैश्चक्राब्जेष्वासन परशु शूलासि धरिणी ।  
कुमार्यराछनल्पाभरण रुचिराङ्गीपशुबलि  
ग्रहा त्र्यक्षी देवी भृशमवतु कौबेरमकुटा ॥ १५  
’’दुर्गायै । कात्यायन्यै । वैष्णव्यै । विन्थ्यवासिन्यै ॥’’  
 पञ्चमस्तबक ः  
[[43]]    
आग्नेय्यां सरस्वती  
किञ्जल्काभा जटाला कुवलयनयना बिभ्रती ज्ञानमुद्रा  
मारूढा बालकाख्यं सितखगमतुलाम्भोरुहब्रह्मपीठा ।  
गोकेतुश्चात्त पुस्ताक्ष वलय कलशाघोर घण्टानिनादा  
तैषार्कराक्ष् सरस्वत्यवतु भृगुवधूः श्वेतवस्त्रा सबीजा ॥ १६  
’’सिद्ध्यै । विश्वायै । भृगुपत्य्नै । सरस्वत्यै ॥’’  
नैर्ऋत्यां श्रीः  
हेमाभाश्रीर्निबद्ध स्फुटतर कुसुमा पीडचूडा किरीटा  
मुक्ताहाराऽथ कक्ष्या ग्रधित गुरुकुचा श्वेत पद्मासनाढ्या ।  
श्री बीजा पद्महस्ता मणिरवसहिता फाल्गुने चोत्तराजा  
क्षौमं दिव्यं दधाना विलसतु हृदये शङ्ख नीत्याख्यवाहा ॥ १७  
’’नामानि पूर्ववत्’’  
वायव्यां ज्येष्ठा  
रक्तापुष्प पटा घनस्तनभरा पुष्पाङ्क पात्रं धरा  
सव्ये पीतगदाभृदुक्षसहिता वामेऽरुण श्यामरुक् ।  
मौञ्जी काञ्चि युताच वायसरवा ज्येष्ठोडुजोदङ्मुखी  
पञ्चाशत्खरयुग्रधध्वजधरा ज्येष्ठादि बीजाक्षरा ॥ १८  
भूर्ज्येष्ठायिन्यै । भुवर्ज्येष्ठायिन्यै । सुवर्ज्येष्ठायिन्यै ॥  
भूर्भुवस्सुवर्ज्येष्ठायिन्यै ॥’ कलिराजिन्यै’’  
ऐशान्यां महाकाली  
चैत्रार्द्रा जनिता लसड्डमरुका पादम्प्रसार्यस्थिता  
पैशाचध्वज वाहना ढमरुक ध्वानाऽट्टहासान्विता ।  
भूृभङ्गी विकटा कपाल गुणभृद्रक्तावकुञ्चत्कचा  
दंष्ट्रिण्यार्द्रक शूलकोग्रनयना श्यामाम्बरारक्षतु ॥ १९  

[[44]]    
अपिच ॥ महाकाली  
षड्भिः शूल कपाल पाश डमरु प्रासान् सखेटान् करैः  
भिभ्राणाधृत बालमौलि रुचिर प्रौढोत्तरासङ्गका ।  
रौद्री नित्यमुदग्रहासनगता बन्धूकरक्ताकृतिः  
श्लिष्यत्पीनकुचाप्युदङ्मुख महाकाली मबीजाऽवतु ॥ २०  
’’धात्र्यै । महोदर्यै । रौद्र्यै । महाकाल्यै ॥’’  
अन्तराले प्राच्यां सुरा  
रक्ता पश्चिमदिङ्मुखा कुसुमभृद्धस्ता जपाभाम्बरा  
वीणा वेणु रवालि कोपरि लसत्पुष्पावचूडोज्ज्वला ।  
कृष्णाकुञ्चित मूर्धजा भगवती स्वात्युद्भवा सुन्दरी  
कापोत ध्वजवाहना हृदिवसेन्नामाद्य बीजान्विता ॥ २१  
’’सुरात्मिकायै । सुमुख्यै । विद्युद्रूपायै । सुभागायै’’  
दक्षिणे सुन्दरी  
स्वर्णावारुण दिङ्मुखा कुसुमभृद्धस्ता सिताभाम्बरा  
वीणावेणुरवालिकोपरि लसत्पुष्पाव चूडोज्ज्वला ।  
कृष्णाकुञ्चित मूर्धजा हृदिवसेत्स्वात्युद्भवा सुन्दरी  
नामाद्यक्षर बीजका सितगरुद्यानाच तत्केतना ॥ २२  
’’सुन्दर्यै । विशालायै । पद्माक्ष्यै । पद्मवर्णिन्यै ॥’’  
तद्दक्षिणे स्वाहा  
उदग्वक्त्रा रुक्मद्युतिररुणवस्त्रोभयभुजा  
विशाखा वैशाखे भवसुजनिता हंसनिनिदा ।  
पुरोदेवं पश्यन्त्यवतु विततदक्षिण करा  
निकुञ्चत्स्वाहोग्रा व्यजनसहिता दक्षिणकरा ॥  
’’स्वाहायै । शुभाङ्ग्यै । मृद्वङ्ग्यै । साधनायै ॥’’ २३  
 पञ्चमस्तबक ः  
[[45]]    
पश्चिमे स्वधा  
श्यामापाण्डुरुदङ्मुखी व्यजनयुक्पुष्पाङ्क हस्ताद्विदोः  
कृष्णाच्छादवती शुकध्वजयुता तद्वाहनाऽग्नि ध्वनिः ।  
कृष्णाकुञ्चित मूर्थजा हृदिवसेत्सङ्क्षिप्त वामाङ्घ्रिका  
सव्याम्फ्रिुं प्रविसार्य याम्यजनिता मासे नभस्ये स्वधा ॥ २४  
’’स्वधायै । समृद्ध्ये । कुलवृद्धिन्यै । सन्नत्यै ॥’’  
पश्चिमे संह्लादिनी  
अवतु धवलचेला प्राङ्मुखी काञ्चनाभा  
ध्वजवहसितवक्षा कुञ्चिता नीलकेशी ।  
धृतकुसुमकरा संह्लादिनी तैषमूला  
जनिरसुकृत वीणावेणुनादाऽद्यबीजा ॥ २५  
’’संह्लादिन्यै । वरारोहायै । मयूरकण्ठ्यै । मुद्वर्धिन्यै ॥’’  
उत्तरे राका  
हेम्नामिश्र सितद्युतिः कुसुमभृत्पाणिश्च हंसध्वजा  
तद्वाहा मणिभूषिता मलयदिग्वक्त्रा च मूलोद्भवा ।  
वीणावेणु रवाच रक्तवसना राकाकृतिस्स्मर्यतां  
नीलाकुञ्चित कुन्तलोभयभुजा नामाद्यबीजाक्षरा ॥ २६  
’’राकायै । मुख्यायै । रक्ताङ्ग्यै । वराननायै ॥’’  
तत्पूर्वे सिनीवाली  
वीणावेणुरवा सितासितरुचिर्हंसध्वजा तद्वहा  
याम्याशाभिमुखी सबीजसहिता मूलोद्भवा युग्मदोः ।  
नीलाकुञ्चितमूर्थजा कुसुमभृत्पाणिश्शमीपुष्पक  
च्छायाचारपटावताद्बहुविधा कल्पा सिनीवाल्यसौ ॥ २७  
’’सिनीवाल्यै । गभस्तिन्यै । हितदायै । पुण्यदायै ॥’’  

[[46]]    
पचनालये हविरक्षकः  
कृष्णाभं सितचेलमुत्तरमुखं नामाद्य बीजाक्षरं  
हर्यक्ष ध्वजमश्ववाहममिताकल्पं हवीरक्षकम् ।  
शूलेनानृजुनापरिष्कृतकरं शङ्खध्वनिं रोहिणी  
सञ्जातं सुगुणेशमब्जनयनं ध्यायेत्सहस्सम्भवम् ॥ २८  
’’हविरक्षकाय । आग्नेयाय । शैलूषाय । पचनाय ॥’’  
पुष्पसञ्चयन स्थाने पुष्परक्षकः  
सौवर्णाभमुदङ्मुखं कुवलयश्यामाम्बरालङ्कृतं  
शुद्धाङ्गी सहितं च शङ्खनिनदं रेवत्युडौ सम्भवम् ।  
नामाद्यक्षर बीजकं गजवरारूढं प्रसूनध्वजं  
ध्यायेच्चेतसि पुष्परक्षकमथ स्वाभीष्टसंसिद्धये ॥ २९  
’’पुष्परक्षकाय । हरिताय । अधिवासाय । फुल्लाय ॥’’  
पुरुषः  
स्नानोदकसञ्चयस्थाने पुरुषः पूर्ववत् ॥  
प्लोत वस्त्रोत्तरीय सञ्चयस्थाने त्वष्टा  
हेमाभं शुकपीतचारुवसनं कुण्ड्यक्षमाला करं  
सावित्री पतिमच्छपक्षवहनं हुङ्कार कण्ठध्वनिम् ।  
केतूभूत कमण्डलुं धृतजटं रूपाद्यबीजाक्षरं  
त्वष्टारं कलयेऽभिजिद्भवमहं निश्शेषभूषोज्ज्वलम् ॥ ३०  
’’त्वष्ट्रे । रूपजाताय । निधिजाय । प्लोताधिपतये ।’’  
शयनस्थाने कौमोदकी  
पीता पश्चिमदिङ्मुखी सरसिजं हस्ते वहन्ती द्विदो  
रक्ताच्छाद धराशिरो धृतगदा घोरप्रणादागदा ।  
हर्यक्षध्वज वाहना प्रदिशतु श्रेयः श्रविष्ठोदिता  
 पञ्चमस्तबक ः  
[[47]]    
भक्तौघस्य गकारबीजसहिता कौमोदकी साहरेः ॥ ३१  
’’गदायै । कौमोदक्यै । पुण्यदायै । पीतायै ॥’’  
हविर्द्रव्य सञ्चयस्थाने मुरुण्डः  
भूतावाहन मेदिवान् घनरुचिः प्राचेतसाशामुखो  
बिभ्रद्वक्रित दण्डमब्ज निनदः श्वेताम्बरालङ्कृतः ।  
नामाद्यक्षर बीजकस्त्रिशिख सत्केतुश्च कुम्भोदरो  
ध्यातव्यश्च मुरुण्डकः फणिभुजस्सर्वापतिस्सौख्यदः ॥३२  
’’सर्वेशाय । जगन्नाथाय । चामुण्डाय । सर्वतश्चराय ।’’  
होमस्थाने बलिरक्षकः  
श्यामं पश्चिमदिङ्मुखं रथवहं पीताम्बरालङ्कृतं  
बाहुद्वन्द्वयुतं मृगेन्द्रविलसत्केतुञ्च दण्डायुधम् ।  
नामाद्यक्षर बीजमब्जनिनदं ध्यायामि चित्तेऽनिशं  
सर्वज्ञं बलिरक्षकं सुमनसा नाथं श्रविष्ठोद्भवम् ॥३३  
’’बलिरक्षकाय । दण्डधराय । सर्वज्ञाय । समाय ॥’’  
इति श्रीवैखानसे ध्यानमुक्तावल्यां द्वितीय तृतीयावरण  
देवताध्यान भेदोनाम पञ्चमस्तबकः  
