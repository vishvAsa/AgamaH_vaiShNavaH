+++
title = "०३ कौतुकावरण-गर्भालय-देवताः"
+++
श्रीनिवासपरब्रह्मणे नमः  

(३. तृतीयस्तबक प्रारम्भः॥)  
कौतुकावरण गर्भालय देवताध्यानभेदः  
## २५. कौतुकपीठे प्रधमावरणदेवाः  
कौतुक पीठे प्राच्यां सुभद्रः  
असिताब्ज भागकमुदार भूषणं  
भुजदण्ड धारित सुचक्रवारिजम् ।  
कमलावनी सहचरं सुभद्रकं  
कनकाम्बरोज्ज्वलदिशं भजे स्थितम् ॥१  
’’नामानि पूर्ववत्’’  
आग्नेय्यां प्राङ्मुखस्सर्वः  
पीताम्बरधरं स्वर्णच्छायं नानाविभूषणोदारम् ।  
सकला विश्वासहितं, सर्वं स्मरेत्सर्वार्थ दायिनम् ॥२  
’’सर्वाय । विश्वाय । सर्वाधाराय । सर्वेश्वराय ।’’  
दक्षिणे दक्षिणाभिमुखो हयात्मकः  
तटिदुपमकान्ति चेलं, धवल समुद्धूत मल्लिकाकलिकम् ।  
सहितमिलाविश्वाभ्यां, हयमुखमीडे हयात्मकन्देवम् ॥ ३  
’’हयात्मकाय । देवाय । सर्वानन्दाय । सनातनाय ।’’  
नैर्ऋत्यां पश्चिमाभिमुखस्सुखावहः  
शुभ्रमम्बुवह विभ्रमाम्बरं  
शुद्धया विमल याच संयुतम् ।  
भावयामि हृदि भूषणोज्ज्वलं  
सेवमानस्सुखदं सुखावहम् ॥४  
’’सुखावहाय । सुमुखाय । सुरेशाय । सुरप्रियाय ॥’’  
[[22]]    
पश्चिमे पश्चिमाभिमुखो रामदेवः  
तपनीयकान्तिमम्बुदं कमनीयाम्बरमुपासितं ब्राह्म्या ।  
विजया सहितं देवं विजयाय भजामि रामदेवम् ॥ ५  
’’रामदेवाय । महाबलाय । महाभद्राय । परशुपाणये॥’’  
वायव्यामुत्तराभिमुखस्संवहः  
किंशुक पुष्पद्युतिनिभं परिस्फुरित हाटक सुचेलम् ।  
सुभगा सुमुखीसहितं संवहं तं स्मरामि भगवन्तम् ॥ ६  
’’संवहाय । तेजोमयाय । आनन्दाय । सर्वरूपिणे ॥’’  
उत्तरे उत्तराभिमुखः पुण्यः  
बालादित्याङ्गशोभं मणिमय विलसद्भूषणैर्भूषिताङ्गं  
शङ्खारि भ्राजमानद्युतिकरकमलं श्वेतवस्त्रोत्तरीयम् ।  
वक्षः श्रीवत्सचिह्नं मणिमय मकुटं शुभ्रयज्ञोपवीतं  
ध्यायेच्चित्ते धरण्या सहितमधविभातीन्दिरं पुण्यमूर्तिम् ॥ ७  
’’नामानि पूर्ववत् ।’’  
ऐशान्यां प्राङ्मुखस्सुवहः  
अग्निवर्णमसिताम्बरमीडे  
संयुतं सुमतया च जनन्या ।  
चारुरत्न मकुटादि विभूषं  
शं सतांशुभवहं सुवहन्तम् ॥८  
’’सुवहाय । सुकृताय । ज्ञानाय । देवदेवाय ।’’  
’’सुभद्रादीनामनुक्तं सर्वं विष्णुवद्ध्यायेत् ।’’  

[[23]]    
## २६. द्वितीयावरण देवाः  
द्वितीयावरणे प्राच्यां प्राङ्मुखो मित्रः  
वारणेन्द्र वहनं सिताकृतिं  
मित्रया सहचरं सृवध्वजम् ।  
भेरीनादमध पाटलांशुकं  
रोहिणीजमधमित्रमाश्रये ॥९  
’’मित्राय । लोकहिताय । विश्वात्मकाय । कविवराय ॥’’  
दक्षिणे दक्षिणामुखोऽत्रिः  
अग्न्याभं रुरुवाहनं पटहनिध्वानं सतीनायकं  
रोहिण्यामुदितं जुहूध्वजयुतं रक्तांशुकालङ्कृतं  
राजद्रत्न किरीट कुण्डलधरं केयूरहारोज्ज्वलं  
ध्यायाम्यत्रिमकारबीजरुचिरं स्वाभीष्टसंसिद्धये ॥ १०  
’’अत्रये । मित्राय । त्र्यात्मकाय । वेदमूर्तये ॥’’  
पश्चिमे पश्चिमाभिमुखः शिवः  
मातङ्गवाहनयुतं सशिकारबीजं  
भेरीरवं सजलकुम्भ पताक वन्तम् ।  
रोहिण्युदीतममिताभरणं शिवाख्यं  
ध्यायामि रक्त वसनं दयितं शुभायाः ॥ ११  
’’शिवाय । मुनिवराय । शुद्धाय । सुखोत्तराय ।’’  
उत्तरेउत्तराभिमुखो विश्वः  
विश्वं प्रवालरुचिमागमकेतुयान -  
युक्तं विबीजरुचिरं धृतरक्तचेलम् ।  
रोहिण्युडु प्रभवमानक नादरम्यं  
शुद्धापतिं शुभावहं भजताम्भजामि ॥ १२  

[[24]]    
’’विश्वाय । भूतनायकाय । जगद्वीक्षणाय । सर्वकामाय॥’’  
’’एतान् पीठान्ते प्रागादि बहिर्मुखानर्चयेत् ।’’  
आग्नेय्यां प्राङ्मुखस्सनातनः  
कनकरुचिं लसत्कमल वाहनमब्जरवं  
मरकत वर्णचेलमध कूर्चध्वजकम् ।  
महित सकार बीजमथ पुष्यकृत प्रभवं  
मनसि सनातनं विधृतवर्णितनुं कलये ॥ १३  
’’सनातनाय। मुनीन्द्राय। ब्रह्मसम्भवाय। निष्ठानकाय ।’’  
नैर्ऋत्यां पश्चिमाभिमुखस्सनन्दनः  
कूर्च ध्वजं कमलवाहनमब्जनादं  
पुष्योद्भवं हृदिभजामि सकारबीजम् ।  
कुन्दद्युतिं हरितचेलमुपेतवर्णि  
रूपं सनन्दनमुदार सुवर्णभूषम् ॥ १४  
’’सनन्दनाय । गुरवे । सर्वपूज्याय । मन्त्रज्ञाय ।’’  
वायव्यां पश्चिमाभिमुखस्सनत्कुमारः  
तं ध्यायामि सनत्कुमारमुदितं पुष्ये शुकाभाम्बरं  
कूर्चोद्भासित केतुमब्जनिनदं बीजं सकारं श्रितम् ।  
पाधोजन्मक वाहनं परिणमद्गुञ्जासमान प्रभं  
नानाभूषण भूषिताङ्गमनिशं सुब्रह्मचार्याकृतिम् ॥ १५  
’’सनत्कुमाराय । ज्योतिरीशाय । निरुद्वेगाय । अक्रोधाय ॥’’  
ऐशान्यां प्राङ्मुखस्सनकः  
स्फटिक सदृशमम्भोजातयानं सकूर्च  
ध्वजमुदित सकारं बीजमेनं भजामि ।  
मरकत रुचिचेलं पुष्यजं शङ्खनादं  
सनकममित भूषं ब्रह्मचारि स्वभावम् ॥ १६  

[[25]]    
’’सनकाय । नियन्त्रे । धर्मज्ञाय । धर्मचेतसे ॥’’  
’’एतानाग्नेयादि कोणेषु बहिर्मुखानर्चयेदितिमरीचिः ॥’’  
’’तृतीयावरणे इन्द्रादीन् पूर्ववत्’’ ॥  
## २७. गर्भालयस्थ परिवारदेवाः  
दक्षिणे भित्तिपार्म्वे उत्तराभिमुखो ब्रह्मा  
कनकरुचिरं हंसारूढं कमण्डलु केतनं  
निगमनिनदं सावित्रीशं तधाऽभिजिदुद्भवम् ।  
मनसि कलये ब्रह्माणं द्रागुकारबीजान्वितं  
करधृत कलशाम्भोजाक्षस्रजं रचिताञ्जलिम् ॥ १७  
’’ब्रह्मणे । प्रजापतये । पितामहाय । हिरण्यगर्भाय ।’’  
कौतुकदक्षिणे उत्तराभिमुखो मार्कण्डेयः  
मार्कण्डेयं कनकरुचिरं कूर्चकेतुं मकारं  
बीजं प्राप्तं कमलवहनं ब्रह्मचारि स्वरूपम् ।  
शङ्खध्वानं विकसित ज्पारक्त वासोवसानं  
देवध्यानावहित मनसं प्राञ्जिलिं भावयामि ॥ १८  
’’मार्कण्डेयाय । पुण्याय । पुराणाय । अमिताय ।’’  
वामभित्ति पार्श्वे दक्षिणाभिमुखः शङ्करः  
व्याफ्रुत्वग्वसनो मृगाङ्कधवलः केतुं वृषं वाहनं  
प्राप्तोबीज मकारवान् ध्रुतपरश्वेणश्च गङ्गाधरः ।  
आर्द्राजो ढमरुध्वनिर्बहुविधालङ्कार विभ्राजितो  
दद्यात्प्राञ्जलिरञ्जसा स्थिरतर श्रेयांस्युमायाः पतिः ॥ १९  
’’गङ्गाधराय । वृषभवाहनाय । अष्टमूर्तमे । उमापतये।’’  

[[26]]    
कौतुकोत्तरे दक्षिणाभिमुखो भृगुः  
वन्दे पङ्कजवाहनं हुतवहच्छायं वल्क्षाम्बरं  
ख्यातीशं च कमण्डलु ध्वजयुतं रोहिण्युडावुद्भवम् ।  
नामाद्यक्षरबीजमब्जनिनदं ध्यायन्तमन्तस्तनुं  
विष्णोःकाञ्चन कुण्डलादि विविधा कल्पं भृगुं प्राञ्जलिम् ॥ २०  
’’धातृनाधाय । पद्मापित्रे । ख्यातीशाय । भृगवे ॥’’  
’’वर्णाधिकारे,’’  
मार्कण्डेयभृगुस्थाने दण्डकं वीशमर्चयेत् ।  
भूपुण्यावधवा कुर्याद्दक्षिणोत्तरयोस्तु वा ॥  
दक्षिणे मार्कण्डेयस्थाने दण्डकः  
जटामकुटमण्डितं कमलपत्रकान्तिं पुन  
र्वलक्षतर वाससं मधितवार्थिनादं स्थितं  
प्रसन्न वदनस्मितं कृतपुटाञ्जलिं दण्डकं  
ह्युदङ्मुखमहं भजे विधृत पुण्यरूपं सदा ॥ २१  
’’दण्डकाय । मुनिवराय । महायोगाय । महाधृतये ॥’’  
वामे भृगुस्थाने वीशः  
हेमाभं भूषणाढ्यं करपुटसहितं विष्णुमुद्वीक्ष्यवामे  
स्मेरं श्यामं वसानं वसनमरुणितं वीक्षणे वेदपक्षम् ।  
शुद्धेशं किङ्किणीकायुत रशनमहं भावयेच्छूडकेतुं  
नीलन्नागं दधानं सुमुखमथभुजे वायुवाहं सुपर्णम् ॥२२  
’’तुण्डायुधाय । पक्षपातरवाय । यक्षसखाय गरुडाय ॥’’  
इति श्री वैखानसे ध्यानमुक्तावल्यां कौतुकावरण गर्भालय  
देवताध्यान भेदोनाम तृतीयः स्तबकः ॥  

