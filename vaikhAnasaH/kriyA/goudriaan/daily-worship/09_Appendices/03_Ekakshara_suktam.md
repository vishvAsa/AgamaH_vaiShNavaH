+++
title = "03 Ekakshara suktam"
+++

Ekakshara suktam 

द्यानम् एकाक्षरपदारूढं सर्वात्मकमखिण्डतम् ।  \
	सर्ववर्जितचिन्मात्रं त्रिपान्नारायणं भजे ॥ \
*dyānam ekākṣarapadārūḍhaṃ sarvātmakamakhiṇḍatam .  \
sarvavarjitacinmātraṃ tripānnārāyaṇaṃ bhaje ..*

एका᳚क्षरं॒ त्वक्षरिताऽसि॒ सोमे॑ सुषु॒म्न॑या॒ चीहि॑मृडीन ए॒कः ।  \
	त्वं वि॑श्वभू॒र्भूत॒पति॑: पुरा॒णः प॒र्जन्य॒ एको॒ भुव॑नस्य गो॒प्ता ॥ १ ॥ \
1) *ekā̎kṣara̱ṃ tvakṣaritā'si̱ some̍ suṣu̱mna̍yā̱ cīhi̍mṛḍīna e̱kaḥ .  \
tvaṃ vi̍śvabhū̱rbhūta̱pati̍: purā̱ṇaḥ pa̱rjanya̱ eko̱ bhuva̍nasya go̱ptā .*

विश्वे॒  निम॑ग्न॒: पद॑वी क॒वीनां॒ । त्वं जा॑तवेदा॒ भुव॑नस्य॒ नाथ॑: । \
	अ॒जस्त्वम॒ग्रे स हिरण्यरेता । य॒ज्ञस्त्व॒मे॒वैक॑विभु: पुरा॒ण: ॥ २ ॥* \
2) viśve̱  nima̍gna̱: pada̍vī ka̱vīnā̱ṃ . tvaṃ jā̍tavedā̱ bhuva̍nasya̱ nātha̍: . \
a̱jastvama̱gre sa hiraṇyaretā . ya̱jñastva̱me̱vaika̍vibhu: purā̱ṇa: .*

प्रा॒ण प्रसू॑ति॒र्भुव॑नस्य॒ योनि॒र् व्याप्तं॑ त्वया॒ एक॑पदेन॒ विश्व᳚म् ।  \
	त्वं वि॑श्वभू॒योर्नि॒पार: स्वगर्भे कु॑मा॒र एको॑ विशि॒खस्सु॑ध॒न्वा ॥ ३ ॥ \
3) *prā̱ṇa prasū̍ti̱rbhuva̍nasya̱ yoni̱r vyāpta̍ṃ tvayā̱ eka̍padena̱ viśva̎m .  \
tvaṃ vi̍śvabhū̱yorni̱pāra: svagarbhe ku̍mā̱ra eko̍ viśi̱khassu̍dha̱nvā .*

वि॒तत्य॑ बाणं त॒रूणार्क वर्णं᳚ व्योमा᳚न्तरे॒भासि॑ हिरण्यग॒र्भ: ।  \
	भासा॒त्वया॒ व्योम्नि॒ कृतं॑ विमानं तार्क्ष्य॑: कुमा॒र स्त्वम॑रिष्ट॒नेमि॑: ॥४॥ \
4) *vi̱tatya̍ bāṇaṃ ta̱rūṇārka varṇa̎ṃ vyomā̎ntare̱bhāsi̍ hiraṇyaga̱rbha: .  \
bhāsā̱tvayā̱ vyomni̱ kṛta̍ṃ vimānaṃ tārkṣya̍: kumā̱ra stvama̍riṣṭa̱nemi̍: .*

त्वं व॑ज्रभृभ्दूत॑पति॒ स्त्व॒मे॒व काम॑: प्र॒जानां॒ निहि॑ताऽसि॒ सोमे᳚ ।  \
	स्वाहा᳚ स्व॒धा यच्च॒ वष॑ट्॒ करोति॑ रु॒द्र: प॑शू॒नां गुह॑या नि॒मग्न॑: ॥ ५ ॥* \
5) tvaṃ va̍jrabhṛbhdūta̍pati̱ stva̱me̱va kāma̍: pra̱jānā̱ṃ nihi̍tā'si̱ some̎ .  \
svāhā̎ sva̱dhā yacca̱ vaṣa̍ṭ̱ karoti̍ ru̱dra: pa̍śū̱nāṃ guha̍yā ni̱magna̍: .*

धा॒ता वि॑धा॒ता पव॑न स्सु॒पर्णो॒ विष्णु॑र्वरा॒हो  रज॑नी॒ रह॑श्च ।  \
	भू॒तं भ॑वि॒ष्यत् कृत विक्रयश्च काल॑क्रम॒स्त्वं प॒रामा᳚क्षर॒ञ्च ॥ ६ ॥ \
6)*dhā̱tā vi̍dhā̱tā pava̍na ssu̱parṇo̱ viṣṇu̍rvarā̱ho  raja̍nī̱ raha̍śca .  \
bhū̱taṃ bha̍vi̱ṣyat kṛta vikrayaśca kāla̍krama̱stvaṃ pa̱rāmā̎kṣara̱ñca .. 6 ..*

    ऋचो॒ल् यजूग॑ꣳशि प्रस॑वन्ति॒ वक्त्रा॒--त्सामा॑नि स॒म्राड्वसु॑रन्तरि॑क्षम् । \
त्वं॒ य॒ज्ञ॒ने॒ता हुत॑भुग्वि॒भुश्च॑ रु॒द्र स्तथा॒दित्य॒गणा॑ वसु॒स्श्च ॥ ७ ॥

*ṛco̱l yajūga̍gͫśi prasa̍vanti̱ vaktrā̱--tsāmā̍ni sa̱mrāḍvasu̍rantari̍kṣam . \
tva̱ṃ ya̱jña̱ne̱tā huta̍bhugvi̱bhuśca̍ ru̱dra stathā̱ditya̱gaṇā̍ vasu̱sśca .. 7 ..*

स॒ ए॒ष॒ दे॒वोऽम्बर॑याण॒ गश्च चक्रे॒ अभ्ये॑॑ऽत्यति॒ष्ठेत॒ तमो॑ विनुद्यन्न् निरुन्ध्य: ।  \
	हिर॑ण्मयं॒ यस्य॒ विभा॑ति॒ सर्वं॒ व्योमा᳚न्तरे॒ रश्मि॒ मयग॑ꣳ(मिवांशु) सुना॒भि: ॥ ८ ॥ \
*sa̱ e̱ṣa̱ de̱vo'mbara̍yāṇa̱ gaśca cakre̱ abhye̍̍'tyati̱ṣṭheta̱ tamo̍ vinudyann nirundhya: .  \
hira̍ṇmaya̱ṃ yasya̱ vibhā̍ti̱ sarva̱ṃ vyomā̎ntare̱ raśmi̱ mayaga̍gͫ(mivāṃśu) sunā̱bhi: .. 8 *

स॒ स॒र्व॒वे॒तात् भु॑वनस्य॒ गोप्ता॒ नाभि॒र्जना॑नां॒ जनि॑ता प्र॒जाना᳚म्  \
	प्रोता᳚ऽस्य हो॒ता विचिति॑: क्र॒तूनां॒ प्रजा॑पति॒ श्छन्द॒मयो॑निग॒र्भ: ॥ ९ ॥ \
9) *sa̱ sa̱rva̱ve̱tāt bhu̍vanasya̱ goptā̱ nābhi̱rjanā̍nā̱ṃ jani̍tā pra̱jānā̎m  \
protā̎'sya ho̱tā viciti̍: kra̱tūnā̱ṃ prajā̍pati̱ śchanda̱mayo̍niga̱rbha: .*

सा॒मैश्च सा॒ङ्गं विर॑जस्कबाहुगꣳ हिर॑ण्मयं॒ वेद॒विदां᳚ वरि॒ष्ठम् । \
	यम॑ध्व॒रे ब्र॑ह्म॒विदस्स्तु॒वन्ति॑ सा॒मै र्यजुर्भि: क्रतु॑भिस्त्व॒मेव॑ ॥ १० ॥* \
10) sā̱maiśca sā̱ṅgaṃ vira̍jaskabāhugagͫ hira̍ṇmaya̱ṃ veda̱vidā̎ṃ vari̱ṣṭham . \
yama̍dhva̱re bra̍hma̱vidasstu̱vanti̍ sā̱mai ryajurbhi: kratu̍bhistva̱meva̍ .*

त्वग्ग्ꣳ स्त्री॑ पुमा॒ग्॒ꣳ स्त्वं च॑ कु॒मार॒ एक॒- -स्त्वगꣳ हि॑ वै कुमा॒री ह्यथ भूस्त्व॒मेव । \
	त्वमे॒व धा॒ता वरु॑णश्च॒ राजा॒ त्वं वथ्सरो॒ऽग्नर्य॒म ए॑व श॒र्व: ॥ ११ ॥ \
*tvagggͫ strī̍ pumā̱g̱gͫ stvaṃ ca̍ ku̱māra̱ eka̱- -stvagagͫ hi̍ vai kumā̱rī hyatha bhūstva̱meva . \
tvame̱va dhā̱tā varu̍ṇaśca̱ rājā̱ tvaṃ vathsaro̱'gnarya̱ma e̍va śa̱rva: .. 11 ..*

मि॒त्र: सुप॒र्णश्चन्द्र॒ इन्द्रो॑ रु॒द्रस्त्वष्टा॒ विष्णु॑: सवि॒ता गोप॑ति॒स्त्वम् । \
	त्वं विष्णु॑र्भू॒तानि॑ त॒ त्रासु॒ दैत्यां॒-स्त्वया॑वृतं॒ जग॒दुल्बे॑नग॒र्भ: ॥१२ ॥ \
12) *mi̱tra: supa̱rṇaścandra̱ indro̍ ru̱drastvaṣṭā̱ viṣṇu̍: savi̱tā gopa̍ti̱stvam . \
tvaṃ viṣṇu̍rbhū̱tāni̍ ta̱ trāsu̱ daityā̱ṃ-stvayā̍vṛta̱ṃ jaga̱dulbe̍naga̱rbha: .*

त्वं भूर्भुव॒ स्त्वग्गꣳ ह्यदि॑तेस्तुसू॒नु स्त्वगꣳहि स्वयं॒भूरु॒थ वि॒श्वतो॑मुख: । \
	य ए॒वं नित्यं॑ वे॒दय॑ते गुहा॒शयं॑ प्र॒भुं पु॑रा॒णग्ꣳ सर्व॒भूतग्ꣳ हि॑र॒ण्मय᳚म् ॥ १३ ॥* \
13) tvaṃ bhūrbhuva̱ stvaggagͫ hyadi̍testusū̱nu stvagagͫhi svaya̱ṃbhūru̱tha vi̱śvato̍mukha: .ya e̱vaṃ nitya̍ṃ ve̱daya̍te guhā̱śaya̍ṃ pra̱bhuṃ pu̍rā̱ṇaggͫ sarva̱bhūtaggͫ hi̍ra̱ṇmaya̎m .*

बुद्धि॑मतां॒ वरां॒गति॑ग्ꣳ सबु॒द्धिमा न्भुध्दिमती॑ त्य तिष्ठति ॥

*buddhi̍matā̱ṃ varā̱ṃgati̍ggͫ sabu̱ddhimā nbhudhdimatī̍ tya tiṣṭhati .*
