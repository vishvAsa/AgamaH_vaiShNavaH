+++
title = "२७"

+++
अथ सप्तविंशो ऽध्यायः  
    
प्रायश्चित्तम्  
आचार्यस्यर्त्विजां चैव पूजकस्य विशेषतः ।  
यथोक्तवरणे हीने शान्तिं कुर्याद्यथाविधि ॥ २७।१ ॥  
अब्जाग्नौ तु महाशान्तिं दशवारं हुनेत्ततः ।  
यथोक्तं वरणं कृत्वा पश्चात्कर्म समाचरेत् ॥ २७।२ ॥  
अङ्कुरार्पणकाले तु ब्रह्मादीनामथार्ऽचने ।  
हविर्निवेदने वापि हीने शान्तिं समाचरेत् ॥ २७।३ ॥  
तद्दैवत्यं वैष्णवं च हुत्वा-भ्यर्च्य निवेदयेत् ।  
अङ्कुरार्पणहीने तु वैष्णवं विष्णुसूक्तकम् ॥ २७।४ ॥  
पुरुषसूक्तं च ब्राह्मं च व्याहृतीश्च हुनेत्तथा ।  
पुनरप्यङ्कुरान् कृत्वा पश्चात्कार्यं समाचरेत् ॥ २७।५ ॥  
कृत्वाङ्कुरार्पणं पश्चान्नाचरेत्कर्म चेत्ततः ।  
राजराष्ट्रविनाशस्स्यान्महाशान्तिं समाचरेत् ॥ २७।६ ॥  
"क्षमऽस्वेति प्रणम्यैव पुनरङ्कुम्माचरेत् ।  
अक्ष्युन्मेषात्तु पूर्वं चेत्पीठसङ्घातकर्मणि ॥ २७।७ ॥  
अलाभे चैव रत्नानां वैष्णवं विष्णुसूक्तकम् ।  
सूक्तं तु पौरुषं ब्राह्मं सौम्यं चैव तु व्याहृतिः ॥ २७।८ ॥  
हुत्वा सुवर्णं बहुश स्तत्तत्थ्साने विनिक्षिपेत् ।  
अक्ष्युन्मेषणकाले तु गवादीनामसम्भवे ॥ २७।९ ॥  
दर्शनद्रव्यरूपाणां यथालाभं प्रगृह्य च ।  
तत्तद्द्रव्याधिदैवत्यं वैष्णवं जुहुयात्क्रमात् ॥ २७।१० ॥  
तत्तद्द्रव्यं च सम्पाद्य विधिवद्दर्शयेत्पुनः ।  
अक्ष्युन्मेषणहीने वा राहुसौरोदये ऽथ वा ॥ २७।११ ॥  
अन्धकेचैव नक्षत्रे कृते चैवाक्षिमोचने ।  
सर्वनाशो भवेत्तस्माद्वैष्णवं विष्णुसूक्तकम् ॥ २७।१२ ॥  
नवग्रहादिमन्त्राश्च हुत्वाक्ष्युन्मीलनं चरेत् ।  
पञ्चगव्यादिषु द्रव्येष्वधिवासे विवर्जिते ॥ २७।१३ ॥  
हुत्वा वैष्णवमार्षञ्च विष्णुसूक्तं तथैव च ।  
जलाधिवासं त्रियहमेकाहं वापि कालयेत् ॥ २७।१४ ॥  
यज्ञालये महावेद्यां कृतायामप्रमाणतः ।  
अन्यदेशकृतायां वा विहीनायां च शोभनैः ॥ २७।१५ ॥  
तत्तद्देशाधिदैवत्यं वैष्णवं विष्णुसूक्तकम् ।  
श्रीभूदैवत्यं च हुत्वैव यथोक्तं पुनराचरेत् ॥ २७।१६ ॥  
ध्रुवबेराक्षिमोक्षान्ते यदि बेरं न शोधयेत् ।  
विपरीते ऽपि वा हुत्वा वैष्णवं विष्णुसूक्तकम् ॥ २७।१७ ॥  
पुरुषसूक्तं रौद्रमार्षं वारुणं च पुनश्चरेत् ।  
अग्निकुण्डान्यविधिना कृतान्यालक्ष्य सत्वरम् ॥ २७।१८ ॥  
ब्राह्मं सौम्यमथाग्नेयं विधिना कारयेत्ततः ।  
अप्रमाणेषु कूर्चादिष्वाज्यपात्र स्रुवादिषु ॥ २७।१९ ॥  
मिन्दाहुती च सावित्रं व्याहृतीश्च हुनेद्बधः ।  
पञ्चाग्निषु यथास्थानं प्रोक्षणोल्लेखने कृते ॥ २७।२० ॥  
मथिताग्नावलाभे तु प्राप्य चाचार्यमन्दिरम् ।  
अथ वा श्रोत्रियागारादाहृत्याग्निं समाचरेत् ॥ २७।२१ ॥  
निधाय गार्हपत्येग्निमाघारं जुहुयाद्बुधः ।  
वैष्णवं भूमिदैवत्यमाग्नेयं च हुनेत्क्रमात् ॥ २७।२२ ॥  
तमग्निं वर्धयित्वातु दक्षिणाग्नौ प्रणीय च ।  
तत आहवनीयाग्नावावसध्ये ततः परम् ॥ २७।२३ ॥  
सभ्ये पद्मानले चैवं क्रमात्प्रणयनं चरेत् ।  
विपरीते प्रणयने तत्तन्मन्त्रविवर्जिते ॥ २७।२४ ॥  
वैष्णवं पावकं ब्राह्मंसौम्यं हुत्वा पुनश्चरेत् ।  
तत्तदग्निषु चाघारात्पूर्वं तेषामथान्तरा ॥ २७।२५ ॥  
नगच्छेद्यदि गच्छेत्तु तत्तद्दिक्पालदैवतम् ।  
वैष्णवं पावकं चेति प्रायश्चित्तं हुनैत्क्रमात् ॥ २७।२६ ॥  
उत्पन्ने मथिताग्नौ तु शान्ते तत्र प्रमादतः  
आदौ प्रणयनादर्वागथवाग्निषु सर्वशः शान्तिं यथोदितां कुर्यादग्नि सूक्तं सहस्रशः) ।  
तण्डुलैर् एकजातीयैर्द्विप्रस्थैः पाचयेच्चरुम् गव्यं च नवनीतं च लौकिकानलसंस्कृतम् ॥ २७।२७ ॥  
संस्कारकाले संस्कुर्यात्तदग्निं मन्त्रवत्तदा ।  
आज्यस्थाल्यामथ चरौ मक्षिकादिः पतेद्यदि ॥ २७।२८ ॥  
तद्व्यपोह्यान्यदादाय प्राजापत्यं च पावकम् ।  
वैष्णवं च हुनेदाज्ये त्वलब्धे नूतने पूनः ॥ २७।२९ ॥  
व्यपोह्य दोषं तं दर्भैरुद्दीप्योत्पूय चाचरेत् ।  
आघारिते ऽग्नौ नष्टे तु "अयं ते योनिऽ मुच्चरन् ॥ २७।३० ॥  
आरोपयेच्च समिधं तद्भस्मनि यथार्हतः ।  
"उद्बुद्ध्यऽस्वेति निक्षिप्य विधिना लौकिके ऽनले ॥ २७।३१ ॥  
विच्छिन्नं मिन्दाहुती च वैष्णवं व्याहृतिपूर्वकम् ।  
परिस्तरादिद्रव्याणां दाहे भेदे ऽथ नाशने ॥ २७।३२ ॥  
पुनस्तत्तच्च संयोज्य महाव्याहृतिपूर्वकम् ।  
आग्नेयं मिन्दाहुती च वैष्णवं च हुनेद्बुधः ॥ २७।३३ ॥  
पात्रे ऽनुक्ते स्रुवं पात्रं गृह्णीयाद्धोमकर्मणि ।  
हविर्विशेषे ऽनु क्तेतु घृतं वा सघृतं चरु ॥ २७।३४ ॥  
द्रव्ये प्रमाणहीने तु कापिलेन घृतेन वै ।  
वैष्णवं विंशतिर्हुत्वा पश्चात्कार्यं समाचरेत् ॥ २७।३५ ॥  
प्रायश्चित्तानले ऽनुक्ते छुल्ल्यां नित्यानले ऽपि वा ।  
क्रियाहीने विपर्यासे मन्त्राणां सङ्करे ऽपि वा ॥ २७।३६ ॥  
वैष्णवं व्याहृतीश्चैव व्याहृत्यन्तं हुनेत्क्रमात् ।  
पुण्याहहीने पुण्याहमन्त्रान् द्वादशशो जपेत् ॥ २७।३७ ॥  
वास्तुहोमविहीने तु तन्मन्त्रान् दशशो हुनेत् ।  
प्रायश्चित्तविशेषे यद्यनुक्ते वैष्णवं ततः ॥ २७।३८ ॥  
विष्णुसूक्तं पौरुषं च सूक्तं हुत्वा समाचरेत् ।  
रत्नप्रतिनिधी रुक्मं धातूनां पारदं तथा ॥ २७।३९ ॥  
बीजानां च यवाः प्रोक्ताः पूर्वालाभे परस्स्मतः ।  
रत्नानां प्रणिधिं गृह्य वैष्णवं विष्णुसूक्तकम् ॥ २७।४० ॥  
दिग्दैवत्यं वैष्णवं च धातूनामथ तत्परम् ।  
बीजानां प्रणिधिं गृह्य वायव्यं वैष्णवं तथा ॥ २७।४१ ॥  
हुने द्विंशतिवारं तु प्रत्येकं दोषशान्तये ।  
वस्त्रेलक्षणहीने वा युक्ते छेदादिना ततः ॥ २७।४२ ॥  
तत्त्यक्त्वान्यं समाहृत्य श्रीदैवत्यं च वैष्णवम् ।  
अण्डजादिद्वलब्धेषु वस्त्रं प्रत्येकमाहरेत् ॥ २७।४३ ॥  
वैष्णवं श्रीभूदैवत्यं हुत्वा कार्यं समाचरेत् ।  
प्रमाणहीनेषु पुनस्तोरणादिषु चात्वरः ॥ २७।४४ ॥  
पृथग्द्वाराधिदैवत्यं जुहुयाद्विंशतिं बुधः ।  
दर्भरज्ज्वां विहीनायां हुनैदार्षं च वैष्णवम्, ॥ २७।४५ ॥  
कुम्भे प्रमाणहीने वा दोषयुक्ते ऽपि वा तथा ।  
वस्त्राभ्यां वर्णचिह्नैश्च हीने नात्रवसेद्धरिः ॥ २७।४६ ॥  
यत्नेन तानि निक्षिप्य वैष्णवं विष्णुसूक्तकम् ।  
पुरुषसूक्तं ब्राह्मं च मुनिमन्त्रांश्च पावकम् ॥ २७।४७ ॥  
जुहुयाद्दशकृत्वन्तु विप्राणां भोजनं चरेत् ।  
आचार्यदक्षिणान्दद्यात्सफलं भवति ध्रुवम् ॥ २७।४८ ॥  
भिन्ने तु साधिते कुम्भे वैष्णपं विष्णुसूक्तकम् ।  
पुरुषसूक्तं ब्राह्ममैन्द्रमाग्नेयं चार्षमेव च ॥ २७।४९ ॥  
हुत्वा विंशतिकृत्वन्तु दद्यादाचार्यदक्षिणाम् ।  
ब्राह्मणान् भोजयित्वैव सम्पूज्यैव च वैष्मवान् ॥ २७।५० ॥  
अन्यत्कुम्भं समाहृत्य पूर्ववत्साधयेद्बुधः ।  
स्पृष्टे तु साथिते कुम्भे पतितैः कुक्कुटादिभिः ॥ २७।५१ ॥  
तद्व्यपोह्यार्यदादाय पूर्ववत्साधयेत्तथा ।  
वैष्णवं विष्णुसूक्तं च पुरुषसूक्तं तथैव च ॥ २७।५२ ॥  
ब्राह्मं सौरमथाग्नेयमष्टाधिकशतं यजेत् ।  
आचार्यदक्षिणां दद्याद्वैष्णवान् पूजयेद्विधिः ॥ २७।५३ ॥  
स्पर्शदुष्टे तथा बेरे स्नपनं शास्त्रतश्चरेत् ।  
पूर्वोक्तां निष्कृतिं कृत्वा पश्चात्कार्यं समाचरेत् ॥ २७।५४ ॥  
न्रुवादीनामलाभेतु स्रुवेणैव हुनेद्धविः ।  
श्वकुक्कुटाद्यैस्संस्पृष्टे कुण्डे तं तं व्यपोह्य च ॥ २७।५५ ॥  
कुण्डं तु पूर्ववत्कृत्वा कृत्वाघारं यथाविधि ।  
आग्नेयं वैष्णवं पञ्चवारुणं मूलहोमकम् ॥ २७।५६ ॥  
शतशो जुहुयात्कुर्याद्ब्राह्मणानां च भोजनम् ।  
अलाभे समिधां कृह्य पालाशीर्वटसम्भवाः ॥ २७।५७ ॥  
आग्नेयं वैष्णवं ब्राह्मं हुत्वाकार्यं समाचरेत् ।  
दर्भान् कुशान्वा समिधो मासातीतान् प्रगृह्य च ॥ २७।५८ ॥  
वारुणं वैष्णवं ब्राह्मं सौम्यमाग्नेयमेव च ।  
आदित्यं जुहुयाच्चैव दोष शान्तिर्भवेत्तथा ॥ २७।५९ ॥  
दधि क्षीरं गृहीतं चेदाजं माहिषमेव वा ।  
वैष्णवं ब्राह्ममाग्नेयं सौरं च व्याहृतीर्हुनेत् ॥ २७।६० ॥  
अनुक्तदेशादानीता मृदो वा वालुकास् तथा ।  
अग्निकुण्डार्थमाहृत्य वारुणं वैष्णवे हुनेत् ॥ २७।६१ ॥  
आर्द्रं सधूमं दुर्गन्धं लेपयुक्तं सकण्टकम् ।  
जन्तुयुक्तं क्षिपेद्वह्नाविन्धनं तत्परित्यजेत् ॥ २७।६२ ॥  
अन्यत्प्रक्षिप्य चाग्नेयं वैष्णवं व्याहृतीर्हुनेत् ।  
वस्त्रादिद्रव्ये दर्भेषु प्रपायां कूट एव वा ॥ २७।६३ ॥  
दग्धायामग्निना ब्राह्मं वैष्णवं सौरमेव च ।  
आग्नेयं वैष्णवमिति प्रत्येकं दशशो हुनेत् ॥ २७।६४ ॥  
कलशन्यासरचनाविपर्याने तु वैष्णवम् ।  
पङ्क्तीशदैवत्यं च हुनेत्ततश्शास्त्रवदाचरेत् ॥ २७।६५ ॥  
स्नपने तु विपर्याने बेरस्य जुहुयाद्बुधः ।  
पञ्चवारुणमन्त्रांश्च वैष्णवं च यथाविधि ॥ २७।६६ ॥  
शयने चेद्विपर्यासो वैष्णवं श्रीमहीमनून् ।  
कलशस्नानशयने प्रत्येकं दशशो हुनेत् ॥ २७।६७ ॥  
हीने वा विपरीते वा तत्र हौत्रप्रशंसने ।  
ब्राह्मं मुनीन्द्रमन्त्रांश्चहुनेत्पारिषदामपि ॥ २७।६८ ॥  
अवाहनादावर्चायां विपरीते विवर्जिते ।  
वैष्णवं विष्णुसूक्तं च ब्राह्मं रौन्द्रं हुनेद्दश ॥ २७।६९ ॥  
सर्वेषामुक्तहोमानां विपरीते विवर्जिते ।  
पद्माग्नौ वैष्णवं विष्णुसूक्तं सूक्तं च पौरुषम् ॥ २७।७० ॥  
शयानमुद्धरेद्देवमकाले चाप्यमन्त्रकम् ।  
हुत्वा श्रीभूमिदैवत्यं चतुष्कृत्वन्तु शाययेत् ॥ २७।७१ ॥  
हीने चाध्ययने सारस्वतमष्टाधिकं शतम् ।  
प्रायश्चित्तं च हुत्वैव यथाशास्त्रं समाचरेत् ॥ २७।७२ ॥  
यथालाभं च गृह्णीयादलाभे षोडशर्त्विजाम् ।  
तन्त्रेण कारयेत्सर्वमेष शास्त्रविधिस्स्मृतः ॥ २७।७३ ॥  
प्रतिष्ठायामुत्सवेवा तथान्यच्छुभकर्मणि ।  
कुर्वतां तु पुरश्चर्यामाचार्यस्य र्त्विजां तथा ॥ २७।७४ ॥  
आस्नानाद्दीक्षितानां तु नाशौचःपरिकीर्तितः ।  
मोहादनुष्ठिताशौचाःपतन्तिनरके ऽशुचौ ॥ २७।७५ ॥  
गृह्णीया त्संस्कृतांस्तान्वा पुनरन्यानथापि वा ।  
आचार्य स्थ्सापकादींस्तु भर्त्सनादिकमाचरन् ॥ २७।७६ ॥  
वैष्णवं विष्णुसूक्तं च सूक्तं पौरुषमेव च ।  
ब्राह्मं सारस्वतं हुत्वा ताननुज्ञाप्य चाचरेत् ॥ २७।७७ ॥  
आचार्यदक्षिणाकाले ऽतीते हुत्वा तु वैष्णवम् ।  
मुनिमन्त्रञ्च जुहुयात्पृथगष्टोत्तरं शतम् ॥ २७।७८ ॥  
यथोक्तदक्षिणां दद्यादर्थलोभं न कारयेत् ।  
ब्राह्मणानामन्नदाने विहीने शान्तिमाचरेत् ॥ २७।७९ ॥  
त्रियहं तु महाशान्ति स्तद्दोषविनिवारिणी ।  
हन्त्यल्पदक्षिणो यागः फलं दद्यात्सदक्षिणः ॥ २७।८० ॥  
यज्ञस्य दक्षिणा जीवस्तस्माद्यत्नेन पालयेत् ।  
इयं तात्कालिकीज्ञेया भूमिमग्रे प्रदापयेत् ॥ २७।८१ ॥  
अर्चकस्यार्चनार्धं च कुटुम्बार्थं विशेषतः ।  
भूमिभोगमकल्प्यैव महाशान्तिं समाचरेत् ॥ २७।८२ ॥  
असङ्कल्पितवृत्तिस्तु देवावासो न वर्धते ।  
अर्चकः प्रणिधिर्यस्माद्राज्ञो राष्ट्रस्य कल्पते ॥ २७।८३ ॥  
तस्मात्समाहितः कुर्याद्यथा पूजा न लुप्यते ।  
आपद्यपि च कष्टायां पूजामेतां न लोपयेत् ॥ २७।८४ ॥  
यदैव लुप्यते पूजा येन केनापि हेतुना ।  
अग्रेर्ऽचकमियाद्दोष आर्द्रमेषो ऽपराध्यति ॥ २७।८५ ॥  
तस्माद्दायेन भूम्यादि स्थिरदानेन सादरम् ।  
रूढाधिकार एवाग्रे प्रवर्तेतार्ऽचनेर्ऽचकः ॥ २७।८६ ॥  
यस्मादर्चनहीने तु राजराष्ट्रादिसङ्क्षयः ।  
तद्ग्रामवासिनस्तस्माद्राजा राष्ट्रगता अपि ॥ २७।८७ ॥  
भगवत्पूजनाहेतो रुपकुर्युः प्रयत्नतः ।  
आर्द्रापराधो भवति यस्माद्दोषेषु पूजकः ॥ २७।८८ ॥  
तं वृत्तिकर्शितं दृष्य्वा राजा च ग्रामवासिनः ।  
सुखितं तं तथा कुर्युर्यथा देवस्तथार्चकः ॥ २७।८९ ॥  
दत्वृत्तिमधिकां चापिन शङ्केयुरसूयवः ।  
यथार्हमुपयुञ्जीरन् स्वशक्तिं तत्सुखाय वै ॥ २७।९० ॥  
प्रतिष्ठान्ते तु विधिवदर्चके त्वप्रकल्पिते ।  
आसुरी सा भवेदर्चा कर्ता नैवाप्नु यात्फलम् ॥ २७।९१ ॥  
देवेन सार्थमुद्दिष्टं यत्कुलं पूजकस्य तु ।  
तदतिक्रम्य पूजां तु कारयेदितरेण चेत् ॥ २७।९२ ॥  
रौरवं नरकं याति कर्ता कारयिता च यः ।  
तस्मा त्सर्वप्रयत्नेन शास्त्रोक्तं परिपालयेत् ॥ २७।९३ ॥  
श्वः कार्यमद्य कुर्वीत पूर्वाह्णे चापराह्णिकम् ।  
न हि प्रतीक्षते मृत्युः कर्तव्यो धर्मसङ्ग्रहः ॥ २७।९४ ॥  
न त्य क्तविभवो जातु भवेच्च विभवे सति ।  
यथाशक्ति प्रकुर्वीत विभवांश्च न लोभयेत् ॥ २७।९५ ॥  
अलाभे कौतुकादीनां सुवर्णं न्यस्य वैष्मवम् ।  
विष्णुसूक्तं नृसुक्तं च वायव्यं दिगधीश्वरम् ॥ २७।९६ ॥  
सभ्ये ऽन्तहोमहीने तु वैष्णवं पावकं तथा ।  
व्याहृतीश्च हुनेद्विद्वान् दशकृत्वस्समाहितः ॥ २७।९७ ॥  
अग्निग्रहणहीने तु हुत्वा पूर्वोक्तनिष्कृतिम् ।  
श्रोत्रियावसथादग्निमाहृत्याघारवूर्वकम् ॥ २७।९८ ॥  
नित्यहोमं च जुहुयात्ततः प्रभृति चाचरेत् ।  
ध्रुवादावाहयेद्यस्मात्कौतुकादि चतुर्ष्वपि ॥ २७।९९ ॥  
प्रमादात्कुम्भतीर्थेन तेषामावाहने कृते ।  
"इषेत्वेऽत्यादिना स्नाप्य शीघ्रं शुद्धेन वारिणा ॥ २७।१०० ॥  
अनुमान्य च देवेशं वैष्णवं विष्णुसूक्तकम् ।  
जुहुयात्पौरुषंसूक्तं ध्रुवादावाहयेत्पुनः ॥ २७।१०१ ॥  
अथनित्यार्चनायान्तु प्रायश्चित्तं प्रवक्ष्यते ।  
सूर्योदयाच्च मध्याह्नात्पूर्व मस्तमयादपि ॥ २७।१०२ ॥  
कवाटोद्घाटने हीने नित्याग्नौ वा महानने ।  
वैष्णवं धात्रादिदैवत्यं हुत्वा दौवारिकं तथा ॥ २७।१०३ ॥  
शीघ्रमुद्घाटयेद्द्वारं देवदेवं प्रणम्य च ।  
अमन्त्रकमथान्यैर्वा कवाटोद्घाटने कृते ॥ २७।१०४ ॥  
पूर्वोक्तं जुहुयाच्छान्तिं जपेद्द्वादशसूक्तकम् ।  
मार्जनादिषु हीनेषु निर्माल्येचाप्यशोधिते ॥ २७।१०५ ॥  
वैष्णवं वारुणं हुत्वा वायव्यं शान्तमेव च ।  
यथावत्कारयेत्सर्वं मन्त्रेणैव पुनर्गुरुः ॥ २७।१०६ ॥  
द्रव्यप्रतिनिधिस्तोयमलाभे तेन चाचरेत् ।  
देवस्य स्नपने हीने वैष्णवे वारुणं हुनेत् ॥ २७।१०७ ॥  
"अपो हिऽष्ठादिभिर्मन्त्रैस्स्नावयेन् निष्कृतिर्भवेत् ।  
पश्नान्नित्यं प्रकुर्वीत स्नानं नित्यार्चनोदितम् ॥ २७।१०८ ॥  
अशक्तौस्नापने प्रोक्ष्यं मन्त्रेण कुशवारिभिः ।  
वस्त्रादींश्च व्यपोह्यैव धौतवस्त्रं समर्पयेत् ॥ २७।१०९ ॥  
नित्यं स्नानमशक्यं चेद्विष्णुपञ्चदिनेषु वै ।  
स्नापयेद्देवदेवेशमिति केचिद्वदन्तिहि ॥ २७।११० ॥  
ध्रुवपीठेतु निर्माल्यं संशोध्य पुनरेव च ।  
पुष्पन्यासं प्रकुर्वीत ध्रुवे नित्यार्चनं भवेत् ॥ २७।१११ ॥  
पुष्पन्यासं विनाकुर्यात्कौतुकस्यार्चनं यदि ।  
वैष्णवं विष्णुसूक्तं च पुरुषसूक्तं तधैव च ॥ २७।११२ ॥  
हुत्वा च विष्णुगायत्रीं पुष्बन्यासं क्रमाच्चरेत् ।  
सम्बन्धकूर्चहीनेतु वैष्णवं मुनिमन्त्रकम् ॥ २७।११३ ॥  
हुत्वासन्न्यस्य कूर्चं तु पश्चात्कार्यं समाचरेत् ।  
धात्राद्यर्चनहीने तु तद्दैवत्यं सवैष्णवम् ॥ २७।११४ ॥  
हुत्वार्चयेद् धातृमुखान् तथा परिषदः क्रमात् ।  
उपचारविपर्यासे "क्षमऽन्वेति प्रणम्य च ॥ २७।११५ ॥  
अनुमान्यार्चयेद् देवं हीने चैव तु विग्रहे ।  
तद्देवतामनुं जप्त्वा वैष्णवं च विशेषतः ॥ २७।११६ ॥  
पुनस्तदुपचारादि पूजये त्सर्वविग्रहैः ।  
उक्तद्रव्ये ष्वलब्धेषु पुष्पं तोयमथाक्षतम् ॥ २७।११७ ॥  
गृहीत्वा चैव तत्सर्वं ध्यात्वा देवं समर्चयेत् ।  
अर्चाकाले ऽन्यकालं वा स्मये वा मूषिकादिभिः ॥ २७।११८ ॥  
मरुता वापि विच्छिन्नमजस्रं दीपमादरात् ।  
द्विगुणं तु समुद्दीप्य सौरं रौद्रं च पावकम् ॥ २७।११९ ॥  
वैष्णवं च तथाहुत्वा पुनरर्चनमाचरेत् ।  
तत्काले सर्वदीपानां नाशे दोषो महत्तरः ॥ २७।१२० ॥  
देवं शुद्धोदकैस्स्नाप्य कुशोदैरभिषिच्य च ।  
पूर्वोक्तां निष्कृतिं हुत्वा द्विगुणं तु निदेवयेत् ॥ २७।१२१ ॥  
बहुदीपेषुचैकस्मिन्नष्टे तेनन दुष्यति ।  
मन्त्राणां स्खलने मूर्त्याप्रणवेन सहाचरेत् ॥ २७।१२२ ॥  
अर्चाकाले यवनिकाहीने चैव प्रजापतिम् ।  
वैष्णपं चैव हुत्वा तु पटं कृत्वार्ऽचयेत्पुनः ॥ २७।१२३ ॥  
वेददूषक पाषण्ड पापरोगान्वितैर्जनैः ।  
प्रतिलोमादिभिर्ल्मेच्छैरन्त्यजातिभिरेव च ॥ २७।१२४ ॥  
तत्काले दर्शने हुत्वा वैष्णवं ब्राह्ममेव च ।  
रौद्रं च पावकं हुत्वा व्याहृतीश्च ततोर्ऽचयेत् ॥ २७।१२५ ॥  
यदि चावरणाद्बाह्ये पञ्चाशद्दण्डकान्तरे ।  
मनुष्याणां मृतिस्स्यात्तदुद्धृत्यैवार्चयेद्धरिम् ॥ २७।१२६ ॥  
नैवार्चनं हविर्दानं ततः पूर्वं समाचरेत् ।  
ध्रुवकौतुकयोः कुर्यात्पुष्पन्यासावसानकम् ॥ २७।१२७ ॥  
पश्चात्कालात्यये शान्तिं हुत्वा द्विगुणमर्चयेत् ।  
एककालार्चने हीने द्वितीये द्विगुणं चरेत् ॥ २७।१२८ ॥  
तृतीये त्रिगुणं कुर्यादेकाहेर्ऽचाविवर्जिते ।  
वैष्णवं विष्णुसूक्तं च पुरुष सूक्तं तथैव च ॥ २७।१२९ ॥  
हुनेच्छ्रीभूमिदैवत्यं द्व्यहे तु द्विगुणं भवेत् ।  
त्षहे त्रिगुणमेवन्तु द्वादशाहान्तमाचरेत् ॥ २७।१३० ॥  
अतीते द्वादशाहेतु सन्धायौपासनानले ।  
वैष्णवं विष्णुसूक्तं च पुरुषसूक्तं तथैव च ॥ २७।१३१ ॥  
आलये परिषद्देव मन्त्रान् हुत्वा च शक्तितः ।  
कलशैस्स्नाप्य देवेशमभ्यर्च्य हविरर्पयेत् ॥ २७।१३२ ॥  
मासं हीनेर्ऽचने कुर्यादालयाभिमुखे गुरुः ।  
सभ्याग्नौ वैष्णवं विष्णुसूक्तं सूक्तं च पौरुषम् ॥ २७।१३३ ॥  
हुत्वा श्रीभूमिदैवत्यं सर्वदैवत्यमेव च ।  
कलशैरष्टभिश्च त्वारिंशद्भिस्स्नापयेद्धरिम् ॥ २७।१३४ ॥  
विशेषेण हविर्दद्याद्द्वितीयेद्विगुणं तथा ।  
तृतीये त्रिगुणं चैवं वत्सरानन्तु वर्धयेत् ॥ २७।१३५ ॥  
अतीते वत्सरे चैवं पद्माग्नौ सप्तवासरम् ।  
महाशान्तिं तु हुत्वैव कृत्वा वैष्णवपूजनम् ॥ २७।१३६ ॥  
ब्राह्मणान् भोजयित्वैव शताष्टकलशैः पुनः ।  
संस्नाप्य देवदेवेशं पुनस्थ्सापन माचरेत् ॥ २७।१३७ ॥  
अक्ष्युन्नेषाधिवासौ तु पुनस्थ्सापनकर्मणि ।  
हित्वान्यत्सकलं कर्म पूर्ववत्तु समाचरेत् ॥ २७।१३८ ॥  
हविर्हीने जनास्सर्वेतद्ग्रामस्थास्समीपगाः ।  
पीडिताः क्षुत्पिपासाद्यैर्भवेयुर्व्याधिता अपि ॥ २७।१३९ ॥  
तस्मादतिप्रयत्नेन हविस्सम्य ङ्निवेदयेत् ।  
हीने हविष्येक काले द्वितीये द्विगुणं भवेत् ॥ २७।१४० ॥  
तृतीये त्रिगुणं कुर्यादेकस्मिन् दिवसे गते ।  
वैष्णवं श्रीमहीमन्त्रान् मूर्ति होमं तथा हुनेत् ॥ २७।१४१ ॥  
देवं शुद्धोदकैस्स्नाप्य प्रभूतं तु निवेदयेत् ।  
सोपदंशमपक्वं च शीतं पर्युषितं तथा ॥ २७।१४२ ॥  
पात्रान्तरेष्वनिक्षिप्तं सावशेषं च लङ्घितम् ।  
विवृतं स्रावितं चैव विकृतं दृष्टि दूषितम् ॥ २७।१४३ ॥  
अप्रोक्षितमथास्पृष्ट मगृहीतममुद्रितम् ।  
हविर्निवेदयेच्चेत्तु वैष्णवं श्रीमहीमनून् ॥ २७।१४४ ॥  
आग्नेयं वारुणं चैव वायव्यं दशशो हुनेत् ।  
द्विगुणं तु पुनःकृत्वा प्रभूतं तु निवेदयेत् ॥ २७।१४५ ॥  
निवेद्य चाशुमिस्पृष्टं देवं संस्नाप्य मन्त्रतः ।  
वैष्णवं विष्णुगायत्रीं त्रयस्त्रिंशत्क्रमाद्धुनेत् ॥ २७।१४६ ॥  
जुहुयाद्विधिनाशान्तिं प्रोक्षणैरपि प्रोक्षयेत् ।  
पुण्याहं वाचयित्वैव द्विगुणं चार्चनं हविः ॥ २७।१४७ ॥  
व्रीह्यङ्गारतुषैर्युक्तेशर्करादिविमिश्रिते ।  
निवेदिते तु हविषि मन्त्रेणाष्टाक्षरेण तु ॥ २७।१४८ ॥  
वैष्णप्या चैव गायत्षा मन्त्रैस्संस्तूय वैष्णवैः ।  
"क्षमऽस्वेत्यनुमान्यैव प्रणमयैव च याचयेत् ॥ २७।१४९ ॥  
मक्षिकाद्यैर्जन्तुभिश्च केशाद्यैरपि दूषिते ।  
निवेदिते तु हविषि शुद्धोदैस्स्नाव्यवै हरिम् ॥ २७।१५० ॥  
वैष्णवं विष्णुसूक्तं च श्रीभूदैवत्यमेव च ।  
अष्टोत्तरशतं हुत्वा द्विगुणं तु निवेदयेत् ॥ २७।१५१ ॥  
महाहविषि चैतैन्तु संयुक्ते तत्र दूषितम् ।  
पुरुषाशनमात्रं तु व्यपोह्य तदनन्तरम् ॥ २७।१५२ ॥  
भस्माम्भसाकुशै "रापो हिरण्य पवमानऽकैः ।  
प्रोक्ष्य देवं सुसम्प्रार्ध्य तद्गृहीत्वा निवेदयेत् ॥ २७।१५३ ॥  
पूर्वमर्कोदयात्पक्व मुपदंशमथो हविः ।  
कोष्णं चेदर्पयेत् प्रातरर्चनान्तेन दोषभाक् ॥ २७।१५४ ॥  
पूर्व मस्तमयात्पक्वं तथा सायं निवेदयेत् ।  
असंस्कृतं तु ताम्बूलं लेपकेशान्वितं तथा ॥ २७।१५५ ॥  
जन्तुस्पृष्टं निवेद्यैव वैष्णवंश्रीमहीमनुन् ।  
हुत्वा संस्कृत्य ताम्बूलं पुनरन्यन्निवेदयेत् ॥ २७।१५६ ॥  
अर्चनाङ्गेषु चान्येषु पदार्थेष्वेवमेव हि ।  
दूषितेष्वध हीनेषु तस्य तस्याधिदैवतम् ॥ २७।१५७ ॥  
मन्त्रं स वैष्णवं हुत्वा पुनरन्यैस्समर्चयेत् ।  
अलाभे चैव सर्वेषां पुष्पं तोयं प्रगृह्यच ॥ २७।१५८ ॥  
सङ्कल्प्यैव प्रतिनिधिं तत्तत्स्मृत्वा समर्चयेत् ।  
नित्यहोमे विहीनेतु वैष्णवं दशशो हुनेत् ॥ २७।१५९ ॥  
यथोक्तहोमं द्विगुणमाचरेत्तदनन्तरम् ।  
अग्निसंरक्षणे ऽशक्ता "वयन्ते योऽनिमुच्चरन् ॥ २७।१६० ॥  
समिध्यारोपयेत्कुण्डात्पश्चात्संस्थाप्य लौकिके ।  
न्यस्य "चोपावरोऽहेतिप्रत्यहं जुहुयात्क्रमात् ॥ २७।१६१ ॥  
सुरर्षिमनुजानां तु बलं यस्मात्पृवर्धते ।  
तस्माद्बलिस्समाख्यातस्तदर्थं प्रत्यहं हरिम् ॥ २७।१६२ ॥  
उक्तद्रव्येषु चावाह्य त्रिषु कालेषु देशिकः ।  
अभ्यर्च्य भ्रामयेदेवमशक्तः कर्तुमुत्तमम् ॥ २७।१६३ ॥  
यथोक्तपात्रे निक्षिप्य बलिद्कव्यन्तु केवलम् ।  
तस्योपरि यथोक्तं तु बलिबेरं च विन्यसेत् ॥ २७।१६४ ॥  
शिरसा धारयन् पात्रं त्रिर्द्विर्वा सकृदेव वा ।  
देने ततः परीयाच्च देवागारं प्रदक्षिणम् ॥ २७।१६५ ॥  
अथ हित्वा बलिद्रव्यं शिबिकादौ गजे ऽथवा ।  
अरोप्य याने विधिवत्कारयेच्च प्रदक्षिणम् ॥ २७।१६६ ॥  
प्रातर्भ्रमणहीने तु वैष्मवं सौरसौम्यकम् ।  
प्राजापत्यं च जुहुयाद्धीने चोक्तप्रदक्षिणे ॥ २७।१६७ ॥  
वैष्णवं गारुडं हुत्वा बलिभ्रमणमाचरेत् ।  
हीने प्रातर्बलौ कुर्यान्मध्याह्ने द्विगुणं बलिम् ॥ २७।१६८ ॥  
तथा हीने च मध्याह्ने रात्रौ त्रिगुणमाचरेत् ।  
एकाहे तु बलौ हीने नित्याग्नौ वा महानने ॥ २७।१६९ ॥  
वैष्णवं विष्णुसूक्तं च पुरुषसूक्तं तथैव च ।  
दिग्दैवत्यं च हुत्वा तु प्रदक्षिणनुथाचरेत् ॥ २७।१७० ॥  
देवालङ्कारहीने तु श्रीदैवत्यं यजेद्बुधः ।  
छत्रपिञ्छाद्यलाभे तु वारुणं जुहुयात्तथा ॥ २७।१७१ ॥  
अलाभे चामरादीनां वायव्यं चैव हूयते ।  
दीपालाभे पावकं च व्याहृत्यन्तं यजेत्त्रयम् ॥ २७।१७२ ॥  
द्व्यहे तु द्विगुणं कुर्वात्त्षहे त्रिगुणमेव च ।  
द्वादशाहान्तमेवं स्याद्द्वादशाहे गते ततः ॥ २७।१७३ ॥  
औपासनाग्निमाधाय वैष्णवं विष्णुसूक्तकम् ।  
पुरुषसूक्तं च श्रीभूमिदैवत्यं ब्राह्म मेव च ॥ २७।१७४ ॥  
रौद्रं दिग्देवतामन्त्रं हुत्वैव भ्रमणं चरेत् ।  
माने ऽतीते तु पद्माग्नौ वैष्णवं विष्णुसूक्तम् ॥ २७।१७५ ॥  
नृसूक्तं पारमात्मीकमीङ्कारादीं स्तदालये ।  
परिषद्देवमन्त्रांश्च हुत्वा भ्रमणमाचरेत् ॥ २७।१७६ ॥  
द्विमासे द्विगुणं कुर्यात्त्रिमासे त्रिगुणं चरेत् ।  
वर्धये द्वत्सरान्तं चाप्यतीते वत्सरे पुनः ॥ २७।१७७ ॥  
सभ्यं संसाध्य देवाभिमुखे वा दक्षिणे नलम् ।  
वैष्णवं विष्णुसूक्तं च सूक्तं पौरुषमेव च ॥ २७।१७८ ॥  
श्रीभूम्योश्चैव दैवत्यं सर्वदैवत्यमेव च ।  
हुत्वा चार्यं च सम्पूज्य बल्युद्धरणमाचरेत् ॥ २७।१७९ ॥  
पतिते ऽन्नबलौ भूम्यां भिन्ने जीर्णे च पूर्ववत् ।  
बलिमापाद्य हुत्वा च वैष्णवं गारुडं तथा ॥ २७।१८० ॥  
प्राजापत्यं तु विधिना ततः कुर्यात्प्रदक्षिणम् ।  
बल्युद्धरणकाले तु विघ्नश्चेदापतेत्तदा ॥ २७।१८१ ॥  
सौरं सौम्यं वैष्णवं च हुत्वा पुनरथाचरेत् ।  
पात्रालाभे हविःपात्रं हुनैदादाय वैष्णवम् ॥ २७।१८२ ॥  
प्रमाणहीने ऽन्नबलौ वैष्णवं च प्रजापतिम् ।  
जुहुयाद्दोषदुष्टे तु हविर्निष्कृतिमाचरेत् ॥ २७।१८३ ॥  
आवाहनं विना चान्नबलौ तु भ्रमणेकृते ।  
वैष्णवं विष्णुसूक्तं च पुरुषसूक्तं तथैव च ॥ २७।१८४ ॥  
हुत्वा श्रीभूमिदैवत्यं विधिना भ्रमणं चरेत् ।  
बल्यग्रखण्डे विधिना शान्ताय त्वनिवेदिते ॥ २७।१८५ ॥  
वैष्णवं मूर्तिमन्त्रं च हुत्वैव दशशः क्रमात् ।  
निवेद्य विष्वक्चेनाय प्रदाय मुखवासनम् ॥ २७।१८६ ॥  
पुनश्च बल्युद्धरणं विधिना कारयेत्ततः ।  
अकृते बलिदाने तु प्राश्य पादोदकं हरेः ॥ २७।१८७ ॥  
प्रसादं चापि सम्प्राश्य पुनर्द्विगुणमर्चयेत् ।  
प्रवृत्तायां तु पूजायां हविर्दानान्तमेव च ॥ २७।१८८ ॥  
तीर्थप्रसाददानं वा पादुकाग्रहणं तथा ।  
नशस्तमन्यथा कृत्वा शान्तिहोमं समाचरेत् ॥ २७।१८९ ॥  
पूजान्ते पूजकात्पूर्वमन्यस्तीर्थादिकं पिबेत् ।  
प्रसादं वापि गृह्णीयात्तत्पूजा निष्फला भवेत् ॥ २७।१९० ॥  
महाशान्तिं तथा हुत्वा पुनःपूजां समाचरेत् ।  
तीर्थं पुष्पं ततः क्षीरं गन्धं च तदनन्तरम् ॥ २७।१९१ ॥  
सर्वाण्वपि हवींष्यत्र नागवल्लीदलान्यपि ।  
यद्यन्निवेदितं देवे दद्यादग्रेर्ऽचकाय च ॥ २७।१९२ ॥  
अर्चकस्तु हरिस्साक्षाच्चररूपो यतस्स्मृतः ।  
नित्ये कर्मणि सर्वत्र पूजकं पूर्वमर्चयेत् ॥ २७।१९३ ॥  
आचार्य मर्चकं वाथ तथा नैमित्तिकेर्ऽचयेत् ।  
यद्यवैखानसो विप्रः कदापि हरिमन्दिरे ॥ २७।१९४ ॥  
समिच्छेदग्रसन्मानं तद्देवस्य विमाननम् ।  
यजमानो विपन्नस्स्याद्राजराष्ट्रं विनश्यति ॥ २७।१९५ ॥  
अज्ञानादथ वा मोहादाचले दन्यथायदि ।  
द्विगुणं तु समभ्यर्च्य चान्यद्द्विगुण माचरेत् ॥ २७।१९६ ॥  
अशुचिर्वाप्यनाचारः सदावैखानस श्शुचिः ।  
पिता मृष्यति पुत्राणां विशङ्कं दोषसञ्चयम् ॥ २७।१९७ ॥  
पिता हि भगवान् विष्णुपुत्रास्स्युः पूजका हरेः ।  
तस्मात्तेषु न कुप्येत दीर्घमायुर्जिजीविषुः ॥ २७।१९८ ॥  
अतःपरं प्रवक्ष्यामि निष्कृतिं स्नपनाश्रिताम् ।  
नित्यं नैमित्तिकं काम्यं त्रिविधं स्नपनं भवेत् ॥ २७।१९९ ॥  
विषुवे चायनद्वन्द्वे स्नपनं नित्यमुच्यते ।  
चन्द्र सूर्योपरोगे यन्नैमित्तिकमिति स्मृतम् ॥ २७।२०० ॥  
शेषेषु स्नपनं यत्तत्काम्यं तु परिकीर्तितम् ।  
नित्यस्नापनहीने तु वैष्णवं विष्णुसूक्तकम् ॥ २७।२०१ ॥  
पुरुषसूक्तं वारुणं च दशकृत्वो हुनेत्पुनः ।  
स्नपनं विधिवत्कुर्यान्नि त्यस्नपन निष्कृतिः ॥ २७।२०२ ॥  
ग्रहणे स्नपने हीने पूर्ववन्निष्कृतिं चरेत् ।  
काम्ये च पूर्ववत्कृत्वा शुद्धोदैरभिषेचयेत् ॥ २७।२०३ ॥  
अन्यथा चेन्महादोषो यजमानो विनश्यति ।  
आलयात्पुरतश्चैव उत्तरे वा मनोरमे ॥ २७।२०४ ॥  
उत्तमं स्नपनागारमैशान्यां मध्यमं भवेत् ।  
पश्चिमे दक्षिणे चैवमधमं सम्प्रकीर्तितम् ॥ २७।२०५ ॥  
आग्नेय्यादिषु कोणेषु स्नपने वैष्णवं तथा ।  
विष्णुसूक्तं नृसूक्तं च दिगीशानां मनुं हुनेत् ॥ २७।२०६ ॥  
स्नपनं कारयेत्पश्चादेषा व्यत्यय निष्कृतिः ।  
सन्ध्याकालेतु सम्प्राप्ते निमित्तस्नपने तथा ॥ २७।२०७ ॥  
नैमित्तिकं समाप्यैव नित्यपूजं समाचरेत् ।  
अन्यथा वैष्णवं मन्त्रं शतवारं जपेत्सुधीः ॥ २७।२०८ ॥  
पूर्वरात्रौ प्रतिसरे हीने च शयने तथा ।  
वैष्णवं श्रीमहीमन्त्रान् हुत्वा सौदर्शनं तथा ॥ २७।२०९ ॥  
शय्याधिवासनं हित्वा बन्धयेत्कौतुकं पुनः ।  
एमबेरे कौतुके तु कर्तव्ये शयनं विना ॥ २७।२१० ॥  
बद्ध्वा प्रतिसरं सद्यस्स्नपनं सम्यगाचरेत् ।  
कृते ऽङ्कुरार्पणे हीने स्नपने वैष्णपं तथा ॥ २७।२११ ॥  
सौम्यं श्रीभूमिदैवत्यं वैघ्नं हुत्वाभिषेचयेत् ।  
विनाङ्कुरार्पणं चाथ स्नापयेदिति केचन ॥ २७।२१२ ॥  
प्रमाणहीने ऽधिके वा पङ्क्तौ स्नानावटे ऽपि च ।  
वैष्णवं भूमिदैवत्यं पङ्क्तीशस्य मनुं यजेत् ॥ २७।२१३ ॥  
हीने शान्ताद्यर्चने च वैष्णवं शान्तमेव च ।  
पङ्क्तीशस्यार्चने हीने तन्मन्त्रं च जयादीकान् ॥ २७।२१४ ॥  
इन्द्राद्यर्चनहीने तु तन्मन्त्रं वैष्णवं हुनेत् ।  
कलशेष्वप्रमाणेषु वैष्णवं वायुदैवतम् ॥ २७।२१५ ॥  
आग्नेयं जुहुयान्मृत्सु हीनास्वत्र च वैष्णवम् ।  
भूदैवत्यं च जुहुयान्मृत्सु सर्वास्वयं विधिः ॥ २७।२१६ ॥  
पर्वतेष्यप्रमाणेषु वैष्णवं पावकं हुनेत् ।  
धान्येषु वैष्णवं चैव वायव्यं च हुनेद्बुधः ॥ २७।२१७ ॥  
अङ्कुरेषु विहीनेषु वैष्णवं गारुडं तथा ।  
जुहुयाद्व्याहृतीश्चैव यथार्हं सम्भरेत्पुनः ॥ २७।२१८ ॥  
वर्णहीनेष्वमानेषु मङ्गलेषु तु वैष्णवम् ।  
ऐन्द्रं च जुहुयात्कुर्याद्यथार्हं सम्भरेदपि ॥ २७।२१९ ॥  
पञ्चगव्ये मन्त्रहीने विहीने योगकर्मणि ।  
जुहुयाद्वैष्णवं रौद्रं मन्त्रेणैव सुयोजयेत् ॥ २७।२२० ॥  
उक्तप्रमाणहीनेषु पञ्चगव्यादिषु क्रमात् ।  
प्रधानेषु जलैःपूर्व द्रव्याधिपमनुं तथा ॥ २७।२२१ ॥  
वैष्णवेनैव मन्त्रेण सह हुत्वा समाचरेत् ।  
प्राशनं प्रोक्षं वापि शास्त्रे ऽस्मिन् यत्र चोद्यते ॥ २७।२२२ ॥  
अयमेव विधिर्ज्ञेयः पञ्चगव्यस्य सर्वतः ।  
साधिते कलशेभिन्ने त्वन्यमादाय पूर्ववत् ॥ २७।२२३ ॥  
आपूर्याभ्यर्च्य दशशो वैष्णवं जुहुयात्ततः ।  
कलशानां विपर्यामे तद्धृतेनैव चाप्लुते ॥ २७।२२४ ॥  
वैष्णवं द्रव्यदैवत्यं हुत्वा संशोध्य तत्पुनः ।  
शुद्धोदैस्स्नापयेच् चैव यथावच्च पुनर्न्यसेत् ॥ २७।२२५ ॥  
कृते तु कलशन्यासे श्वकाकादिभिरेव वा ।  
अस्पृश्यैर्वापि संस्पर्शे संसाध्यान्यत्तु पूर्ववत् ॥ २७।२२६ ॥  
शान्तिं वैष्णवमन्त्रांश्च हुत्वा कार्यं समाचरेत् ।  
कृमिकीटादिपतने तत्तद्द्रव्यं परित्यजेत् ॥ २७।२२७ ॥  
अन्यदादाय जुहुयाद्वैष्णवं द्रव्यदैवतम् ।  
रत्नालाभे वैष्णवं तु हुत्वा स्वर्णं तु निक्षिपेत् ॥ २७।२२८ ॥  
वस्त्रालाभे वैष्णवं च श्रीदैवत्यं च हावयेत् ।  
यथोक्तस्नपने हीने कथं चित्स्नपनं चरेत् ॥ २७।२२९ ॥  
अथ वा कारयेच् छुद्धस्नपनं वा विधानतः ।  
अत ऊर्ध्वं प्रवक्ष्यामि प्रायश्चित्तमथोत्सवे ॥ २७।२३० ॥  
कालादिभेदन्तेषां च लक्षणं च पुरोदितम् ।  
पुरस्कृत्य तिथिं केचित् केचिन्नक्षत्रपूर्वकम् ॥ २७।२३१ ॥  
सङ्कल्पयन्त्यवभृथं वरमृक्षापवर्गकम् ।  
अकृते नियते कालं कृते वानियते तथा ॥ २७।२३२ ॥  
कालोत्सवे महान् दोषस्तत्र कुर्यात्तुनिष्कृतिम् ।  
उत्सवात्पूर्वमुद्दिस्य महाशान्तिं त्षहं चरेत् ॥ २७।२३३ ॥  
विज्ञाप्य देवदेवेशं ततः कालोत्सवं चरेत् ।  
अन्यथा तु कृतं कार्यमकृतं स्यादसंशयम् ॥ २७।२३४ ॥  
अन्यस्मिन् वापि मासे तु न कुर्याद्यदि चोत्सवम् ।  
एष एव विधिः प्रोक्तः परस्मिन्वत्सरे कृते ॥ २७।२३५ ॥  
एवं त्रिवत्सरेभ्यस्स्यादत ऊर्ध्वं विशेषतः ।  
सप्ताहन्तु महाशान्तिं कृत्वा तूत्सव माचरेत् ॥ २७।२३६ ॥  
एवे द्वादशवर्षान्तं ततश्चस्थापनं पुनः ।  
तत्र देवो न रमते यो ऽसावुत्सव दैवतम् ॥ २७।२३७ ॥  
यत्र देवालये विष्णुस्थ्साप्यते प्रथमं ततः ।  
तेनैव कारयेत्सर्वमाचार्येणार्ऽचकेन च ॥ २७।२३८ ॥  
तदभावे तु तत्पुत्रैःपौत्रैस् तद्वंशजैस्तथा ।  
तन्नियुक्तैस् तदीयैर्वापूर्वाभावे परैश्चरेत् ॥ २७।२३९ ॥  
अन्यथा क्रियते चेत्तु यजमानो विनश्यति ।  
उत्सवाहस्सु हीनेषु प्रायश्चित्तं समाचरेत् ॥ २७।२४० ॥  
वर्धयेद्वैष्णवं कार्यं ह्रासयेन्न कदा चन ।  
प्रमादाद्वाप्यशक्तौ वा कृत्वा सम्प्रार्थयेद्धरिम् ॥ २७।२४१ ॥  
महाशान्तिं तु हुत्वैव शेषं कुर्यात्प्रयत्नतः ।  
एष एव विधिर्वृद्धौ स तु श्रेयो ऽभिवृद्धिदः ॥ २७।२४२ ॥  
यदा त्ववभृथेदैवात्कृते विनिमयेन तु ।  
असङ्कल्पितवत्कुर्यात्तत्र पूर्वोक्त निष्कृतिः ॥ २७।२४३ ॥  
प्रमादाद्बुद्धिपूर्वं वा तत्तद्वेलोत्सवादिषु ।  
अकृतेषु यथाशास्त्रं कृत्वा तन्त्रेण वैपुनः ॥ २७।२४४ ॥  
मन्त्रेण वा पुनस्सूक्ष्मं काले ऽवभृथमाचरेत् ।  
यज्ञस्यापभृथो ऽन्तस्स्यान्नोत्सवस्तदनन्तरम् ॥ २७।२४५ ॥  
अकृतोत्सवकार्याणि यथोक्तं पूर्वमाचरेत् ।  
नित्योत्सवं हरेः कुर्यान्नित्यश्री र्नित्यमङ्गलः ॥ २७।२४६ ॥  
हरिर्नारायणो देवो नालं देवा स्तमर्चितुम् ।  
आचार्ये यजमाने वा पूजके ऽन्यपदार्थिनि ॥ २७।२४७ ॥  
नष्टे सद्यस्तदान्यन्तु वरयित्वा समाचरेत् ।  
न दैवं प्रतिबध्नाति कार्यं यत्कर्म मानुषम् ॥ २७।२४८ ॥  
देवेशमनुमान्याथ महाशान्तिं तु पद्मके ।  
समृतो ब्रह्ममेधार्ऽहः पूतं तद्गात्रमुच्यते ॥ २७।२४९ ॥  
सर्वे पदार्थिनः प्रोक्ता गुरुपूर्वाःपदार्थिनः ।  
ग्रामान्तरं प्रयाते तु दीक्षामध्ये पदार्थिनि ॥ २७।२५० ॥  
अस्पृश्यस्पर्शदोषेण सुरापानादिना तथा ।  
अनुक्तदोषैर्वा दुष्टे रोगाच्छौचाद्यसम्भवे ॥ २७।२५१ ॥  
शावाद्याशौसयोग्ये वा शवानुगमने तथा ।  
वाहने दाहने चैव प्रेतान्नश्राद्धभोक्तरि ॥ २७।२५२ ॥  
श्राद्धस्य याजके श्राद्धशिष्टभोक्तरिभोक्तरि ।  
दोषस्स्याद्विधिना तत्र महाशान्तिमथाचरेत् ॥ २७।२५३ ॥  
श्राद्धकर्तिरि नो दोष स्तत्र दाता भवेत्सहि ।  
परान्नेन मुखं दग्धं हस्तौ दग्धौ प्रतिग्रहात् ॥ २७।२५४ ॥  
परस्त्रीभिर्मनोदग्धं ब्रह्मशापः कुतः कलौ ।  
दीक्षामध्ये नान्यदीक्षां गर्भदीक्षां विना चरेत् ॥ २७।२५५ ॥  
विधुरे यजमाने तु दीक्षितः पुरुषो भवेत् ।  
सदारो वा प्यदारोवा दीक्षितस्स्यात्कलत्रवान् ॥ २७।२५६ ॥  
दम्पती यजमानो चेदयमभ्युदयो भवेत् ।  
अनग्निमत्यदारे वा गुरौ तं तु न दीक्षयेत् ॥ २७।२५७ ॥  
अन्यस्मिन् पदभाजी स्याद्यथासम्भवमादरः ।  
वैधुर्यसम्भवे त्वेषां मध्ये दुष्यन्ति नैव ते ॥ २७।२५८ ॥  
वत्सराशौचमितरच्चाशौचं न प्रवर्तते ।  
मातापित्रोर्मृतौ यत्तु प्रोक्तमभ्युदये पुनः ॥ २७।२५९ ॥  
ध्वजारोहणहीने तु कृते निष्फल उत्सवः ।  
कृत्वैवारोहणं तस्माद्ध्वजस्योत्सवमाचरेत् ॥ २७।२६० ॥  
ध्वजस्यारोहणं कृत्वा नाचरेद्यदि चोत्सवम् ।  
अज्ञानादर्थलोभाद्वामासे ऽ न्यस्मिन्त्समाचरेत् ॥ २७।२६१ ॥  
नकुर्याच्चेद्द्वितीये तु मासे कर्ता विनश्यति ।  
तस्मान्निष्कृतिमब्जाग्नौ हुत्वा तूत्सवमाचरेत् ॥ २७।२६२ ॥  
वैष्णवं विष्णुसूक्तं च नृसूक्तं चैव गारुडम् ।  
ध्वाजं शान्तं च चक्रं च तथैवोत्सवदैवतम् ॥ २७।२६३ ॥  
व्याहृत्यन्तं च हुत्वा तु वैष्णवान् पूज्य चाचरेत् ।  
ध्वजस्य लक्षणं वक्ष्ये येन मानेन कारयेत् ॥ २७।२६४ ॥  
विमानेन समं वाथ पादेनार्ऽधेन वाधिकम् ।  
पादेनार्धेन हीसं वा पञ्चधापि प्रकल्पयेत् ॥ २७।२६५ ॥  
जयश्रीकीर्तिविजयमङ्गलाख्याः प्रकीर्तिताः ।  
अर्धहीनं न कुर्वीत तदेवागतिकं भवेत् ॥ २७।२६६ ॥  
तस्माच्चहीनं नैव स्यादधिकं स्यात्तु शक्तितः ।  
अवक्रमृजुमन्येनासम्बद्धं कीलितादिभिः ॥ २७।२६७ ॥  
श्लक्ष्णं मनोहरं दारु गृहीत्वाखण्डमुत्तमम् ।  
तं चतुर्दशधा कुर्याम्मालाग्रे तेन कारयेत् ॥ २७।२६८ ॥  
भागमेकं विहायाग्रे तत्र कुर्यात्त्रिमेखलाः ।  
मेखलानामथायामस्तद्भागेन समो भवेत्, ॥ २७।२६९ ॥  
त्रितालविस्तृतं कुर्याद्दण्डविस्तृतमेव वा ।  
अन्तरं च समं तेषां तिस्रः कुर्यात्तु यष्टिकाः ॥ २७।२७० ॥  
यष्टी द्वे पुरतः कुर्यात्पश्चादेका विधीयते ।  
सर्वत्र किङ्किणीनां तु कुर्याच्छतम शेषतः ॥ २७।२७१ ॥  
पश्चाच्छेषं त्रिधा कुर्याच्चतुर्धा वा ध्वजं बुधः ।  
अष्टाश्रं च षडश्रं च चतुरश्रं च वृत्तकम् ॥ २७।२७२ ॥  
मूलादारभ्य कुर्वीत चतुर्धा विहितं ध्वजम् ।  
त्रिधा कृते न कुर्यात्तु षडश्रं शेषमाचरेत् ॥ २७।२७३ ॥  
आद्यं भागं त्रिधा कृत्वा केचिदेवं प्रकुर्वते ।  
शिखरं शिर इत्याहुरर्धेन शिखरं भवेत् ॥ २७।२७४ ॥  
प्रमादात्पतितं गृह्य शिखरं स्थापयेद्विधिः ।  
स्पुटितेवाथ भिन्ने वा बिम्बस्योक्तवदाचरेत् ॥ २७।२७५ ॥  
अधिष्टिते तु शिखरे द्विजैर्गृध्रादिभिस्सकृत् ।  
विष्ठादिकरणे वापि उषिते वा निरन्तरम् ॥ २७।२७६ ॥  
वास्तुहोमं च हुत्वैव पर्यग्निकरणं चरेत् ।  
एष एव विधिः प्रोक्तो विमानशिखरादिषु ॥ २७।२७७ ॥  
अधिष्ठानेन पादेन प्रस्तरेण च संयुतम् ।  
ध्वजमूले त्विष्टकाभिर्वेदिं कुर्यान्मनोहराम् ॥ २७।२७८ ॥  
न तामप्यधितिष्ठेत नरो दीर्घं जिजीविषुः ।  
किं पुनस्तत्र वक्तव्यमालयाद्यवरोहणे ॥ २७।२७९ ॥  
विमानं विष्णुरूपं स्यान्न तत्पादादिवा क्रमेत् ।  
धामप्रदक्षिणे पूर्वं कुर्यात्तत्र नमस्त्रियाः ॥ २७।२८० ॥  
न लङ्घयेद्ध्वजछायां प्रदक्षिणविधिं विना ।  
गोपुरस्य विमानस्य प्राकारस्यालयस्य च ॥ २७।२८१ ॥  
प्रमादादतिलङ्घ्यैव प्राणायामशतं चरेत् ।  
शिवदृष्टिं विष्णुवृष्ठं दुर्गायाः पार्श्वतो दृशम् ॥ २७।२८२ ॥  
विघ्नेशस्योर्ध्वदृष्टिं च तीक्ष्णमाहुर्मनीषिणः ।  
यावच्छावतरेच् छाया तावती दोषभूमिका ॥ २७।२८३ ॥  
दोषभूमिं परित्यज्य निवासं परिकल्पयेत् ।  
त्यागे सम्पत्समृद्धिस्स्यादन्यथा विपरीतकृत् ॥ २७।२८४ ॥  
रध्यादिभिर्यथा भूयादन्तरं तन्न दोषकृत् ।  
अथ वा शतदण्डान्तं त्यक्त्वान्वे वसतिं जगुः ॥ २७।२८५ ॥  
यावद्धामायतं दावत्पृष्ठं वा मुघमेव वा ।  
ततोधिकं तच्च तच्च केचिदाहुर्मनीषिणः ॥ २७।२८६ ॥  
ध्वजं नित्यमुशन्त्येके यत्रैको ह्यनवायिषु ।  
तत्रारोहणकर्मादि नेच्छन्ति परमर्षयः ॥ २७।२८७ ॥  
औत्सवं ध्वजमास्थाप्य तत्र कार्यं प्रकुर्वते ।  
ध्वजमेकं तु सर्वत्र केचिदाहुर्मनीषिणः ॥ २७।२८८ ॥  
अतः परं प्रवक्ष्यामि ध्वजदण्डे तु निष्कृतिम् ।  
प्रमादात्पतिते भूम्यां ध्वजे वातादिना दृढे ॥ २७।२८९ ॥  
अभग्ने वाथ भग्ने वा ध्वजं तत्र पूनः क्षिपेत् ।  
अभग्ने तं ध्वजं गृह्य कृत्वा मन्त्रेण तक्षणम् ॥ २७।२९० ॥  
अधिवासादिकं कृत्वा तत्थ्साने स्थापयेद्बुधः ।  
भग्ने ध्वजे न सग्राह्यस्तमप्सु विधिना त्यजेत् ॥ २७।२९१ ॥  
ततो ऽन्यं ध्वजमादाय स्थापयेदविलम्बितम् ।  
चोराद्यैर्बुद्धिपूर्वं वा पातिते पूर्ववद्विधिः ॥ २७।२९२ ॥  
तत्राधिकं प्रकुर्वीत शिल्पिभिस्तक्षणं पुनः ।  
अभग्नध्वजवत्कुर्यादन्यत्पूर्ववदत्वरः ॥ २७।२९३ ॥  
भागेनानुपयुक्तस्य ध्वजस्य त्याज्यतैव हि ।  
दुष्टभागस्य दानेन न कदाचित्परिग्रहः ॥ २७।२९४ ॥  
अथ वा सुदृडं गृह्य प्रतिष्ठां महतीं चरेत् ।  
दुष्टं भागं व्यपोह्यैव प्रमाणं लक्षयेत्पुनः ॥ २७।२९५ ॥  
प्रमाणमप्रमाणं वा ध्वजं नान्येन दारुणा ।  
संयुतां वर्धितां कुर्यादेष सार्वत्रिको विधिः ॥ २७।२९६ ॥  
यन्तु ताम्रादिना कुर्याल्लोहेन कवचादिकम् ।  
बालालयं प्रकल्प्यैव तत्रकार्यं समाचरेत् ॥ २७।२९७ ॥  
स्थितमेव ध्वजं कुर्यान्न तु तं चालयेत्क्वचित् ।  
दग्धं ध्वजं परित्यज्य पुनरन्यं समाहरेत् ॥ २७।२९८ ॥  
ध्वजे ऽन्त्यजातिभिस्स्पृष्टे महाशान्तिमथाचरेत् ।  
तैस्समीपमुपेतैन्तु सहस्राहुतिमाचरेत् ॥ २७।२९९ ॥  
पतिते वात्यया चैवं ध्वजस्य शिखरे तथा ।  
मेखलासु च तत्सर्वं नवीकृत्य यथाविधि ॥ २७।३०० ॥  
ध्वजदण्डे तु संयोज्य प्रतिष्ठां पुनराचरेत् ।  
ध्वजस्य चलने चापि प्रमादाद्व्रश्चने तथा ॥ २७।३०१ ॥  
भग्नाभग्न ध्वजस्योक्तनिष्कृतिं तु समाचरेत् ।  
एष एव विधिः प्रोक्तो दण्डेष्वन्वेषु सर्वतः ॥ २७।३०२ ॥  
अशन्यादिनिपातेन धामन्यन्तरिते यदि ।  
देवे नष्टे ध्वजे सुस्थे ध्वजस्याराधनं भवेत् ॥ २७।३०३ ॥  
आलयं च पुनःकृत्वा तमेवाराधयेद्ध्वजम् ।  
निरीक्ष्यत्रीणि वर्षाणि देवागारे त्वनिर्मिते ॥ २७।३०४ ॥  
तत्र देवो न रमते तद्ध्वजं तु त्यजेत्सुधीः ।  
अथ वा यत्र कुत्रापि प्रतिष्ठाप्य समर्चयेत् ॥ २७।३०५ ॥  
अथ वक्ष्ये ध्वजस्थानं यथाशास्त्रविनिश्चितम् ।  
पिठगोपुरयोर्मध्ये पञ्चभागं प्रकल्प्य च ॥ २७।३०६ ॥  
पीठात्त्यक्त्या चतुर्भागं पञ्चमे ध्वजसंस्थितिः ।  
तत्सन्धौ तु प्रशस्तं स्याद्यथा सम्फवमाचरेत् ॥ २७।३०७ ॥  
यदि प्राकारबाह्ये स्याद्ध्वजश्शास्त्रवदाचरेत् ।  
अनुक्तस्थाननिहितं तं च शास्त्रवदाचरेत् ॥ २७।३०८ ॥  
अशक्तौ पुनरन्यं च प्राकारं कारयेत्क्रमात् ।  
देवदृग्विषयं कुर्याद्ध्वजं लैवापरोक्षयेत् ॥ २७।३०९ ॥  
यदा चान्यालयैर्वापि गोपुरादिभिरेव वा ।  
अभ्यन्तरं भवेच्चेत्तु छिद्रं कुर्यात्तु दृक्पथे ॥ २७।३१० ॥  
वृक्षाद्यैःपतितैर्नष्टे चालिते ऽवनते ऽपि च ।  
तद्ध्यजं पूर्ववत्कुर्यात्त्रिमासाभ्यन्तरे ऽत्वरः ॥ २७।३११ ॥  
कृम्यादिभिर्विहङ्गैर्वाकोटरादौ कृते ध्वजे ।  
कृत्वा बालालयं पश्चात्समीकृत्यार्चयेत्पुनः ॥ २७।३१२ ॥  
रज्जुबन्धादिकरणे ध्वजस्यारोहणे कृते ।  
बालालयं न तत्र स्याद्वास्तुशुद्धिं समाचरेत् ॥ २७।३१३ ॥  
प्राक्षयेत्पञ्चगव्यैस्तु ध्वजमन्त्रेण हूयते ।  
अत ऊर्ध्वं प्रवक्ष्यामि निष्कृतावर्चनक्रमम् ॥ २७।३१४ ॥  
उक्तेन विधिना यत्र नष्टे दुष्टे ऽपि वा ध्वजे ।  
पुनस्थ्सापनपर्यन्तं कुर्याद्वेणुध्वजं शुभम् ॥ २७।३१५ ॥  
अथ वा कारयेद्विद्वान् सुवर्णरजतादिभिः ।  
ध्वजं तालोन्नतं स्थाप्य गर्भगेहे तु पूजयेत् ॥ २७।३१६ ॥  
अधिवासादि तत्सर्वं प्रतिष्ठोक्तवदाचरेत् ।  
अचलो वेणुदण्डः स्याद्गर्भगेहे भवेच्चलः ॥ २७।३१७ ॥  
उत्सवादौ तु सर्वत्र वेणुदण्डं समाचरेत् ।  
चलदण्डो वेणुदण्ड इति स्यादुत्सवेद्वयम् ॥ २७।३१८ ॥  
उत्सवादौ प्रवृत्ते तु उक्तदोषे त्वयं विधिः ।  
ध्वजस्थं गरुडं तस्मादवमुच्य समाहितः ॥ २७।३१९ ॥  
नीत्वातु यागशालायां संस्थाप्य तु समर्चयेत् ।  
वेणुदण्डं प्रतिष्ठाप्य सद्यस्तस्मिन् प्रयोजयेत् ॥ २७।३२० ॥  
महाशान्तिं तथा कुर्यात्सहस्राहुतिमेव च ।  
वैष्णवं विष्णुदैवत्यं गारुडं ध्वाजमेव च ॥ २७।३२१ ॥  
सौदर्शनं च कूश्माण्डान् शतमष्टाधिकं यजेत् ।  
तथैव दीपदण्डस्य भवेत्सर्वत्र चक्रमः ॥ २७।३२२ ॥  
ध्वजे नारोपयेद्दीपं दीपदण्डः पृथग्भवेत् ।  
तत्र दीपं समारोप्य न लभेत्फलमव्ययम् ॥ २७।३२३ ॥  
ध्वजे दीपं समारोप्य वैष्णवं शतशो यजेत् ।  
आपत्कल्पं प्रवक्ष्यन्ति ध्वजे दीपावरोहणम् ॥ २७।३२४ ॥  
दीपयुक्ते ध्वजे नष्टे पूर्ववन्निष्कृतिं चरेत् ।  
वीशप्रतिष्ठाहीने तु ध्वजस्यारोहणे कृते ॥ २७।३२५ ॥  
वैष्णवं विष्णुसूक्तं च नृसूक्तं ध्वाजमेव च ।  
गारुडं दशशो हुत्वा प्रतिष्ठां पुनराचरेत् ॥ २७।३२६ ॥  
ध्वजदेवस्य चक्रस्य शान्तनन्दीशयोस् तथा ।  
हीनेर्ऽचने वैष्णवं च तद्दैवत्यसमन्वितम् ॥ २७।३२७ ॥  
हुत्वैव पुनरभ्यर्च्य पश्चात्कार्यं समाचरेत् ।  
भेरीताडनहीने च रौद्रं च व्याहृतीस्तथा ॥ २७।३२८ ॥  
हुत्वा महाव्याहृतीश्च भेरीताडनमाचरेत् ।  
अर्चनादिषु सर्वत्र यत्र घण्टानिनादनम् ॥ २७।३२९ ॥  
एष एव विधिः प्रोक्तः प्रायश्चित्तं समाचरेत् ।  
आरोपिते तु गरुडे हीने चैव निवेदने ॥ २७।३३० ॥  
वैष्णवं ध्वम्मेत्रौ च हुत्वा गारुडमेव च ।  
निवेदयेत्तुद्विगुणं "क्षमऽस्वेत्यनुमानयेत् ॥ २७।३३१ ॥  
मुद्गान्ने तु तथा हीने वैष्णवं वायुदैवतम् ।  
आग्नेयमीङ्कारादींश्च गारुडं ध्वाजमेव च ॥ २७।३३२ ॥  
हुत्वा यत्नेन बहुशो मौद्गिकं च निवेदयेत् ।  
वर्षवातातपैस्सम्यगुपघातादिसम्भवे ॥ २७।३३३ ॥  
विष्ठाद्युपहते चैव पक्षिणामसकृत्सकृत् ।  
रज्ज्वादित्रुटने चैव प्रमादात्पतने ऽपि च ॥ २७।३३४ ॥  
पातिते बुद्धिपूर्वं वा अकाले ऽप्यवरोपिते ।  
शूद्राद्यैरनुलोमैर्वा स्पृष्टे ध्वजगते पटे ॥ २७।३३५ ॥  
अशुचिं शोधयित्वान्यत्समीकृत्यासमीकृतम् ।  
उत्सवाधिपदैवत्यं षड्वारं जुहुयाद्गुरुः ॥ २७।३३६ ॥  
गारुडं ध्वजमन्त्रं च सहस्तं चैव हूयताम् ।  
ततश्शेषं समाप्येत विपरीतं न कारयेत् ॥ २७।३३७ ॥  
प्रमादाद्बुद्धिपूर्वं वा पटे दग्धे ऽन्यमाहरेत् ।  
शान्तिं पूर्वोदितां कृत्वा प्रतिष्ठां पुनराचरेत् ॥ २७।३३८ ॥  
अवरोहणमुद्वासन्तं च मन्त्रेण कारयेत् ।  
अवरोहणहीने तु मन्त्रेणोद्वासनं भवेत् ॥ २७।३३९ ॥  
ततश्शेषं प्रकूर्वीत अशक्ताववरोहणे ।  
अप्रमाणं पटं गृह्य महाशान्तिं समाचरेत् ॥ २७।३४० ॥  
पुनरन्यं समादाय कर्मशेषं समाचरेत् ।  
हीने तु चोत्सवारम्भस्नपने वैष्णवं तथा ॥ २७।३४१ ॥  
विष्णुसूक्तं नृसूक्तं च वारुणं चैव हूयते ।  
शुद्धोददैर् अभिषाकस्स्यात्प्रायश्चित्तविधिस्स्मृतः ॥ २७।३४२ ॥  
हीने कौतुकबन्धे तु वैष्णवं शान्तमेव च ।  
सौदर्शनं च हुत्वा तु कौतुकं बन्धयेत्पुनः ॥ २७।३४३ ॥  
यज्ञागारे कुम्भवेद्याहीने वाप्यधिके ऽपि वा ।  
वैष्णवं पावकं भूमिदैवत्यं च हुनेद्बुधः ॥ २७।३४४ ॥  
तोरणानामलाभे तु हुनेद्दौवारिकान्मनून् ।  
हीनायां दर्भमालायामार्षं हुत्वेतराङ्क्रियात् ॥ २७।३४५ ॥  
अलङ्कारविहीने तु श्रीदैवत्यं तधा हुनेत् ।  
प्रातर्बलिं तु निर्वाप्य हीने नित्योत्सवे तथा ॥ २७।३४६ ॥  
वैष्णवं शान्तवीशौ च हुत्वा चोत्सवदैवतम् ।  
सायं कुर्यादुत्सवं तु द्विगुणं कारयेत्क्रमात् ॥ २७।३४७ ॥  
सायं हीनं तु द्विगुणं प्रातरुत्सवमाचरेत् ।  
एककालोत्सवश्चेत्तु कृत्वा कालद्वयं बलिम् ॥ २७।३४८ ॥  
सायाह्ने चोत्सवं कुर्यात्कालातीते ऽप्ययं विधिः ।  
दिग्देवतास्समावाह्य प्रथमे ऽहनि पूजयेत् ॥ २७।३४९ ॥  
प्राच्यादि बलिदानं स्यादीशानान्तं प्रदक्षिणम् ।  
देवाह्वाने व्यत्ययस्स्याद्व्यतीहारो ऽथ वा भवेत् ॥ २७।३५० ॥  
पूर्वोक्तां निष्कृतिं कृत्वा द्विगुणं तु बलिं ददेत् ।  
ब्रह्मणश्च दिगीशानां बलिदानं तु नैत्यिकम् ॥ २७।३५१ ॥  
अदाने निष्कृतिं कृत्वा पूर्वोक्तं षड्गुणं बलिः ।  
चतुष्पथाधिदेवानां वृक्षादीनामथेच्छया ॥ २७।३५२ ॥  
प्रथमावाहनादर्वाग्व्यत्यये पूर्वनिष्कृतिः ।  
प्रथमं वास्तुशुद्धिस्स्याद्य वै दीयते बलिः ॥ २७।३५३ ॥  
अन्तं शुद्ध्यन्ति रथ्यास्ताश्शुर्ध्यन्ति समये पुनः ।  
अकृतायां वास्तुशुद्धौ दद्याद्रथ्यासु चेद्बलिम् ॥ २७।३५४ ॥  
शान्तिं कृत्वातु पूर्वोक्तां वास्तुशुद्धिं पनर्बलिः ।  
अन्तश्शचे वास्तुनि तु न बलिभ्रमणं चरेत् ॥ २७।३५५ ॥  
शवमुद्धृत्य पश्चात्तु पर्यग्नि करणं भवेत् ।  
अकाले बलिदानं स्यादसुरप्रीतिवर्धनम् ॥ २७।३५६ ॥  
अकाले तु बलिं दत्वा काले तु त्रिगुणं बलिः ।  
बलिभ्रमणदेशस्स्याद्देवस्य भ्रमणाय हि ॥ २७।३५७ ॥  
नान्यत्र चर्या देवस्य लघुप्रोक्षण मन्यथा ।  
न हि श्रद्धोत्सवे दोषमुशन्त्येनं स हीतरः ॥ २७।३५८ ॥  
वास्तुवृद्धौ तथा ह्रासे ग्रामसीमानवीकृतौ ।  
अनुमान्य च देवेशं शताष्टकलशाप्लवः ॥ २७।३५९ ॥  
कृत्वा सीमां विनिश्चित्य ततः कार्यं समाचरेत् ।  
अस्तरा चोत्सवं कुर्यात्सहस्रकलशाप्लवः ॥ २७।३६० ॥  
देवतावाहनं कृत्वा तथैवोत्सव माचरेत् ।  
देवादीनां बलं यस्माद्वर्धते स बलिस्स्मृतः ॥ २७।३६१ ॥  
श्वसूकरादिभिर्दुष्टैर्नभक्ष्यो बलिरुच्यते ।  
बलिभुग्वायसः प्रोक्तो गोमुख्या मेध्यजन्तवः ॥ २७।३६२ ॥  
विपरीते महान् दोषस्तन्मन्त्रैर्हावयेच्छतम् ।  
बलिशेषं न शूद्रो ऽद्यादर्चको बलिशेषभाक् ॥ २७।३६३ ॥  
बलावमन्त्रकं क्षिप्ते सङ्क्षिप्ते विधिवर्जिते ।  
भक्षिते चानुलोमाद्यैःपूर्वोक्तां निष्कृतिं चरेत् ॥ २७।३६४ ॥  
बलौ पर्युषिते ऽत्युष्णे तथा चैवानिवेदिते ।  
निवेदनात्प्रागर्वाग्वादृष्टे शूद्रादिभिर्बलौ ॥ २७।३६५ ॥  
पूर्वोक्तां निष्कृतिं कृत्वा सर्वत्र द्विगुणं बलिः ।  
देवतावाहनं यत्र देशेप्राक् क्रियते ततः ॥ २७।३६६ ॥  
तत्रैव बलिदानं स्याद्यावदुद्वासनं भवेत् ।  
मण्डलं च जलं कूर्चमाह्वानाधार उच्यते ॥ २७।३६७ ॥  
रथ्यासु बलिदानाय पीठं शैलादिभिर्भवेत् ।  
बलिदानं तु गुप्तं स्यान्न तत्बश्यन्त्यवैदिकाः ॥ २७।३६८ ॥  
तत्थ्सावं तु तिरस्कुर्यात्काले यवनिकादिभिः ।  
बलिप्रदानहीने तु वैष्णवं बलिरक्षकम् ॥ २७।३६९ ॥  
हुत्वा तु निष्कृतिं कुर्याद्बलिदानं पुनस्तदा ।  
बलिद्रव्ये ऽथ वा पात्रे पतिते भूतले तथा ॥ २७।३७० ॥  
भिन्ने नष्टे च पूर्वोक्तं हुत्वान्यं बलिमाहरेत् ।  
बलिदानं तु कृत्वैव भुतपीठे क्षिपेत्ततः ॥ २७।३७१ ॥  
बलिशेषमनुक्ते तु स्थाने बुद्ध्या तु निर्वपेत् ।  
वैष्णवं चाक्षहमनुं वैष्वक्चेनं च गारुडम् ॥ २७।३७२ ॥  
सौदर्शनं च हुत्वैव भूतपीठे बलि क्षिपेत् ।  
हविर्निवेदने हीनेहीने च द्विगुणार्चने ॥ २७।३७३ ॥  
शान्तिं च वैष्णवं हुत्वा तथाभ्यर्च्य निवेदयेत् ।  
यथोक्तहोमे हीने तु वैष्णवं विष्णुसूक्तकम् ॥ २७।३७४ ॥  
नृसूक्तं च त्रयस्त्रिंशत्कृत्वो हुत्वा हुनेत्पुनः ।  
चक्रवीशामितानां च कुम्भस्थानामथापिवा ॥ २७।३७५ ॥  
देवानामर्चने हीने वैष्णवं विष्णुसूक्तकम् ।  
नृसूक्तं सान्तमन्त्रौ च गारुडं चाक्रमेव च ॥ २७।३७६ ॥  
हुत्वा पुनस्समभ्यर्च्य विशेषेण निवेदयेत् ।  
देवालङ्करणे हीने श्रीदैवत्यं च वैष्णवम् ॥ २७।३७७ ॥  
हुद्वालङ्कारमासाद्य विधीना भूषयेद्गुरुः ।  
अलङ्कारेषु द्रव्येषु निर्यासं चन्दनं सुमम् ॥ २७।३७८ ॥  
तद्धित्वान्यत्समादाय द्रव्यं प्रक्षाल्यमन्त्रतः ।  
पञ्चगव्यैस्समभ्युक्ष्य तेनालङ्कार उच्यते ॥ २७।३७९ ॥  
नृत्ते गेये ऽथ वा हीने वैष्णवं रुद्रदैवतम् ।  
स्तोत्रहीने तथा ब्राह्मं हुत्वा सारस्वतं ततः ॥ २७।३८० ॥  
भक्तबृन्दैः परिवृतौ हीनायां वारुणं तथा ।  
वैष्णवं शान्तदैवत्यं हीने पिच्छादिके तथा ॥ २७।३८१ ॥  
वैष्णवं जुहुयात्तद्वद्धविरक्षमनुं ततः ।  
यानात्काले यागशालां देवे न प्रतिगच्छति ॥ २७।३८२ ॥  
भवेन्नित्यार्चनं तत्र यत्रदेवो ऽधिवासितः ।  
ध्रुवार्चनं यथा पूर्वं न तत्रास्ति व्यतिक्रमः ॥ २७।३८३ ॥  
देवं प्रत्यागतं दृष्ट्या पुनरन्योत्सवं चरेत् ।  
दिनव्यपाये कुर्याच्च तत्कालनियतोत्सवम् ॥ २७।३८४ ॥  
अतीतमुत्सवं चापि तन्त्रेणात्र समाचरेत् ।  
तद्दिनेप्यप्रमादाच्चेद्भूयात्कालस्य यापनम् ॥ २७।३८५ ॥  
न जह्या देवकुर्याच्च तत्कालोचितमुत्सवम् ।  
अत्र प्रमादेतु भवेत्पूर्वोक्तैव हि निष्कृतिः ॥ २७।३८६ ॥  
दीक्षितो वस्त्रमाल्याद्यैः पञ्चागार्पितभूषणैः ।  
चरेन्नित्यं विशुद्धात्मा विपरीते तु दोषकृत् ॥ २७।३८७ ॥  
दीक्षाङ्गस्य तु वस्त्रस्य तथा प्रतिसरस्य वा ।  
नाशे तत्र महान् दोषस्तदान्यत्पुनराहरेत् ॥ २७।३८८ ॥  
सहस्रं विष्णुगायत्रीं हुत्वा शान्तिमथाचरेत् ।  
यावद्दीक्षाभवेत्तावद्दीक्षाङ्गस्य परिग्रहः ॥ २७।३८९ ॥  
अन्तेतु तद्गताशक्तिस्स्वयमेवावहीयते ।  
अथ वा मोचनं कुर्यादिते के चिद्वदन्तिहि ॥ २७।३९० ॥  
तत्र पूर्णाहुतिं कालं प्रवदन्ति विपश्चितः ।  
प्रतिष्ठान्ते तु सा दीक्षा भवेदुत्सवसङ्गता ॥ २७।३९१ ॥  
न तत्र दीक्षासाङ्कर्यं द्वयमेकत्र चेद्यदि ।  
अन्योन्यं कलहायन्ते यद्याचार्यादयःक्रतौ ॥ २७।३९२ ॥  
महाननर्थस्तत्र स्यात्प्रतिभूर्गुरुरत्र हि ।  
गुरुवाक्यं च राजाज्ञां सममाहुर्महर्षयः ॥ २७।३९३ ॥  
दीक्षिते वर्तमाने तु नान्यं तत्र प्रवेशयेत् ।  
नह्येकस्मिन् भवेत्कार्य आचार्यद्वय सङ्गतिः ॥ २७।३९४ ॥  
प्रमादाद्बुद्धिपूर्वं वा कलहे क्षतजस्रुतिः ।  
क्षतानि वा भवेयुस्तं विसृज्यान्येन कारयेत् ॥ २७।३९५ ॥  
न तस्य तु भवेद्दीक्षा महाशान्तिं तु कारयेत् ।  
स दीक्षितो भवेदेव पूर्वस्य प्कणिधिस्स हि ॥ २७।३९६ ॥  
यावदाशौचसङ्क्रान्ति राशौचेत्वशुचिर्भवेत् ।  
पुनरन्यं समादाय शेषं पूर्ववदायरेत् ॥ २७।३९७ ॥  
आदौ मध्ये तधान्ते च हीने ब्राह्मणभोजने ।  
त्रिवाकं तु महाशान्तिं हुत्वा ब्राह्मणभोजनम्, ॥ २७।३९८ ॥  
द्विगुणं कारयेच्चैव वैष्णवानां तु पूजनम् ।  
पुनाति पूजितस्सद्यः पाप्मभ्यो वैष्णपस्सकृत् ॥ २७।३९९ ॥  
अवैष्णवैश्च पाषण्डैरूढे देवे द्वनर्थकृत् ।  
तद्दोषशान्तये कुर्यात्सहस्रकलशाप्लवम् ॥ २७।४०० ॥  
अवैष्णवकृतापूजा हन्ति पुण्यं पुरातनम् ।  
यानात्तु पतिते देवे शीघ्रमुद्धृत्य सादरम् ॥ २७।४०१ ॥  
"क्षमऽस्वेत्यनुमान्यैव शुद्धोदैरभिषिच्यच ।  
वैष्णवं विष्णुसूक्तं च नृसूक्तं सहितं क्रमात् ॥ २७।४०२ ॥  
दिनाधिपस्य दैवत्यं हुत्वा चोत्सवमाचरेत् ।  
चक्रवीशाखमितादीनां बिम्बाभावे पृथक् पृथक् ॥ २७।४०३ ॥  
तण्डुलोपरिपात्रेषु कूर्चेष्वावाह्य मन्त्रतः ।  
तत्तद्रूपं तु संस्मृत्य समभ्यर्च्य विधानतः ॥ २७।४०४ ॥  
हुत्वा च तत्तद्दैवत्यं पश्चादुत्सवमाचरेत् ।  
पतने तु तथैतेषामुद्धृत्यैव च पूर्ववत् ॥ २७।४०५ ॥  
स्नापयित्वा हुनेत्तत्तद्दैवत्यं वैष्णवं तथा ।  
यानात्तु पतिते बिम्बे हीनाङ्गे दोषगौरवे ॥ २७।४०६ ॥  
पद्मानले महाशान्तिं हुत्वा तद्दोषशान्तये ।  
ध्रुवबेरे समारोप्य तच्चक्तिं विधिना ततः ॥ २७।४०७ ॥  
कौतुकं स्नापनं वाथ बलिबेरमथापि वा ।  
यथार्हं समलङ्कृत्य समावाह्य यथाविधि ॥ २७।४०८ ॥  
समभ्यर्च्योत्सवं कुर्यान्न तत्रस्याद्व्यतिक्रमः ।  
बेरान्तरस्यालाभे तु रत्नं वा काञ्चनं तथा ॥ २७।४०९ ॥  
न्यस्य पात्रे समावाह्य समभ्यर्च्य दिने दिने ।  
महाशान्तिं च हुत्वैव पुनरुत्सवमाचरेत् ॥ २७।४१० ॥  
हीनाङ्गं च पुनर्बेरं सन्धानविधिना पुनः ।  
सन्धाय चात्वरेणैव प्रतिष्ठां पुनराचरेत् ॥ २७।४११ ॥  
पतने गायगादीनां श्रीदैवत्यं च वैष्णवम् ।  
वादकानां तु पतनै ब्राह्मं रौद्रं तथैव च ॥ २७।४१२ ॥  
आचार्यादीनां तु पतने सङ्क्षोभे च तथाकृते ।  
आर्षभं वैष्णवं तद्वद्ध्वजादीनां च पातने ॥ २७।४१३ ॥  
ध्वाजं च वारुणं चैव वायव्यं च हुनेद्विधिः ।  
वर्षधारासु वात्यायां विद्युद्व्रजसमाहतौ ॥ २७।४१४ ॥  
काले न चोत्सवं कुर्यात्कुर्याच्चेद्वैष्णवं तथा ।  
विष्णुसूक्तं नृसूक्तं च श्रीभूदैवत्यमेव च ॥ २७।४१५ ॥  
हुत्वोत्सवं प्रकुर्वीत विपरीते तु दोषकृत् ।  
वीथ्यन्तरे वर्षधाराप्रवेशे ऽशनिगर्जिते ॥ २७।४१६ ॥  
तृणपांसु समायुक्तवातस्पर्शे विशेषतः ।  
कलहध्वनिसंयुक्ते देवं संस्नाप्य मन्त्रवित् ॥ २७।४१७ ॥  
वैष्णवं दिग्दैवत्यं च वारुणं वायुदैवतम् ।  
यद्देवादींश्च हुत्वैव पुनरुत्सवमाचरेत् ॥ २७।४१८ ॥  
कलहे रुधिरस्रावे दाहे चाप्युत्सवे ततः ।  
वैष्णपं चाग्निदैवत्यं ब्राह्मं रौद्रं तथैव च ॥ २७।४१९ ॥  
तद्दिनाधिपदैवत्यं जुहुयात्प्रार्थयेद्धरिम् ।  
आलयाभ्यन्तरे चैव शस्त्राद्यैर्मरणे सति ॥ २७।४२० ॥  
तच्छीघ्रमपहायैव पद्माग्नौ जुहुयात्तथा ।  
महाशान्तिं तद्दिनाधिदैवत्यं च विशेषतः ॥ २७।४२१ ॥  
वीथ्यां चेन्मरहणादौतु तच्छीघ्रं तु व्यपोह्य च ।  
शान्तिहोमं च हुत्वैव पुनरुत्सवमाचरेत् ॥ २७।४२२ ॥  
नाडिकाया अथार्याक्चेत्पुनरुत्सवमाचरेत् ।  
आलयस्याशीतिदण्डाभ्यन्तरे तु शवे सति ॥ २७।४२३ ॥  
तत्रोत्सवं न कुर्यात्तु कुर्याच्चेत्स विनश्यति ।  
तच्छीघ्रमपहायेव प्रायश्चित्तं यथोदितम् ॥ २७।४२४ ॥  
महाशान्तिं पार्षदं च चहुत्वा चोत्सवमाचरेत् ।  
लगरे विधिरेषस्स्याद्ग्रामेनैष विकल्प्यते ॥ २७।४२५ ॥  
अन्तश्सवेनैव कुर्यादुत्सवं ग्रामवृद्धये ।  
ध्वजस्वारोहणादुर्ध्वं यावत्तीर्थदिनं भवेत् ॥ २७।४२६ ॥  
अन्यात्सवं शुभं कर्म कुर्याच्चेदाभिचारिकम् ।  
तद्दोषशमनायैव वैष्णवं विष्णुसूक्तकम् ॥ २७।४२७ ॥  
नृसूक्तं पार्षदं चैव हुत्वा विप्रांस्तु भोजयेत् ।  
तीर्थाहात्पूर्वरात्रौ तु हीने कौतुक बन्धने ॥ २७।४२८ ॥  
शयने वा वैष्णवं च श्रीभूदैवत्यमेव च ।  
सौदर्शनं च हुत्वान्ते यथोक्तं तु समाचरेत् ॥ २७।४२९ ॥  
तीर्थस्नाने तु कालस्यातीते हीने च वैष्मवम् ।  
वारुणं स्कन्ददैवत्यं हुत्वा चौक्तं समाचरेत् ॥ २७।४३० ॥  
ध्वजावरोहणे हीने तद्रात्रौ ध्वाजमेव च ।  
गारुडं वैष्णवं हुत्वा देवेशं प्रार्थयेद्गुरुः ॥ २७।४३१ ॥  
अवरोहणकारे तु बलौ हीने विशेषतः ।  
ध्वजदेवं सुसम्पूज्य वैष्णवं विष्णुसूक्तकम् ॥ २७।४३२ ॥  
तदालयस्थदेवानां मन्त्रांश्चैव विशेषतः ।  
हुत्वा देवेशमभ्यर्छ्य ध्वजं समवरोहयेत् ॥ २७।४३३ ॥  
उत्सवान्ताप्लवेहीने वैष्णवं विष्णुसूक्तकम् ।  
पुरुषसूक्तं जयादीनश्च मूर्तिमन्त्राश्च हावयेत् ॥ २७।४३४ ॥  
अत्रानुक्तेषु दोषेषु प्रायश्चित्तं भवेदिदम् ।  
वैष्णवं विष्णुसूक्तं च नृसूक्तं च तथैव च ॥ २७।४३५ ॥  
हूयते विष्णुगायत्री सर्वपापप्राणाशिनि ।  
एवमष्टाविंशतिर्वा शक्तावष्टोत्तरं शतम् ॥ २७।४३६ ॥  
    
इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे सप्तविंशो ऽध्यायः।  
    
_____________________________________________________________
