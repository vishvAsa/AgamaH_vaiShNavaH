+++
title = "१८"

+++

अष्टादशोऽध्यायः  
18 - प्रतिष्ठाविधिः
अतःपरं प्रवक्ष्यामि मन्त्रबिंबनिवेशनम्
।  
भोगेप्सूनां च वर्णानां सांप्रतं यदभीष्टदम्
। 1 ।  
कैवल्यदं शमाच्चैव चातुराश्रम्यसेविनाम्
।  
यज्ञकर्मरतानां च सहायं च फलैस्तु तत्
।  2 ।  
प्राग्वद्देवगृहस्याग्रे दिग्भागेसति  मण्टपम्
।  
चतुरश्रं चतुर्द्वारं दर्भमालान्तरीकृतम्
। 3 ।   
अन्यत्र तदलाभे तु यथाभिमतदिङ्मुखम्
।  
चतुर्दशकराच्चैव यावत्त्रिंशकरावधि ।4।  
षट्करान्तं पुरस्तस्माद्बिंबमानव्यपेक्षया ।  
कार्यामध्ये स्थली तेषां द्विसप्तांशैस्ततोष्टभिः 5 ।  
समन्तभद्रा सुश्लक्ष्णा चित्ता पक्वेष्टकादिभिः ।   
तालोन्नतेः समारभ्य सामान्येस्मिन्
हि कर्मणि 6
उन्नतांगुळवृध्यातु नीता तद्घ्रासतां क्रमात्
।  
द्वित्रिरष्टांशकैर्मध्ये सर्वासां मण्डलं भवेत्
। 7 ।  
चतुरश्रं चतुर्द्वारं चक्रांबुरुहभूषितम्
।
दक्षिणेशयनं सौम्ये कुण्डमग्नेस्तु पूर्ववत्
। 8 ।  
समेखलं द्विहस्तं तु चक्रपद्माङ्कितं शुभम्
।  
तदधश्चतुरश्रं प्राग्दाममेखलकान्वितम्
।9 ।  
अथ दक्षिणदिग्भागे कुर्याद्वै चक्रचिह्नितम्
।  
वर्तुळं पश्चिमे सौम्ये कमलाङ्कं मनोहरम्
। 10 ।   
शङ्खाङ्कं सर्वकोणेषु मानमेषां यथोर्ध्वगे ।  
सर्वे दशान्ताम्
चतुर्णामेकमेखलाः । 11 ।  
श्रीपाञ्चरात्रे  ईश्वरसंहिता
[[227]] 
मण्टपानां तु किंत्वत्र ऊर्ध्वगं सर्वमेखलम्
।  
अतोधस्संमिस्थिताः सर्वे एककुण्डास्तु मण्टपाः 12  
तेषां समेखलं चाद्यं द्वाविंशत्यंगुळैर्भवेत्
।  
ह्रासादंगुळयुग्मस्य यावद्वै षोडशांगुळम्
। 13 ।  
स्यात्षट्करे गृहे कुण्डं कार्या वा मेखलाधिका ।  
अष्टहस्तोच्छ्रितं पूर्वमथोर्ध्वकर वर्धिताः । 14 ।  
न ह्रासष्षट्करांतानां न्यूनानामुच्छ्रितेर्भवेत्
।  
त्रयोदशकरादीनां चतुर्णां पातयेत्ततः । 15 ।  
अष्टकं चाङ्गुळानां तु सप्तपञ्चचतुःक्रमात्
।  
एवं स्नानगृहाणां तु विस्तारश्चोन्नतैः सह । 16 ।  
किं तु वै वालुकापीठैः मध्यतश्चोपशोभिताः ।  
द्विचतुर्भिः द्विहस्तांशैर्विस्तृताः प्राग्वदुन्नताः 17
स्नानीया अग्रगेहाद्वै दिक्त्रयोभिमते शुभे ।  
अर्धमानसमं मुख्यात्सुपीठ शयनान्वितम्
। 18 ।  
दृग्दानभवनं कुर्यान्माङ्गळ्य कलशैः सह ।  
सर्वेषामपि भूभागे कोणस्तंभैर्विभूषितम्
। 19 ।  
सुनेत्रैर्वेष्टितम्
कुर्याच्चक्राद्यैः पूर्ववद्युतम्
।  
सुस्थितं दृढपादं च स्नानाम्भोग्रहणक्षमम्
। 20 ।  
अर्धेन वालुकापीठम्
दीर्घमाद्यक्रमेण तु ।  
वर्धितं चार्धहस्तेन ह्रासितम्
चतुरङ्गुलैः । ,21 ।  
स्वदैर्घ्यादर्धविस्तीर्णं कृत्वैवं सप्रणाळकम्
।  
तेन तद्वालुकापीठं भूषयेन्मध्यगेन तु । 22 ।  
यागागारस्य वै दिक्षु द्वारार्थं तत्र चान्तरे ।  
शमार्धवृद्धियोगेन ह्रासयेन्यत्र कलादिकः । 23 ।  
तोरणानि बहिःकुर्यात्
दृढैः काष्टैः सुपूजितैः ।  
पञ्चहस्तानि चार्धेन वर्धितानि करेण तु । 24 ।  
न ह्रासमाचरेत्तेषामन्यत्र करणे सति ।  
न समात्पञ्चहस्तानामृते भूमौ प्रवेशयेत्
। 25 ।   
शमार्थं वर्धितानां च द्वे द्वे संवर्धयेत्कले ।  
दैर्घ्यात्प्रवेशशिष्टात्तु त्रिभागेन तदन्तरम्
। 26 ।  
सर्वे चक्रध्वजाः कार्या वस्त्रस्रङ्मञ्जरीयुताः ।  
सुधाद्यैर्वर्णैकै पीतैश्चन्दनाद्यैस्तु लेपिताः । 27 ।  
भिन्नाङ्गमेतदखिलं यथैकस्मिन्
हि युज्यते ।  
कर्म यागगृहे शश्वद्विभूतेर्वा वनेर्विना । 28 ।  
पञ्चत्रिंशत्करं क्षेत्रं स्वतुर्यांशेन विस्तृतम्
।  
तन्मध्ये तु चतुर्हस्तं त्वापाद्यं स्थलसप्तकम्
। 29 ।  
स्थलानां व्यवधानां तु कुर्याद्वै ताळसंमितम्
।  
एकापायेन वै कुर्यात्
द्विहस्तान्तं स्थलाङ्गणम्
।  
क्रमेणाष्टांगुळान्मानात्
द्व्यंगुळं द्व्यंगुळं विना ।   
स्थलानां सङ्कटानां च व्यवधानं द्विगोळकम्
।   
एवमेव समुच्छ्रायः सर्वेषां परिकीर्तितः ।  
परितो विहितं वीधेः मानमत्र स्वपीठजम्
। 32 ।  
श्रीपाञ्चरात्रे  ईश्वरसंहिता
www.kriyasagaram.in                228
एवं वा सङ्कटे कुर्यादाद्योक्तान्मण्टपद्वयात्
।  
मध्यमण्डलपीठं तु तस्य दक्षिणदिग्भवेत्
। 33 ।  
समीपे शयनस्थानं कुम्भानां स्थापनायनम्
।  
एवं हि वामनिकटे भोगानां मन्त्रतर्पणम्
। 34 ।  
ऋग्यजुस्सामपूर्वाणां श्रुतीनां हवनं परे ।  
दृग्दानं शयनस्थानं ह्यन्यस्मिन्
शयने हितम्
35
प्रासादस्याष्टदिङ्मूर्तिपानामेव यथोदितम्
।  
स्थण्डिलेष्वथ कुण्डेषु तादर्थ्येनाथ वा स्वयम्
। 36
स्वकुण्डे हवनं कुर्याच्चतुर्वेदमये परे ।  
समस्तमूर्तिपीयं वा स्वयमेव समाचरेत्
।  । 37 ।  
सामग्रीविरहाद्योग्यमूर्तिपानामभावतः ।  
एवं त्वभिनवम्
कृत्वा यागार्थं मण्टपं द्विजाः । 38  
पूर्वोदितैरलङ्कारैरलंकृत्य पृथग्विधैः ।  
सितरक्तादिभेदेन प्रागादौ तु ध्वजाष्टकम्
। 39 ।  
निवेश्य मध्यवेद्यां तु पुनरप्ययवत्तथा ।  
तदर्थान्
सर्वसंभारान्
संभृत्य सुसमाहितः । 40 ।  
दिने कर्मदिनात्पूर्वे सप्तमे पञ्चमेपि वा ।  
अङ्कुरानर्पयित्वा तु ततः कर्म समारभेत्
। 41 ।  
प्रधानदिवसात्पूर्वं दिने देशिकसत्तमः ।  
स्नातः शुक्लांबरः स्रग्वी कृत्यन्याः सुशान्तधीः 42
कृताह्निकोधिवासार्थं सर्वालङ्कारभूषितः ।  
सर्व साधनसंयुक्तत्वर्घ्यपात्र समन्वितः । 43 ।   
माङ्गळ्यकुम्भमादाय ध्यायेनानोच्युतं हृदि ।  
सह चैकायनैर्विप्रैः सदागमपरायणैः । 44 ।  
तथा ऋङ्मयपूर्वैस्तु आमूलाद्भगवन्मयैः ।  
भेरीपटहवादित्रशङ्खशब्दादिकैः सह । 45
ऋग्यजुस्सामपूर्वैस्तु प्रशस्ताः संपठन्
श्रुतीः ।  
द्वारपालार्चनं कृत्वा यागागारं प्रविश्य च । 46 ।  
संस्मृत्य स्वासने व्याप्तिमर्चयित्वोपविश्य च ।  
मध्यपीठसमीपे तु प्राङ्मुखः पश्चिमे पदे । 47 ।  
अग्रे मांगल्यकलशमाधारस्योपरि विन्यसेत्
।  
विप्रानृङ्मयपूर्वांश्च उपवेश्य च पूर्ववत्
।  । 47 ।  
पूर्वोक्तस्त्वविधैर्युक्तो द्रव्यैर्द्रव्यगणः शुभः ।  
यत्र यत्रोपयोज्यस्तु तत्र तं संप्रवेशयेत्
। 49 ।  
मन्त्राणामुपदेष्टा च अनुकूलो महामतिः ।  
योक्तव्यः कर्मदक्षस्तु सर्वेष्ववसरेषु च । 50 ।   
दक्षिणो ह्यात्मनो विप्राः! एकचित्तः समाहितः ।  
स्वयं वस्त्वनुसंधाय हवनार्चनकर्मणाम्
। 51 ।  
आस्ते ह्युत्पत्तिपूर्वाणां  न्यासान्तानामनन्यधीः ।  
करशुद्ध्यादि सर्वं तु चक्रादि न्यासपश्चिमम्
।  52  
सर्वं क्रमेण कृत्वा तु पुण्याहं  वाचयेत्ततः ।  
पूर्वोक्तविधिना कुर्यात्सहोमं कलशार्चनम्
। 53 ।  
श्रीपाञ्चरात्रे  ईश्वरसंहिता
[[229]] 
कुर्यात्सतोरणानां च ध्वजानां स्थापनं ततः ।  
सत्यादिकं चतुष्कं तु मध्यवेद्या ध्वजाष्टके ।54 ।  
प्रभवाप्यययोगेन यजेत्प्रागादियोगतः ।  
उतदेवा अवहिता ऋङ्मयान्
पाठयेत्ततः । 55 ।  
प्रागादि दिक्चतुष्केषु तोरणानां चतुष्टये ।   
सुशोभनं सुभद्रं च सुगंधं च यजेत्क्रमात्
। 56 ।  
सुगोत्रं च ततश्चक्रं विहगेश्वरसंयुतम्
।  
उपरिष्ठान्मुनिश्रेष्ठाः! पूजयेत्प्रतितोरणम्
। 57 ।  
एतेषामथ वा पूर्वं भवेद्वार्स्थैः सहार्चनम्
।  
पाठयेत्
द्वारपालीयं साम सामविदस्ततः । 58 ।  
अथार्घ्य पुष्पभृन्मूर्तिधरैर्यायात्समावृतः ।  
य़त्र तिष्ठति विश्वेशः पीठब्रह्मशिलान्वितः । 59 ।  
तत्रावलोकनं तेषां कुर्यात्सन्ताडनादिकं ।   
चक्रास्त्रमन्त्रितैः स्नानकलशैः स्नापयेत्ततः ।  60 ।  
सिद्धार्थकैः तथा पञ्चगव्यमृद्भूतवारिणा ।  
वल्मीकमृज्जलेनाथ चक्राङ्कौषधिवारिणा । 61 ।  
संक्षाळ्याभ्यर्च्य चोद्वर्त्य क्षाळयेदस्त्रवारिणा ।  
तमर्घ्येणार्चयित्वा च ततस्तन्मन्त्रितान्
करे ।62 ।  
सिद्धार्थकन्
दक्षिणे तु बध्वाग्रे पाठयेदृचम्
।  
प्ररोहणं तथा सर्वन्नयेत्प्रतिसरे मणीन्
। 63 ।  
सर्वत्र वेष्टितं कृत्वा समारोप्य रथोत्तमे ।  
कर्मारम्भं च पठतस्तस्य दक्षिणदिङ् न्यसेत्
।64  
ऋक्सामपूर्वान्
वामे तु ब्राह्मणांश्च चतुश्चतुः ।  
पुरतस्तोत्रं स्मरन्यायात्स्वयं विघ्नांस्तु सूदयन्
।  65  
सनृत्तगीतवादित्रस्तुतिमङ्गळपाठकैः ।  
इदंविष्णुर्विचक्रम इति ऋङ्मयैः सहपाठकैः ।66 ।  
एकायनांस्तदन्ते तु ओंनमोब्रह्मणे तु यत्
।  
तथैव शाकुनं सूक्तं श्रीसूक्तेन समन्वितम्
। 67 ।  
स्वर्णादिनार्थिनः शक्याः तर्पयेस्तन्निवेशयेत्
।  
यागभूमिं ततो बिंबमवरोप्य रथादिकात्
। 68 ।  
निषण्णं दृढकाष्टोत्थतोरणे सन्निवेश्य च ।  
स्नानभूमौ ततः कुर्यादस्त्रेणाज्यतिलाहुतीः । 69 ।  
यद्वा पूर्वं समानीय पीठं ब्रह्मशिलान्वितम्
।  
भूमिष्ठे भद्रपीठे तु वेदिकायां निवेश्य च । 70 ।  
ततो बिम्बं समानीय स्थापयेत्पिण्डिकोपरि ।  
स्थाप्यमाने बृहद्बिम्बे विशेषः कथ्यते द्विजः!।71 ।  
पूर्ववत्कर्मशालायां संस्थाप्यकरशुद्धये ।  
संस्नाप्य विधिना कृत्वा नयनोन्मीलनं ततः । 72 ।  
स्नपनं बृहदापाद्य केवलं वा बहूदकैः ।  
स्नानकर्मशिलादीनामीषत्कृत्वा तु सार्चनम्
। 73 ।  
उत्थाप्य मूर्तिपाद्यैस्तु बहुभिस्तु रथस्थितम्
।  
समानीय ततो यत्नात्
प्रासादाभ्यन्तरं तु वै । 74
श्रीपाञ्चरात्रे  ईश्वरसंहिता
www.kriyasagaram.in                230
यथावद्रत्नविन्यासपूर्वं पीठे निवेश्य च ।  
बृहद्बिम्बं ततः कुर्यात्कर्मबिम्बेऽखिलं तु वै । 75 ।   
सन्निरोधस्तु मन्त्राणां तत्र लग्नोदये स्मृतः ।  
आबृहत्स्नपनात्पूर्वं यत्किंचिदपि तत्र तत्
। 76 ।  
निर्वर्तनीयं पूर्णान्तं प्राङ्मुनीश्वराः! ।  
तथा कार्यं शुभे येन मुहूर्तो नावसीदति ।  
एवं हि चित्रपूर्वाणामन्येषां मुनिसत्तमाः ।  
सद्रत्नब्रह्मपाषाणवर्जितानां समापयेत्
। 78 ।  
स्नानाद्यं कर्मबिम्बे तु तत्समीपेऽथ दर्पणे ।  
कर्मबिंबं विनान्येषां प्रस्वपाद्यं हि विष्ठरे । 79 ।  
कुर्यात्प्रवेशपूर्वं तु सर्वमुत्सवपश्चिमम्
।  
शक्तिभिः कर्मबिंबैश्च गरुडाद्यैर्यदा सह । 80 ।  
समाचरेत्प्रतिष्ठानं मूलबिंबस्य वै सह ।  
तदानीं तानि बिंबानि यागभूमौ प्रवेशयेत्
। 81 ।  
एवं प्रवेश्य तद्बिंबं स्नानार्थं स्थापयेद्घटान्
।  
अथवा कर्माधिवासात्तृतीये वासरे पुरा । 82 ।  
प्रागुक्तविधिना कृत्वा सहोमं कलशार्चनम्
।  
आचार्यो मूर्तिपैः सार्धं कर्मशालां प्रविश्य च 83 ।  
प्राप्तेऽपराह्णसमये बिंबमाकारशुद्धये ।  
संस्नाप्य विधिना पश्चाद्बिंबं तोयाधिवास्य च ।84 ।  
अपरस्मिन्दिने प्राप्ते देशिकस्तु कृताह्निकः ।  
ज़लादुत्थाप्य तद्बिंबं यागभूमौ प्रवेशयेत्
। 85 ।  
मुनयः-
तोयाधिवासनविधिः कथं कार्यो मुनीश्वर ।  
तद्विधानं विस्तरेण वदस्व वदतां वर । 86 ।  
नारदः-  
जलाधिवासनविधिं शृणुध्वं मुनिपुङ्गवाः ।  
प्रासादस्य विशुद्ध्यर्थं बिम्बशुद्ध्यर्थमेव च । 87 ।  
मानोन्मानप्रमाणानामूनाधिक्योपशान्तये ।  
जगदाप्यायनार्थं च सर्वसम्पूर्णसिद्धये । 88
प्रतिष्ठार्थक्रियारम्भात्पूर्वमेव शुभे दिने ।  
पञ्चगव्यादिना स्नानं पूजाहोमौ तथा जपम्
। 89 ।  
समाचरेत्स्वमन्त्रस्य यत्रैवं न कृतं पुरा ।  
हेतुना केन चित्तत्र जलवासं समाचरेत्
।90 ।  
नदीषु दीर्घिकायां वा तटाके निर्झरे ह्रदे ।  
सम्भवे सति कुर्वीत जलवासं यथाविधि ।91 ।   
असम्भवे जलद्रोण्यां कटाहे धातुमर्हसि ।  
य़थासम्भवमन्यस्मिन्
पात्रे वा मृण्मयादिके ।92  
अल्पतोये श्मशानान्ते लवणोदपरिप्लुते ।  
कटुके च कषाये च तिक्ते फेनैश्च दूषिते ।93 ।  
चैत्यवृक्षसमीपे च नीचावाससमीपके ।  
वर्णान्तरयुते स्वल्पे ऊषरे शैवलान्विते ।94 ।  
श्रीपाञ्चरात्रे  ईश्वरसंहिता
[[231]] 
एवमादिषु दुष्टेषु जलवासं न कारयेत्
।  
एकत्रिपञ्चरात्रं वा जलमध्येऽधिवासयेत्
।95 ।  
देशकालानुसारेण सद्यो वा जलवासनम्
।  
प्रतिष्ठादिवसात्पूर्वं तृतीये पंचसप्तमे ।96 ।  
दिनेपराह्णसमये कर्मशालां प्रविश्य च ।  
अस्त्रमन्त्रेण संप्रोक्ष्य बिम्बं सन्ताडयेत्त्ततः ।97 ।  
सिद्धार्थकैस्तिलैर्दीर्घैरस्त्रमन्त्राभिमन्त्रितैः ।  
संस्नाप्याकारशुद्ध्यर्थं षड्भिः सिद्धार्थकादिभिः। 98  
वस्त्राभरणपुष्पाद्यैरलंकृत्य च भूषणैः ।99 ।  
पूर्ववच्छ्रुति घोषैश्च शङ्खभेर्यादिकैः सह ।  
विविधैर्नृत्तगेयैश्च तथान्यैर्मङ्गळैः सह । 100 ।   
ग्रामं वा नगरं वापि प्रासादं च प्रदक्षिणम्
।  
भ्रामयित्वा जलोद्देशमानयेन्मूर्तिपैः सह । 101 ।  
प्रपायां तु जलेभ्यर्णे अवरोप्य रथादिकम्
।  
विष्टरे विनिवेश्याथ प्राङ्मुखं वाप्युदङ्मुखम्
।102 ।  
मण्टपं जलमध्ये तु वातवृष्टिक्षमं शुभम्
।  
चतुस्तम्भसमायुक्तं चतुस्तोरणभूषितम्
। 103 ।  
वितानध्वजसंयुक्तं वेष्टितं दर्भमालया ।  
विचित्रैश्च फलैर्युक्तं द्रुमांगैः पावनैस्तथा । 104 ।  
मुक्तादामसमायुक्तं स्रग्दामभिरलंकृतम्
।  
कोणेप्रदीपसंयुक्तं चामरैरुपशोभितम्
। 105 ।   
पुरैव कारयित्वा तु कुर्यात्पुण्याहघोषणम्
।  
प्राग्वच्छुद्धिमपां कृत्वा तन्मध्ये विन्यसेत्ततः ।  106  
प्रतिमानुगुणं भद्रपीठमास्तरणान्वितम्
।  
सोपधानं तदूर्ध्वे तु कल्पयेन्मान्त्रमासनम्
। 107 ।  
अनन्तं कल्पयित्वोर्ध्वे अर्घ्यगन्धादिनार्चयेत्
।  
मूलमन्त्रेण बिंबस्य अर्घ्यं पाद्यं तथैव च ।108 ।  
आचामं वासितं गन्धमुपवीतोत्तरीयके ।  
भूषणानि च माल्यानि दीपं धूपं यथाक्रमम्
।109 ।  
दत्वा कृत्वा घृतारोपं संस्मरेत्संहृतिक्रमम्
।  
संहारस्य क्रमं वक्ष्ये समाकर्णयत द्विजाः! ।110 ।   
आत्मानं सर्वगन्ध्यात्वा सर्वज्ञं विष्णुमव्ययम्
।  
कुर्याद्भावान्वितो मन्त्री तद्विष्णोरधिवासनम्
। 111  
प्रणवेन समारोप्य जीवमर्चाभिमानिनम्
।  
उत्क्रम्यात्म्यैकतां कृत्वा स्वस्मिन्
सर्वेश्वरे हरौ । 112  
संशोध्य मलिनां पृथ्वीं दग्ध्वा बीजान्विताग्निना  ।  
अद्भिः संप्लाव्य तां वायुशुष्कां वह्नौ विलाप्य च।113
संहृत्य वायुना वह्निं वायुमाकाशतां नयेत्
।  
आध्यात्मिकाधिदैवस्तु करणैर्विषयैः सह । 114 ।  
तन्मात्रासंस्थितान्येव क्रमात्संहृत्य देशिकः ।  
नभो मनसि संहृत्य मनोऽहंकृति तत्पुनः । 115 ।  
महत्यात्मनि तं चापि नयेदव्याकृतैकताम्
।  
श्रीपाञ्चरात्रे  ईश्वरसंहिता
www.kriyasagaram.in                232
शान्तानन्ते परे व्योम्नि निष्कले ज्ञानविग्रहे ।  116
तं ध्यायेत्परमानन्दे संस्थितं शान्तविग्रहम्
।  
यस्मिन्नव्याकृतं लीनं सावस्थं यत्स्वरूपकम्
।117
वासुदेवोपि विज्ञेयः सर्वात्मा सर्त्वकृत्प्रभुः ।  
तस्मिन्नेव तु संहृत्य पृथिव्यादीनि देशिकः ।118 ।  
एवं ध्यात्वा यथान्यायं बिंबं वस्त्रेण वेष्टयेत्
।  
स्थगयित्वांशुकैर्दिव्यैर्दर्भैः सर्वैः समादिभिः।119 ।  
आचार्यो मूर्तिपैर्मन्त्रान्
व्यापकांश्चतुरोपि वा ।  
पठद्भिः शाकुनं सूक्तं तथाचान्यैस्त्रयीमयैः।120।  
आम्नायोद्घोषणपरैः सार्धमादाय तीरतः ।  
तद्बिंबं जलमध्ये तु पीठोर्ध्वे शाययेत्स्वयम्
।  121  
अम्भस्येति च मन्त्रेण प्राङ्मूर्धानमुदङ्मुखम्
।  
दुन्दुभिर्विविधाकारा नादयित्वा दिशो दश । 122 ।  
ज़यशब्दैश्च गीताद्यैः सपुण्याहपुरस्सरम्
।  
आत्मन्यासं क्रमात्कृत्वा दिशोऽस्त्रेणावबध्नियात्

अवलोक्य च नेत्रेण कवचेनावकुण्ठयेत्
।  
लोकपालान्
बहिर्ध्यात्वा स्थानादस्मात्समन्ततः 124
तीरदेशमनुप्राप्य कुम्भं सूत्रेण वेष्टितम्
।  
वेष्टितं नववस्त्राभ्यां सापिधानं सपल्लवम्
। 125 ।  
संस्थाप्य तद्दक्षिणतः करकं च तथैव हि ।  
इन्द्रादीशानपर्यन्तं कलशान्
परितो न्यसेत्
।126 सवस्त्रान्

सापिधानांश्च सहिरण्यान्
सकूर्चकान्
।  
कुम्भे विशाखयूपं तु करके च सुदर्शनम्
। 127 ।  
आवाह्यार्घ्यादिनाभ्यर्च्य इन्द्रादीन्
कलशाष्टके ।  
बिम्बस्य शिरसो देशे कुम्भं च करकं न्यसेत्
।  128   
अर्चितं परितश्चाष्टौ कलशान्विन्यसेत्क्रमात्
।  
कोणेषुपालिका न्यस्य अनिर्वाणैश्च दीपकैः।129 ।  
दर्शयेच्चक्रमुद्रां च रक्षामुद्रां तथैव च ।  
अत ऊर्ध्वं न वै कुर्याद् ग्राम्यधर्मं तु तज्जले।130 ।  
दारुलोहशिलोत्थानां बिंबानां जलवासनम्
।  
साक्षाद्भवेत्त्तदन्यत्र भवेच्छायाधिवासनम्
। 131
विधानं तत्र वक्ष्यामि यथावन्मुनिपुङ्गवाः ।  
स्नानमाकारशुद्ध्यर्थं दर्पणे तु समाचरेत्
।132 ।  
अन्यच्च सकलं विप्राः! प्राग्वद्बिंबे समाचरेत्
।  
अग्रतो देवबिंबस्य छायाधिवासनार्थतः । 133 ।  
जलद्रोणीं कटाहं वा स्थापयेल्लोहनिर्मितम्
।  
मृण्मयं दारुजं वापि भाजनं धान्यसंचये । पूरयेद्गन्धतोयेन
शुद्धस्फटिकवर्चसा ।  
पूर्ववद्विष्टरं कृत्वा दर्भमंजरिजं शुभम्
। 135 ।  
अष्टाविंशतिदर्भोत्थं कूर्चं कृत्वा द्विजोत्तमाः ।  
देशिकेन्द्रो विधानेन तत्रावाह्य जगद्गुरुम्
। 136 ।  
अर्घ्यगन्धादिनाभ्यर्च्य स्मृत्वा वै संहृतिक्रमम्
।  
विष्टरं जलमध्ये तु प्राङ्मूर्धानं तु शाययेत्
। 137 ।  
चक्रमुद्रां प्रदर्श्याथ कुम्भादीन्
पूर्ववन्न्यसेत्
।  
श्रीपाञ्चरात्रे  ईश्वरसंहिता
[[233]] 
शक्तीनामपि विप्रेन्द्राः! पूर्ववद्विष्टरं भवेत्
।138  
अथवा तु त्रिभिर्दर्भैः कूर्चं कुर्याद्विधानतः ।  
छायाधिवासमात्रं तु तासामपि पृथक् पृथक् । 139  
सर्वाङ्गं नव वस्त्रेन प्रतिमायाः समन्ततः ।  
छादयित्वा समन्ताच्च सिद्धार्थान्
विकिरेत्
क्षितौ 140
रक्षोहनेति मन्त्रेण रक्षां कुर्यात्समन्ततः ।  
अनुक्तमत्र यत्किंचित्
प्राग्वत्सर्वं समाचरेत्
।  141  
मृण्मये भीतिसंस्थे च बिंबे छायाधिवासनम्
।  
अन्तः प्रविश्य प्रासादे देशिकेन्द्रः समाचरेत्
। 142।  
अन्येषां यागगेहस्य प्राग्वत्कृत्वा तु मण्टपम्
।  
कुटीं वा तत्र कुर्वीत छायाधिवसनं गुरुः । 143 ।  
दारुलोहशिलोत्थानां बिंबानां विभवे तदा । जलद्रोण्यादिके पात्रे
तोयाधिवसनं चरेत्
। 144 ।  
तदापि जलवासन्तु आचरेन्मण्टपान्तरे ।  
य़द्वा स्नानार्थतः क्लृप्तमण्टपे वा समाचरेत्
। 145 ।  
अथवा यागसदने स्नानभूमौ तु तद्भवेत्
।  
एवं जलाधिवासं तु कृत्वा वै देशिकोत्तमः । 146   
उपयोज्यं प्रतिष्ठायां यद्यद्द्रव्यमुपार्जितम्
।  
तत्सर्वं समुपाहृत्य प्रासादादींश्च शोधयेत्
। 147 ।  
पर्यग्निकरणं चापि कारयेद्ब्राह्मणेन तु ।  
मार्जनैर्गोमयालेपैः शोधयित्वा तु मन्दिरम्
।148 ।  
सुधाचूर्णैरक्षताद्यैः भूषयित्वा समन्ततः ।  
पञ्चगव्यैस्ततः प्रोक्ष्य दीपानारोप्य सर्वतः । 149 ।  
वितानाद्यैरलंकृत्य गन्धद्रव्यैश्च धूपयेत्
।  
नास्तिकान्
भिन्नमर्यादान्
देवब्राह्मणनिन्दकान्
।   
पापयोगयुतानन्यान्
निन्दितान्
पिशुनांस्तथा ।  
पाषण्डिनो हीनवृत्तीन्
प्रतिलोमान्
समत्सरान्
।151
लुब्धान्मूर्खानविदुषो बहिर्निर्वासयेत्ततः ।  
कर्माहाद्वासरे विप्राः! अपराह्णे गुरुः स्वयम्
।152 ।  
जलाधिवासदेशं तु संप्राप्य सह मूर्तिपैः ।  
उत्थाप्य बिंबमुदकात्
कुम्भं च कलशानपि । 153।  
उद्वास्य देवतास्तत्स्थास्तद्बिम्बं तीरविष्टरे ।   
प्राङ्मुखं समवस्थाप्य वारिभिः क्षाळयेत्ततः । 154  
लोहजाश्चेद्विशुद्ध्यन्ति तिन्त्रिणीफलवारिभिः ।  
प्राग्वत्सृष्टिक्रमं कृत्वा विधानेन मुनीश्वराः! । 155 ।  
वस्त्राभरणपुष्पाद्यैरलंकृत्य मनोहरैः ।  
य़ानमारोप्य तद्बिंबं शङ्खभेर्यादिसंयुतम्
। 156 ।  
ग्रामं प्रदक्षिणीकृत्य ह्यालयं वा समानयेत्
।  
य़ागगेहं तु यानादेरवरोप्य निवेशयेत्
। 157 ।  
स्थाने पूर्वोदिते पश्चादारभेत्स्नपनं गुरुः ।  
लेख्यादौ संप्रविश्याथ प्रासादं मूर्तिपैः सह । 158 ।  
प्राक्चाधिवासितं कूर्चं जलात्तस्मात्समुद्धरेत्
।  
बिम्बाच्च वस्त्राभरणमाल्यान्यपनयेत्ततः । 159 ।  
श्रीपाञ्चरात्रे  ईश्वरसंहिता
www.kriyasagaram.in                234
पीठे तु स्नानकुम्भानां स्थापनार्थं प्रकल्पिते ।  
पूर्वोदितं स्थूलपरं स्नपनं स्थापयेद्द्विजाः । 160 ।  
पूर्वादिपश्चिमाशान्तं पृथक्स्नपनमण्टपम्
।   
विहितं यत्र तत्रैव देवदेवस्य वामतः । 161
यातुधानपदं यावदग्निकोणादितो न्यसेत्
।  
स्नपनं स्थूलपराख्यं स्थूलसूक्ष्मं तु पृष्ठतः । 162 ।  
ईशकोणात्समारभ्य यावदाग्नेयगोचरम्
।  
देवस्य दक्षिणे पार्श्वे ईशानाद्वायुपश्चिमम्
। 163 ।  
स्थूलस्थूलाभिधं स्नानं स्थापयेत्क्रमयोगतः ।  
अधिवासदिने कुर्यात्स्नानं स्थूलपराभिधम्
। 164 ।  
प्रतिष्ठादिवसे कुर्यात्स्नपनं स्थूलसूक्ष्मकम्
।  
चतुर्थे दिवसे स्नानं स्थूलस्थूलाभिधं भवेत्
। 165
तदा तत्तद्दिने तत्तत्स्नपनं स्थापयेद्गुरुः ।  
एवं हि स्नानकलशान्
क्रमात्संस्थाप्य पूर्ववत्
। 166  
तदर्पणावसानेथ शयनं कल्पयेत्
द्विधा ।  
नयनोन्मीलनार्थं तु शयनं कल्पयेत्पुरा । 167 ।  
द्वादशाक्षरमन्त्रेन पीठं सम्प्रोक्षयेत्ततः ।  
प्रागग्रानुदगग्रान्वा दर्भानास्तीर्य पुष्कलान्
। 168 ।  
पञ्चभारमितान्
शालीनथ वा चार्धसंमितान्
।  
वृत्तं वा चतुरश्रं वा कंबळानुपरि न्यसेत्
।  
उपधानानि चित्रानि शयनांगानि कल्पयेत्
।  
मांगल्यकुंभान्
संस्थाप्य दिगष्टकमाश्रितान्
। 170।  
ततो बिंबाधिवासार्थं शयनं परिकल्पयेत्
।  
तदर्थं वेदिकोर्ध्वे तु कुर्यात्स्वस्तिकमण्डलम्
। 171
ऱजसा कुसुमैर्वाथ चतुर्वर्णैर्महोज्वलैः ।  
प्रागग्रानुदगग्रांश्च दर्भानास्तीर्य तत्परम्
।  । 172 ।  
पञ्चभारप्रमाणेन शालिस्तत्र विनिक्षिपेत्
।  
तदर्धं तण्डुलं शुद्धं तदर्धं तु तिलं तथा । 173
उपर्युपरि निक्षिप्य लाजानूर्ध्वे तु विन्यसेत्
।  
काष्ठजं सुदृढं स्निग्धं चतुर्गात्रसमन्वितम्
। 174
चतुष्पादसमायुक्तं चतुरश्रायतं ततम्
।  
खट्वासंज्ञितपर्यंकं तदूर्ध्वे स्थापयेत्ततः । 175 ।  
दुकूलं मृदुतल्पं च विन्यसेत्सोपरिच्छदम्
।  
केवलं तल्पमात्रं वा विन्यसेदथवा द्विजाः! । 176 ।  
खट्वातूले विसृज्याथ लाजोर्ध्वे रत्नकम्बळम्
।  
न्यसेदभिनवं पश्चाद्वस्त्रं कार्पासजं नवम्
। 177 ।  
क्षौमवस्त्रं न्यसेन्मध्ये चित्रवस्त्रं ततोपरि ।  
शिरोपधानसंयुक्तं पादगण्डूकसंयुतम्
। 178 ।  
सर्वानभिनवान्
शुभ्रान्
सकपोलोपधानकान्
।   
सुगन्धधूपितान्
वस्त्रान्
कुसुमामोदसंमितान्
। 179  
इन्द्रादीशानपर्यन्तं कलशान्
सूत्रवेष्टितान्
।  
तोयपूर्णान्
समान्स्निग्धान्
सापिधानान्
सवस्त्रकान्

श्रीपाञ्चरात्रे  ईश्वरसंहिता
[[235]] 
सरत्नपल्लवैर्युक्तान्
धान्यराशिषु निक्षिपेत्
।  
शंखचक्रगदापद्मैर्ध्वजैश्चेन्द्रादिषु क्रमात्
। 181 ।  
श्रीवत्सं गरुडं कूर्मं सौवर्णं तेषु निक्षिपेत्
।  
मध्ये मध्ये च कुम्भानां धान्योर्ध्वे मङ्गलान्
न्यसेत्

शंखं चक्रं तथा लक्ष्मीं कुम्भं श्रीवत्समेव च ।  
दर्पणं स्वस्तिकं मत्स्ययुग्मं वै मङ्गलाष्टकम्
।   
वस्त्रैराच्छादितास्तद्वत्
न्यसेत्कोणेषु पालिकाः ।  
एवं शयनयुग्मं तु प्रकल्प्य तदधो यजेत्
। 184 ।  
सर्वाधारमनन्तं तु तदूर्ध्वे सर्वगं प्रभुम्
।  
प्रभवाप्ययोगेन यजेत्प्रागादियोगतः । 185 ।  
पाठयेत्सर्पसामादि संज्ञां ज्ञानबलात्मिकाम्
।  
हुत्वा शताष्टसंख्यं तु मूलं तदनु कल्पयेत्
। 186 ।  
मण्डलं पावनै रागैः सिताद्यैर्मङ्गळीयकैः ।  
तदूनाधिकशान्त्यर्थं हुत्वा कुण्डगनं ततः । 187 ।  
संस्कुर्यात्प्रतिकुण्डस्य निकटे कुम्भमध्यगम्
।  
प्रभवाप्यययोगेन चातुरात्म्यं तु संयजेत्
। 188 ।  
हृदादि यद्वा दिक्स्थेषु विदिक्स्थेषु तदस्त्रपम्
।  
दत्वा तदर्थं पूर्णां तु पूर्णात्पूर्णं च पाठयेत्
।189।  
एकायनान्यजुर्मयानाश्रावितमनन्तरम्
।  
एवं सर्वं समापाद्य प्रायाद्बिंबसन्निधिम्
। 190 ।  
बिंबमर्घ्यादिनाभ्यर्च्य गुरुः स्नपनमारभेत्
।  
अथास्त्रमन्त्रेण पुरा मांगळ्यकलशांभसा । 191 ।  
सम्सेच्य बिम्बं तदनु स्नापयेत्तन्मृदाम्भसा ।   
पाठयेत्तत्र कुश्माण्डान्
बलमन्त्रादनन्तरम्
। 192 ।  
ततो गोमयकुम्भेन इह गावः प्रपाठयेत्
।  
भूतिस्त्वमिति मन्त्रेण पाठ्यमाने विभूतिना । 193 ।  
पञ्चगव्येन तदनु पाठयेच्छाक्वरन्ततः ।  
पूर्ववच्च ततोभ्यर्च्य विधिवच्चमसांबुना । 194 ।  
क्षाळयित्वा जलैः शुद्धैरभिषिच्य ततोऽर्चयेत्
।  
शिल्पिदोषविनाशार्थं स्नानमेतदुदाहृतम्
। 195 ।  
परिधाय ततो विप्रा वाससी अधरोत्तरे ।  
नयनोन्मीलनार्थं तु शयनं यत्प्रकल्पितम्
। 196 ।  
तत्र पूर्वशिरस्कं च बिंबं प्रस्वापयेत्
द्विजाः! ।  
ततःसमन्ताद्बिंबं तु छादयेत्कंबळादिभिः । 197 ।  
सौवर्णं राजतं चैव पात्रमाढकपूरणम्
।  
धान्यराशौ निधायाग्रे पूरयेत यथाक्रमम्
। 198 ।  
मधुना सर्पिषा चैव ततस्तु मधुपात्रके ।  
अर्कमण्डलमध्यस्थं मार्ताण्डायुतसन्निभम्
। 199 ।  
ध्यात्वा मन्त्रेशमभ्यर्च्य तदन्यस्मिन्
मुनीश्वराः! ।  
चन्द्रमण्डलमध्यस्थं धेनुमुद्रासमन्वितम्
। 200 ।  
मन्त्रं वै सौरभेयीं च स्फुरदिन्दुशतप्रभम्
।  
तदन्तरस्थं मन्त्रेशं हिमाचलनिभं स्मरेत्
। 201 ।  
श्रीपाञ्चरात्रे  ईश्वरसंहिता
www.kriyasagaram.in                236
तत्स्रुतैरमृतौघैश्च शशिजैर्धेनुजैरपि ।  
सुभावितं स्मरेद्बिंबं मधुवातेति मन्त्रतः । 202 ।   
घृतादि मन्त्रयेत्पश्चात्
वस्त्रेणाच्छादयेत्तु तत्
।  
अष्टांगुला च सौवर्णी शलाका राजती तथा । 203 ।  
केवला वापि सौवर्णी शलाका स्यात्
द्विजोत्तमाः । ! अष्टधान्यानि
परितः पात्रेषु विनिवेशयेत्
। 204 ।  
गाः कन्यकाशुभाकारा भूषणैश्चापि भूषिताः ।  
आनीय स्थापयेत्पार्श्वे ब्रह्मघोषेण घोषयेत्
। 205 ।  
स्वयं शलाकां सौवर्णीं कृत्वा नेत्राभिमन्त्रिताम्
।  
मध्वक्तां च तथा नेत्रं दक्षिणं त्वीषदुल्लिखेत्
।   
संस्मरन्
परमं ज्योतिर्नेत्रमन्त्रेण देशिकः ।  
आज्यक्तया तया वापि राजत्या वाममुल्लिखेत्
।  207
तन्मन्त्रितेण शस्त्रेण शिल्पी स्नातोऽवलोकितः ।  
यथावत्प्रकटीकुर्यात्
विधिदृष्टेन वर्त्मना । 208 ।  
वारुणं पाठयेत्साम सहचन्द्रेण सामगान्
।  
पूरयेन्मधुसर्पिभ्यां नेत्रयुग्मं क्रमेण तु । 209 ।  
वौषडन्तेन मूलेन तेनैव जुहुयात्ततः ।  
सिंचन्तममृतौघं तु हृदाद्यन्तेन सेचयेत्
। 210 ।  
तन्मूर्ध्नि शशिबिंबं तु ध्यायेत्तापादिशान्तये ।  
व्यपोह्याच्छादनपटं दर्शयन्मधुसर्पिषी । 211 ।  
अष्टधान्यानि गाश्चैव कन्यकाः पुरतःस्थिताः ।  
मध्वाज्ये च शलाके च प्रदद्याच्छिल्पिने द्विजाः । 212
अष्टधान्यानि गाश्चैव शय्योपकरणं तथा ।  
प्रदद्याद्देशिकेन्द्राय साधकः सिद्धिलालसः । 213 ।  
य़द्वा मध्वादि सकलमाचार्याय निवेदयेत्
।  
य़थाशक्ति तथान्येषां मूर्तिपानां च दक्षिणाः ।  214
मृण्मये मूलबिंबे तु भित्तिस्तेथ प्रविश्य तु ।  
प्रासादं तत्र कुर्वीत नयनोन्मीलनक्रियाम्
। 215 ।  
एवं श्रियादिशक्तीनां नयनोन्मीलनं भवेत्
।  
एवं नेत्रे समुन्मील्य बिंबस्यतु ततः परम्
। 216 ।  
दहनाप्यायने कुर्यादस्त्रेण हृदयेन च ।   
आमूर्ध्नो मूलमन्त्रं तु मूर्त्यर्थं पूर्ववत्
न्यसेत्
। 217 ।  
स्नानार्थतः पुराक्लृप्ते पीठे बिंबं नयेत्ततः ।  
व्याप्तिसत्तासमायुक्ते संस्कृते प्रोक्षणादिना । 218 ।  
आधारादिक्रमोपेती समालब्धे सुपूजिते ।  
पीठेवतार्य सम्वेष्ट्य वाससीह्यधरोत्तरे । 219 ।  
अधः क्रमोदितैः कुम्भैर्द्विषोढावर्तितैर्हृदा ।  
स्नापयेत्पाठयेद्विप्रानोषधीनामिति श्रुतिम्
। ,220 ।  
या ओषधय इत्यादि ऋग्वेदांस्तदनन्तरम्
।  
एवं दशावशिष्टान्तैः सेचिते कलशैः सति । 221 ।  
ततः कुम्भचतुष्केण चतुर्भिर्मूर्तिधारकैः ।  
ऋक्सामपूर्वैर्विधिवत्
स्नपनीयं च पाठयेत्
। 222 ।  
उदुत्तमं हि ऋग्वेदान्
पाठयेद्द्रविणं यजुः ।  
श्रीपाञ्चरात्रे  ईश्वरसंहिता
[[237]] 
ततस्तु वारुणं साम सामज्ञोऽथर्वणस्ततः । 223 ।  
अयन्ते वरुणश्चेति पवित्रं ते ततो ऋचम्
।  
वसोःपवित्रं हि यजुः पाठयेत्सुमहांस्ततः । 224 ।  
पवित्रं ते हि यत्साम संयोज्यैकायनांस्ततः ।  
मूर्तिपान्
समुदायेन पावमानीचतुष्टयम्
। 225 ।  
तदन्ते तु परं मन्त्रं व्यूहीयं भगवानिति ।  
पवित्रमन्त्रं तदनु इदंविष्णुर्विचक्रमे । 226 ।  
ततो विभवमन्त्रैस्तु सर्वैस्संमन्त्रितेन च ।  
कुम्भेन सेचयित्वा तु व्यूहमन्त्रैः परेण तु । 227 ।  
स्नापयित्वाऽर्चयित्वा च जुहुयात्साधिकं शतम्
।  
यथावत्प्रणवेनाथ व्याप्तिं कृत्वा च पाठयेत्
। 228 ।  
माप्रगामेति ऋग्वेदान्
अग्नेर्वायुर्यजुर्मयान्
।  
प्राणापानं हि यत्साम ततः प्राणाय वै नमः । 229।  
यातव्येति परं मन्त्रं विप्रानेकायनांस्ततः ।  
ध्यानयुक्तो धिया सम्यक्पठेदाराधकस्ततः ।  
“आवहयाम्यरबृन्दनताङ्घ्रियुग्मं-  
लक्ष्मीपतिं भुवनकारणमप्रमेयम्
।
आद्यं सनातनतनुं प्रणवासनस्थं
पूर्णेन्दुभास्करहुताशसहस्रदीप्तिम्
। 231 ।
ध्येयं परं सकलतत्वविदां च वेद्यं-
वाराहकापिलनृकेसरिसौम्यमूर्तिम्
।
श्रीवत्सकौस्तुभमहामणिभूषिताङ्गं  
कौमोदकीकमलशङ्खराथाङ्गहस्तम्
। 232 ।
सर्वत्रगोसि भगवन्
!किल यद्यपि त्वा-
मावाहयामि हि यथा व्यजनेन वायुम्
।
गूढो यथैव दहनो मथनादुपैति
आवाहितोपि हि तथा त्वमुपैषि चार्चाम्
।  233 ।
मालाधराच्युत! विभो! परमार्थमूर्ते!  
सर्वज्ञ! नाथ! परमेश्वर! सर्वशक्ते! ।
आगच्छ मे कुरु दयां प्रतिमां भजस्व  
पूजां गृहाण मदनुग्रहकाम्ययाद्य । 234 ।
ततो विमृज्य वस्त्रेण भोगैः पूर्वोदितैर्यजेत्
।  
अर्घ्याद्यैर्दक्षिणान्तैस्तु पाठयेदृङ्मयांस्ततः । 235 ।  
अर्चामि तेति मन्त्रं वै सामगांश्चार्चितस्त्विति ।  
ॐ भगवानिति तद्ज्ञांस्तु अग्नौसन्तर्पयेत्ततः । 236
स्वकुण्डे देशिकेन्द्रस्तु समिधां सप्तकं हुनेत्
।  
पश्चाच्छताष्टसंख्यं च साज्यैश्च तिलतण्डुलैः । 237 ।  
दिक्कुण्डेषु विनिक्षिप्य संस्कृतेषु पुरैव तु । 238 ।  
तथैव च विदिक्स्थेषु उद्धृत्याभ्यर्च्य वै क्रमात्
।  
ततः प्रभवयोगेन चतुर्दिक्षु निवेशयेत्
। 239 ।  
चतुरो वासुदेवादिनाम्ना एकायनान्
द्विजान्
।  
स्वाभिस्वाभिरसंख्यं च तैः कार्यमभिधादिभिः ।240
श्रीपाञ्चरात्रे  ईश्वरसंहिता
www.kriyasagaram.in                238
समित्सप्तकपूर्वैस्तु साज्यैस्तु तिलतण्डुलैः ।  
एवमप्यययोगेन वाय्वादीशावसानकम्
। 241 ।  
ऋग्वेदाद्यांस्तु चतुरः संस्कृत्याद्यौ तथा न्यसेत्
।  
तैरप्यच्युतलिङ्गैस्तु स्वशाखोक्तैश्च पावनैः । 242 ।  
हवनं विधिवत्कार्यं भक्तियुक्तेन चेतसा ।  
एवं क्रमेण कुण्डांस्तु सर्वान्
हुत्वा ततो गुरुः । 243।  
द्वार्स्थादीनां पुरोक्तानां दिक्पतीनां समाचरेत्
।  
हवनं विधिवत्कुण्डे स्थण्डिले वा मुनीश्वराः! । 244  
प्रासादस्येशदिग्भागे तदर्थं पूर्वनिर्मिते ।  
स्तुत्वा जितन्तेमन्त्रेण सामज्ञान्
पाठयेत्पुनः। 245।  
सह गायत्रसाम्ना तु यद्रथन्तरसंज्ञितम्
।  
प्रजप्यद्वादशार्णं तु मुद्रां बध्वा प्रणम्य च । 246  
अष्टाङ्गेनाथ विज्ञाप्यो भगवान्
भूतभावनः ।  
मूर्तिभेदेन रूपेण अनेनैव हि सांप्रतम्
। 247 ।  
लोकानज्ञाततत्वांस्तु समाह्लादय नागरान्
।  
येनान्तस्सम्प्रविष्टेन ईषत्कालवशात्तु वै । 248 ।  
जन्मान्तरसहस्रोत्थान्मोक्षमायान्ति किल्बिषात्
। ,,
एवमर्थ्यो हि भगवान्
लोकानुग्रहकृत्प्रभुः । 249 ।  
दत्वाऽर्घ्यगन्धस्रग्धूपदीपान्नैवेद्यमेव च ।  
निवेद्याचमनं चार्घ्यं कुर्यान्नीराजनं ततः । 250 ।   
पुण्याहजयघोषेण वेदध्वनियुतेन च ।  
शङ्खवादित्रनिर्घोषपटहैर्गीतिभिः सह । 251 ।  
करावंघ्रिगतौ कृत्वा देवदेवस्य देशिकः ।  
पाठयेदृङ्मयं मन्त्रमुत्तिष्ठेति ततस्सह । 252 ।  
यात्रोपकरणैर्मन्त्रं कृत्वा ब्रह्मरथे स्थिरे ।  
सुयन्त्रिते च क्षीराज्यदध्योदनसमन्विते । 253 ।  
सुभिक्षक्षेमशान्त्यर्थं परमान्नफलैर्युते ।  
पाठयेदस्यवामीय मृङ्मयं तदनन्तरम्
। 254 ।  
तन्मयान्
बलमन्त्रं तु दशार्धेति मुनीश्वराः! ।  
स्वयमाद्यन्तसंरुद्धं हृदा तु कवचं जपेत्
। 255 ।  
भ्रामयेद्बलिदानं च क्रियमाणं तु सर्वदिक् ।  
रत्नकांचनवज्राणां पूर्ववत्
क्षेपमाचरेत्
। 256 ।  
दिव्याद्यायतनानां च कार्या पूजा यथोचिता ।  
पंचरात्रविदां चैव यतीनां ब्रह्माचारिणाम्
। 257 ।  
षट्कर्मनिरतानां च दानं दीनजनेष्वपि ।  
ऱथस्थे मन्त्रबिंबे तु यावत्पदशतं व्रजेत्
। 258 ।  
तद्रथं तूर्यघोषेण तावत्क्रतुशतं फलम्
।  
आप्नोत्याराधकः शश्वत्सकामोनियतव्रतः । 259 ।  
ततस्तोरणदेशस्थं रथं कृत्वार्चयेत्प्रभुम्
।  
पाद्यार्घ्यपुष्पधूपैश्च नमस्कृत्य च पाठयेत्
। 260 ।  
उत्तिष्ठेति द्विषट्कार्णं  सजितन्तं तु चाखिलम्
।  
संपठन्
पौरुषं सूक्तं यागवेश्म प्रवेशयेत्
। 261 ।  
श्रीपाञ्चरात्रे  ईश्वरसंहिता
[[239]] 
शय्यायां प्राक्शिरो बिम्बं शाययेद्धृदयेन तु ।  
देशिको मूर्तिपैःसार्धं यात्राहोमं समापयेत्
। 262 ।  
ततस्तच्छिरसो देशे चक्राधारस्थिरे घटे ।  
पूर्वोक्तलक्षणे नेत्रमन्त्रसंपुटितं यजेत्
। 263 ।  
पूजयेन्मङ्गळान्यष्टौ प्रागादौ तु स्वनामभिः ।  
अष्टासु तत्र कुम्भेषु पुरैव स्थापितेषु च । 264 ।  
वासुदेवादयः पूज्याः प्रभवाप्यययोगतः ।  
हृदादि यद्वा दिक्स्थेषु विदिक्स्थेषु तदस्त्रपम्
। 265।  
यद्वा प्राच्यां तु वाराहो नारसिंहस्तु दक्षिणे ।  
प्रतीच्यां श्रीधरो देवो हयवक्त्रस्तथोत्तरे । 266 ।  
आग्नेयां भार्गवो रामो नैॠते राम एव च ।  
वायव्ये वामनश्चापि विष्णुरीशानगोचरे । 267 ।  
स्वनाम्ना पूजयित्वैतानर्घ्यगन्धादिभिस्ततः ।  
पूजयित्वाऽर्घ्यगन्धाद्यैः शयनस्थं विभुं ततः । 268   
वर्मणाच्छादनपटं दत्वा धूपाधिवासितम्
।  
मूलेन शयनस्थस्य कुर्यादाप्यायनं ततः । 269 ।  
देवांघ्रिनिकटोद्देशे उपविष्टस्तु देशिकः ।  
मन्त्रविद्देवबिम्बस्य मन्त्रन्यासं समाचरेत्
। 270 ।  
लेख्यादौ मन्त्रबिम्बेतु प्रासादस्थे द्विजोत्तमाः! ।  
उत्सवं कर्मबिंबे तु विष्टरे वा प्रकल्प्य च । 271 ।  
प्रस्वाप्य शयने प्राग्वत्प्रासादं संप्रविश्य च ।  
मन्त्रन्यासादिकं कुर्याद्वक्ष्यमाण विधानतः । 272 ।  
सुविस्तृतं तद्विधानं शृणुध्वं मुनिपुङ्गवाः! ।  
पीठे पुष्पांजलिं कृत्वा गन्धयुक्तं च साक्षतम्
। 273 न्यसेदष्टाक्षरं
प्राग्वदामूर्ध्नश्चरणान्तिमम्
।  
न्यसेद्धृदादिषण्मन्त्रान्
स्थानेषु हृदयादिषु । 274 ।  
किरीटं शिरसो द्देशे श्रीवत्सं तु गळादधः ।  
वक्षसो वामभागे तु विन्यसेत्तदनन्तरम्
। 275 ।  
कौस्तुभं हृदये न्यस्य वनमालां च कण्ठतः ।  
देवस्य दक्षिणे हस्ते चक्रं शंखं तु वामतः । 276 ।  
वामहस्ते गदाखड्गौ ह्यथवा दक्षवामयोः ।  
क्रमाल्लांछनमन्त्रांस्तु चक्रादीन्
लांछनान्न्यसेत्
।   
श्रियं दक्षिणभागे तु पुष्टिमुत्तरतो न्यसेत्
।  
ऊरुमूले वैनतेयमथेदानीं निबोधत । 278 ।  
चतुर्भुजस्य देवस्य चक्रादेर्विनिवेशनम्
।  
मुख्यदक्षिणहस्तेऽब्जं गदां वामकरे न्यसेत्
। 279 ।  
अपरे दक्षिणे चक्रं शंखं वामकरे परे ।  
अन्यान्
लांछनमन्त्रांस्तु यथायोगं च विन्यसेत्
। 280
अन्येषु षड्भुजाद्येषु मुख्यदक्षोदितः क्रमात्
।  
सर्वान्
लांछनमन्त्रांस्तु यथास्थानगतान्
न्यसेत्
।   
संस्थाप्या भगवन्मूर्तिर्धत्ते चक्रादिलांछनम्
।  
हस्ते येन क्रमेणैव लांछनानि न्यसेत्तथा । 282 ।  
मन्त्रान्
किरीटपूर्वांश्च प्राग्वत्सर्वत्र विन्यसेत्
।  
श्रीपाञ्चरात्रे  ईश्वरसंहिता
www.kriyasagaram.in                240
पादादि द्वादशांगेषु ततो दामोदरादिकान्
। 283 ।  
तच्छक्तिकांस्तथा मन्त्रान्
तद्वद्व्यापकलक्षणान्
।  
ऐश्वरेणाथ बीजेन यथावस्थेन भावयेत्
। 284 ।  
पादादि तन्मयेनैव तद्वन्मन्त्रवरेण तु ।  
प्राग्वदप्यययुक्त्या तु ह्यन्तर्ज्योतिर्मयात्मना । 285 ।  
विभुना वाक्स्वरूपेण तदेवाथ परं पदम्
।  
सुशांतं सर्वगं बुध्वा निस्तरङ्गमिवोदधिम्
। 287 ।  
जीमूतस्येति ऋग्वेदान्
नासदासीत्तु पठयेत्
।  
क्रमेणानेन हुत्वा तु पदार्थशतसंख्यया । 288 ।  
तिलानां च तथाज्यस्य मन्त्रैरेभिर्मुनीश्वराः! ।  
दत्वा पूर्णाहुतिं प्राग्वदुपसंहारलक्षणाम्
। 289 ।  
ततस्तत्परमं ब्रह्म ह्युदितं पूर्ववत्
स्मरेत्
।  
सर्वशक्तिमयेनैव स्वभावेन स्वकेन तु । 290 ।  
ओजो बलात्मना तद्वद्गन्धो द्रव्यात्मना तु वै ।  
बीजं तत्स्वरूपेण समुद्रो बुद्बुदात्मना । 291 ।  
एवमव्यपदेश्या वा शक्तिः स्वे शक्तिर्दर्पणे ।  
स्थितमादाय विश्वेशं स्वातन्त्याच्च मुनीश्वराः  । 292
मन्त्ररूपां तनुं धत्ते सम्यगाराधनाय च ।  
नानात्वमुपयातस्य प्रसरं तस्य च स्वयम्
। 293 ।  
निष्प्रभत्वं प्रयातस्य चिद्बीजनियमस्य च ।  
आविष्कृतस्य भेदे वाप्यमूर्तेन बलीयसा294 ।  
अज्ञानगहनेनैव  नित्यानित्यामलात्मना ।  
स्मृत्वैवं मूलमन्त्रं तु बिंबहृत्पद्मगं स्मरेत्
।295
षट्छक्तिकरणोपेतं तैस्तद्रव्यमयीं तनुम्
।  
संस्मरेत्संहरन्तं च प्रागुक्तेनैव वर्त्मना । 296 ।  
स्वरूपममलं भूयःस्मरेन्मूर्त्यात्मना तु तत्
।  
नयन्तं पूर्वविधिनाप्येवं स परमेश्वरः । 297 ।  
मन्त्रात्मना स्वतन्त्रत्वमुपयातो यदा तदा ।  
सहस्रशिरसं देवमिति सर्वांस्तु पाठयेत्
। 298 ।  
पाठयेद्ब्राह्मणान्
धातर्यद्धक्षेति च मन्त्रपम्
।  
योविश्वतश्चक्षुरिति ध्यातव्यो भवतीति च । 299 ।  
द्वासुपर्णेति तदनु अतोदेवेति वै ततः ।  
ऋङ्मयं पौरुषं सूक्तं ततः परतमानिति । 300 ।  
शाश्वता च ततः कालकालेति समुदाहरेत्
।  
एषाबुद्धिः सप्तधेति अत्रेदानीं च पाठयेत्
। 301 ।   
ततोऽर्चयित्वा मन्त्रेशं शयने बिंबवृत्तिकम्
।  
सांस्पर्शिकैरासनाद्यैर्विविधैरौपचारिकैः । 302 ।  
हृदयङ्गमसंज्ञैश्च मधुपर्कादिभिर्द्विजाः ।  
परमान्नादिभिश्चान्नैः पवित्रैः पावनैस्तथा । 303 ।  
अन्यैश्च विविधैर्भोगैर्यथा चानुक्रमेण तु ।  
सर्वं तु सम्प्रदानान्तं कृत्वा पश्चात्तु मण्डले । 304 ।  
सन्निधीकृत्य सम्पूज्य महता विभवेन तु ।  
श्रीपाञ्चरात्रे  ईश्वरसंहिता
[[241]] 
अग्नौ सन्तर्पयेत्साङ्गं समित्सप्तकपूर्वकम्
। 305  
ज़ुहुयुर्मूर्तिपाश्चापि स्वे स्वे कुण्डे यथाक्रमम्
।  
प्रागादि दिक्षु कुण्डेषु क्रमेण समिधः स्मृताः । 306
पलाशवृक्षखदिरबिल्वोदुम्बरभूरुहान्
।  
आग्नेयादिविदिक्षु स्युः पिप्पलप्लक्षसम्भवाः । 307
न्यग्रोधप्रभवाश्चैव कश्मर्यप्रभवास्तथा ।  
पलाशसमिधोन्यत्र भूयसां परिकल्पने । 308 ।  
ऊक्ताभावे तु सर्वत्र पलाश्यः समिधो मताः ।  
चतस्रो धेनवः स्थाप्याः दक्षिणस्याप्युदङ्मुखाः । 309
ग़ङ्गा सरस्वती गोदा यमुना रूपधारिणी ।  
दुग्धैस्तदीयैश्श्रपणं चरुणामाहुतिस्तथा । 310 ।  
श्रपयेत्पयसा पूर्वे शालितण्डुलमाढकम्
।  
कृसरैर्दक्षिणाग्नौ तु पाश्चात्ये गुढमिश्रितम्
। 311 ।  
उदीच्याग्नौ हरिद्रान्नं शुद्धान्नमितराग्निषु ।  
प्रत्येकं शतमष्टौ च होमाः स्युः समिदादिभिः । 312
तदर्धं वापि पादं वा देशकालानुरूपतः ।  
तिलशालि यवैर्वेणुहोमबीजान्यनुक्रमात्
। 313 ।  
तिलैरितरकुण्डेषु तैर्वा सर्वत्र कल्पयेत्
।  
स्वमूर्तिकुम्भान्मन्त्रेण जलमुद्धृत्य भाजने । 314 ।  
बिंबमूर्ध्नि क्रमाद्देयं सर्वैरेकायनादिकैः ।  
चतुर्दर्भकृतेनैव कूर्चेन तदनन्तरम्
। 315 ।  
पलाशखादिराश्वत्थ बिल्वशाखाभिरंबुभिः ।  
सिञ्चेयुर्मूर्तिपाः सम्यक् वेदिकाकलशस्थितैः । 316 ।  
आचार्यः कोणदेशस्थैर्मन्त्रैर्वेतसशाखया ।  
सन्तर्पयित्वा तदनु मन्त्रं सपरिवारकम्
। 317 ।  
आज्यादिना प्रभूतेन दत्वा पूर्णाहुतिं ततः ।  
बिंबात्मना प्रयातानां क्ष्मादीनामङ्गरूपिणाम्
। 318  
आपादनेपि प्राणार्थं पिण्डीभूतार्थमेव च ।  
आरम्भादेव जातानां छिद्राणां शमने तु वै । 319 ।  
आप्यायनार्थं मन्त्राणां द्रव्यैर्होमं समाचरेत्
।  
द्विषट्केणाहुतीनां च एकैकेन चतुर्हृदा । 320 ।  
आचाङ्घ्रेर्जानुपर्यन्तं स्पृष्ट्वाज्यं होमयेत्पुरा ।  
आनाभि जानुदेशाच्च तथैव जुहुयाद्धधि । 321 ।  
नाभेराकण्ठतः क्षीरमामूर्ध्नः कण्ठतो मधु ।  
संमिश्रं जुहुयात्सर्वं स्पृष्ट्वा देहन्तु चाखिलम्
। 322 ।  
दत्वा घृतेन वै पश्चात्पूर्णं मूलेन तत्परम्
।  
संस्कृत्य बिंबवत्पीठं भिन्नं ब्रह्मशिलां तथा । 323 ।  
प्राणाभिमानदेवं वा यस्य यो विहितस्तु वै ।  
वेष्टयित्वाम्बरैश्चित्रैः चक्रमन्त्रेण वै ततः । 324 ।  
कार्यो ब्रह्मशिलाहोमः शताष्टाधिकसंख्यया ।  
गायत्रीभिस्तदर्धं च बह्वृचाद्यैः पॄथक् पृथक् । 325 ।  
अजस्यनाभावित्यादि मन्त्रैरेकायनैस्ततः ।  
अध्वादिभूतमूर्तं तु भोग्यं वपि पृथक् स्थितम्
। 326 ।   
श्रीपाञ्चरात्रे  ईश्वरसंहिता
www.kriyasagaram.in                242
देवतानां त्वधिष्टानं पीठं कृत्वा तु बुद्धिगम्
।  
होतव्यं प्रणवेनैव स्वयं व्याहृतिभिस्ततः । 327 ।  
अपरैर्बलमन्त्रेण प्रणवान्तेन हावयेत्
।  
ततो हवनमन्त्रेण तर्पणीयं तथैव हि । 328 ।  
स्वनाम्ना प्रणवेनैव स्वाहान्तेनापरैस्तथा ।  
संरोधस्तर्पितानां च कार्यः पूर्णान्तमेव हि । 329 ।  
साम्भसा विष्टरेणैव भावेन सजपेन च ।  
सर्वेश्वरस्य देवस्य स्वकीयासु च मूर्तिषु । 330 ।  
शब्दात्मिकासु मुर्तासु तद्वच्छ्रुतिमयस्य च ।  
कृत्वैवं च तदा दिक्षु मूर्तिपान्
विनिवेश्य च । 331 ।  
पार्श्वदेशे तु कुण्डानां तर्पयेत्पायसेन तु ।  
दक्षिणां च यथाशक्ति दद्याद्धेमादिकां ततः । 332 ।  
गृहीत्वा दक्षिणां मन्त्रः प्रीणनीयैस्तु तैस्ततः ।  
अथ निद्रायमाणं तु देवं स्तुत्वावकुण्ठ्य च । 333 ।  
अर्चयित्वा नमस्कृत्य तत्र सर्वान्
प्रवेशयेत्
।  
विप्रानेकायनांश्चापि तथा वै बह्वृचादिकान्
। 334 ।  
स्वशाखोदितान्
मन्त्रान्
पाठयेत्क्रमयोगतः ।  
स्तुतिपाठकपूर्वांश्च नृत्तगीतपरायणान्
। 335 ।  
वीणावेणुमृदङ्गादीनितरांश्च प्रवेशयेत्
।  
विदिक्स्थान्
प्रणवे जापे मूर्तिपान्
विनिवेशयेत्
। 336
दिक्स्थितान्
मूर्तिपान्
विप्रान्
द्वादाशार्णे नियोजयेत्
।  
रक्षामुद्रां ततः कृत्वा दर्शयेत्सर्वदिक्ष्वथ । 337 ।  
शाययेद्दर्भशय्यायां यजमानमुपोषितम्
।  
स्थण्डिले स्वप्नसिद्ध्यर्थं प्राक्शिरस्कन्ततो द्विजाः!338  
एवं कृत्वाधिवासं तु जागरेण नयेन्निशाम्
।  
प्रभातायां तु शर्वर्यां कॄत्वा स्नानादिकाः क्रियाः । 339
प्रतिष्ठामारभेत्पश्चाद्देशिकः शास्त्रवित्तमः ।  
प्रबुद्धं यजमानं तु स्वप्नं पृच्छेच्छुभाशुभम्
। 340 ।  
तत्राशुभोपशान्त्यर्थं तदानीं जुहुयाद्गुरुः ।  
शतं सहस्रं साष्टं वा यथाशक्त्यथ वा द्विजाः! । 341 ।  
मध्वाज्यक्षीरसंमिश्रान्
सफलांश्च तिलानपि ।  
अस्त्रसंपुटितेनैव नाम्ना स्वाहान्वितेन तु । 342 ।  
दोषं जहि जहीत्येवंपदं नामावसानकम्
।  
केवलेनाथ वाक्येन सिंहमन्त्रेण होमयेत्
। 343 ।  
एवं दुस्स्वप्नशान्तिं तु कृत्वा स्थापनमाचरेत्
।  
प्रासादं दर्भशाखाभिर्बहिरन्तश्च मार्जयेत्
। 344 ।  
विकीर्य साक्षतं पुष्पं गुग्गुलं धूपयेत्पुनः ।  
सहमूर्तिधरैर्विप्राः! शिल्पिभिश्चाथ देशिकः । 345 ।  
सार्घ्यपुष्पाक्षतकरः प्रासादान्तं व्रजेत्ततः ।  
हन्यात्सिद्धार्थकैस्तत्स्थान्
विघ्नानस्त्राभिमन्त्रितैः  
प्राङ्मध्ये विधिनानेन श्वभ्रं वा सांप्रतं खनेत्
।  
तदर्थं गर्भगेहं तु सूत्रपातैर्विभाजयेत्
। 347 ।  
श्रीपाञ्चरात्रे  ईश्वरसंहिता
[[243]] 
सप्तधा विभजेत्सम्यक् पैशाचः प्रथमः स्मृतः ।  
द्वितीयो मानुषे भागस्तृतीयो दैवसंज्ञितः । 348 ।  
ब्राह्मश्चतुर्थो विज्ञेयः क्रमादन्ये त्रयस्तथा ।  
दैवमानुषपैशाचा विज्ञेया द्विजसत्तमाः! ।  350 ।  
प्रासादे तु चतुर्द्वारे चतुर्दिक्षु समैः पदैः ।  
विभजेत्सप्तधा मध्यो भागः स्याद्ब्राह्मसंज्ञितः । 351  
दिव्यमानुषपैशाचाः क्रमात्पङ्क्तिक्रमेण तु ।   
चतुर्द्वारेत्रभवने ब्राह्माख्ये मध्यमे पदे । 352 ।  
चतुर्दिग्वीक्षमाणस्य स्थापनं चतुरात्मनः ।  
प्रासाद एकद्वारे तु देवं संस्थापयेत्
द्विजाः! । 353 ।  
ब्रह्मदैविकभागाभ्यां दैवमानुषयोस्तु वा ।  
ब्राह्मे वा दैविके वाथ तस्मिन्
दिव्याश्रिते तु वा । 354
मानुषाश्रितदैवेन फलभेदवशात्तु वै ।  
ब्राह्मभागे तु मोक्षःस्याद्दिव्यं स्थानाभिवृद्धिकृत्
। 355
भोगमोक्षफलावाप्तिर्ब्राह्मे दिव्यसमाश्रिते ।  
दिव्यभागफलावाप्तिर्मानुषाश्रितदैविके । 356 ।  
दैवमानुषभागाच्च त्वैहिकामुष्मिकं फलम्
।  
विबुधब्रह्मभागाच्च सैहिकं तु गुणाष्टकम्
। 357 ।  
अग्रदेशेथ बिम्बस्य वेदिर्भागद्वयोपरि ।  
आराधनार्थतो विप्राः! स्थापनीया शिलान्विता । 358
पीठोपर्यथ वा देवं यन्त्वाराध्यते सदा ।  
मध्ये रत्नोपलं पीठे न्यस्त्वोर्ध्वे स्थापयेत्तु तम्
। 359
देवीसमन्वितं यत्र स्थापनं भवति द्विजाः! ।  
मूलबिम्बस्य पार्श्वे तु पीठदेशं विसृज्य च । 360 ।  
सपीठानां तु देवीनां स्थापनं तु समाचरेत्
।  
एका सव्ये दक्षिणे वा स्थाप्या द्वे दक्षवामयोः । 361 ।  
चतस्रस्तु क्रमेणैव स्थाप्या दक्षिणवामयोः ।  
प्रमादाद्बुद्धिपूर्वाद्वा तत्तत्स्थानविपर्ययम्
। 362 ।  
न कुर्याद्द्राजराष्ट्रादेर्हितैषी देशिकोत्तमः ।  
भिन्नप्रेक्षवशान्मध्ये सति भूयः समाचरेत्
। 363 ।  
क्षाळितेस्त्राम्बुना लिप्ते हृदा वै चन्दनादिना ।  
श्वभ्रेधो घटरुद्धानां मन्त्राणां च निवेशयेत्
। 364 ।   
पूर्वोक्तेन विधानेन धिया स्वे स्वेयने तथा ।  
कृत्वार्चनं यथोद्दिष्टं पूर्णान्तं तत्र विन्यसेत्
। 365 ।  
बाहुल्येन तु षट् पंच चतुर्गोळकसंमिताम्
।  
पीठाद्विनिर्गतां किञ्चिद्भूतये सुस्थिरां शिलाम्
। 366  
ग्रस्तां पीठेन मुक्त्यर्थं नवरन्ध्रकृतां पुरा ।  
स्वमन्त्रेण तु तत्रापि प्रतिष्ठासीति पाठयेत्
। 367 ।  
प्रागादौ प्रभवेनाथ पंचकं पंचकं न्यसेत्
।  
शिलावटेषु द्रव्याणां तत्र वज्रं च हाटकम्म्
। 368 ।  
हरितालमुशीरं च व्रीहयो दक्षिणेत्वथ ।  
इन्द्रनीलमयश्चैव कासीसं चन्दनं तिलम्
। 369 ।  
श्रीपाञ्चरात्रे  ईश्वरसंहिता
www.kriyasagaram.in                244
मुक्ताफलं च रजतं पारदञ्चाप्यदिक्तथा ।  
सहोशीराश्च वै मुद्गाः पद्मरागमथोत्तरे । 370 ।  
कांस्यम्
सराजपाषाणं राजेन्द्रं चणकैः सह ।  
विंशकं विन्यसेन्मध्ये पूर्वमेव ततो बहिः । 371 ।  
विदिक्ष्वप्ययोगेन त्वेवमन्यत्
पृथक् पृथक्
एवं वैडूर्यपूर्वन्तु चक्रांकं चाभ्रकं तथा । 372 ।  
षाष्टिकं त्वीशदिग्वायोः पुष्यरागो हरीतिका ।  
गैरिकं शौरिकात्रैव मसूराण्यथ यातु दिक् । 373 ।  
महानीलञ्च वङ्गंच तथा पाषाणमाक्षिकम्
।  
यवान्सागरुकांश्चैव आग्नेय्यां स्फटिकं तथा । 374 ।  
ताम्रं मनश्शिलाश्चैव गोधूमाश्शङ्खपुष्पिकाः ।  
मध्ये सर्वाणि तदनु ततो गर्तगणं तु तत्
। 375 ।  
लेपैराच्छादितं कृत्वा साङ्गं मन्त्रं पदे पदे ।  
पूजयित्वा यजुर्वेदं श्चमषट्कांश्च पाठयेत्
। 376 ।  
तदूर्ध्वे विन्यसेत्पीठं तच्छ्वभ्रे विनिवेश्य च ।   
अष्टलोहमयं चक्रं तदूर्ध्वे तु महामते । 377 ।  
द्वादशाख्या द्विशेषोत्थादवधारो यस्य यः स्वकः ।  
हैमन्तदूर्ध्वे कमलं तज्जं वा ताम्रमेव वा । 378 ।  
यथाक्रमस्थितं ह्येतत्पञ्चकं चतुरात्मनि ।  
न्यसेदनन्तं चक्रस्य मीनकूर्मौ तु तस्य वै । 379 ।  
कूर्मानन्तौ तु मीनस्य मीनानन्तौ तु तस्य च ।  
सर्वस्य विहितं पद्मं तस्यानन्तं तु विन्यसेत्
। 380 ।  
लक्ष्म्यादीनां च शक्तीनां चक्रस्थापनकर्मणि ।  
न्यस्य पूर्णान्तिकं कृत्वा कर्माण्यत्र च तर्पणम्
। 391
मण्टपे तु खगेशस्य एवमेव समाचरेत्
।  
सह मूर्तिधरः प्राग्वत्कार्या दर्भोदकक्रिया । 382 ।  
चतुर्गुणितसूत्रेण वेष्टयेद्देवमन्दिरम्
।  
छादयेन्नववस्त्रेण तथा वै दर्भमालया । 383 ।  
ततस्तु मूर्तिपैः सार्धं प्रविशेद्यागमण्टपम्
।  
प्रतीक्षेल्लग्नकालं तु यावत्कालं न याति च । 384 ।  
तावद्विनोदैर्होमैश्च हास्यैः पाठैश्च संक्षिपेत्
।  
प्राप्ते लग्नोदये विप्राः!  शयनस्थं प्रबोधयेत्
। 385 ।  
अर्घ्यालभनमाल्याद्यैरचयित्वा त्विमं पठेत्
।  
मन्त्रात्मन्
रूपमात्मीयं प्रभुत्वमुपसंहर । 386 ।  
समाश्रयस्व सौम्यत्वं स्थित्यर्थं परमेश्वर ।  
नमस्तेऽस्तु हृषीकेश! उत्तिष्ठ परमेश्वर! । 387 ।  
मदनुग्रहहेत्वर्थं पीठभूमिं समाश्रय ।  
उद्धृत्य हृदयेनाथ त्यक्तनिद्रं च मन्त्रपम्
। 388 ।  
उत्थाप्य मूर्तिमन्त्रेण सह मूर्तिधरैर्बलात्
।  
तथा तच्छिरसो देशे चक्राधारस्थितं घटम्
। 389 ।  
तदष्टदिक्स्थितांश्चापि कुम्भांस्तन्मङ्गळैः सह ।  
उत्थाप्य मूर्तिपाद्यैस्तु वाहयन्
देशिकोत्तमः । 390 ।  
श्रीपाञ्चरात्रे  ईश्वरसंहिता
[[245]] 
यायात्प्रक्षिप्तमाणस्तु रत्नांश्च विविधान्
बहून्
।  
नानाविधैस्तु कुसुमैर्लाजाद्यान्
मिश्रितान्
बहून्
। 391
प्रतिमामुद्वहन्तो ये मूर्तिधारास्त्वनन्तरम्
।  
अन्ये यथा न गच्छेयुरन्तराचार्य बिम्बयोः । 392 ।  
अष्टकुम्भधराश्चान्ये ये च मङ्गळपाठकाः ।  
परितस्तोपि गच्छेयुः पठन्तः शाकुनं तथा । 393 ।  
वाग्यतो यजमानस्तु कुशपाणिः प्रणामवान्
।  
तेषां वै पृष्ठतस्त्वन्ये गच्छेयुः परिवारकाः । 394 ।  
तोरणेन च निष्क्रम्य प्रदक्षिणचतुष्टयम्
।  
कुर्यात्प्रासादपीठस्य द्वाराग्रे सन्निरोध्य च । 395 ।  
पाद्यार्घ्याचमनं दत्वा हृन्मन्त्रेण प्रवेशयेत्
।  
शाखाद्यमस्पृशन्
तं च पाठयेत्तद्विदस्ततः । 396 ।  
चतुश्चक्रेति तदनु पुरमेकादशेति च  ।  
वर्माभिमन्त्रितेनाथ दुकूलेन सितेन च । 397 ।  
पादाम्बुरुहनाळं प्राक् शिखामन्त्रेण वेष्टयेत्
।  
अग्नीषोमौ समीकृत्य प्रणवाद्यन्तकेन तु । 398 ।  
मूलमन्त्रेण पीठोर्ध्वे बिंबं संस्थापयेत्
स्थिरम्
।  
द्वारमध्यं न सन्त्याज्यं देवस्थापनकर्मणि । 399 ।  
न ततश्चाग्रतः स्थाप्यं न पार्श्वे न च पृष्ठतः ।  
नामतो मारुतं पश्चात्
सन्त्यजेद्देशिकोत्तमः । 400 ।  
प्रतिष्ठालिङ्गशब्दौ च द्वौ मन्त्रौ पाठयेत्क्रमात्
।  
शान्तं ब्रह्ममयं रूपं स्वकं समवलम्ब्य च । 401
यत्रापि केवले ब्राह्मे स्थापनं समुदीरितम्
।  
तत्रापि वामतः किंचिद्दिव्यभागं समाश्रयेत्
। 402 ।  
य़तो हितार्थं सर्वेषां निर्गतष्षड्गुणात्मना ।  
अतो ब्रह्मपदादीषद्देवभागे समानयेत्
। 403
मोक्षादिफलसिद्धीनां प्राप्तयेह्यविचारतः ।  
करस्थमथ मोक्तव्यं कौतुकं हृदयेन तु । 404 ।  
सर्वाङ्गमर्घ्यमन्त्रेण दत्वा मूलमनुंस्मरेत्
।  
हृदास्त्रपरिजप्तेन वज्रलेपेन वै ततः । 405 ।  
बिंबपीठशिलानां चाप्येकत्वेनाचरेत्
स्थितम्
।  
ततस्तु नेत्रकुम्भस्थैस्तथा कुम्भाष्टकस्थितैः । 406 ।  
तोयैः कूर्चाग्रसंलर्ग्नैींबबं संप्रोक्ष्य मन्त्रतः ।  
तत्तत्कुम्भगतान्
मन्त्रान्
बिंबेन सह योजयेत्
। 407  
बालबिंबगता चापि शक्तिं मूले न्यसेत्तदा ।  
मूलबिंबे मुनिश्रेष्ठाः मृदादिद्रव्यनिर्मिते । 408 ।  
कर्मार्चायां विष्टरे वा दर्भमञ्जरिजे द्विजाः!  ।  
प्रबोधनं च वै कर्म तथा प्रादक्षिणक्रियाम्
। 409 ।  
प्रासादे संप्रवेशं च कृत्वान्यत्सर्वमाचरेत्
।  
मूलबिंबे क्रमेणैव देशिकेन्द्रः समाहितः । 410 ।  
मूलमन्त्रं ततो ध्यात्वा संशांतब्रह्मलक्षणम्
।  
आधारादि ध्वजाग्रान्तं व्याप्तं तेनाखिलं स्मरेत्
। 411
श्रीपाञ्चरात्रे  ईश्वरसंहिता
www.kriyasagaram.in                246
इति सामान्यसन्धानं प्राक्कृत्वा तद्विशिष्यते ।  
स्थूलसूक्ष्मपरत्वेन स्थूलं षोढा शिलांतगम्
। 412, ।  
पिण्डिकयां तथासूक्ष्मं तत्परं बिंबनिग्रहे ।  
विन्यासं पीठमूलेथ देवतानां समाचरेत्
। 413 ।  
भवोपकरणीयानामेतासां मुनिपुङ्गवाः ।  
विन्यासं मन्त्रबिंबे तु न कदाचित्समाचरेत्
। 414 ।  
पीठोर्ध्वे तु मुनिश्रेष्ठाः! प्रतिष्ठैवं विनैव तु ।  
न्यसेद्विभवदेवांस्तु ह्युपर्युपरि पूर्ववत्
। 415 ।  
घटोद्देशात्समारभ्य परमर्चागतं ततः ।  
एवं हि सर्वदेवानां विनिवेशवशात्तु वै । 416 ।  
चिन्तामणिमयो न्यासः कृतो भवति सिद्धिदः।  
मन्त्रन्यासं ततःकुर्याबिंबाङ्गेषु यथाविधि । 417 ।  
सृष्टिसंस्थितिसंहारन्यासं कुर्यात्
त्रयं विभोः ।  
स्थितेपि च तथासीने शयाने यानगेपि च । 428 ।  
एतेष्वपि च सर्वेषु कुर्यान्न्यासत्रयं द्विजाः!  ।  
यद्वा स्थिते स्थितिन्यासंमासीने सृष्टिसंज्ञितम्
। 419
शयाने संहृतिन्यासमाचरेत्
द्विजसत्तमाः! ।  
अङ्गमन्त्रस्थितिं कुर्यात्
स्थानेषु हृदयादिषु । 420 ।  
अन्यानि भूषणादीनि विन्यस्य गरुडान्तिमम्
।  
ततः सम्पूजयेत्तत्र लययागेन चाखिलम्
। 421 ।  
पीठस्थं भोगयागेन मन्त्रचक्रं यजेत्पुनः ।  
स्वनाम्नि स्वामिशब्दं तु समारोप्य परं तु वा । 422 ।  
हरिकेशवपूर्वं तु ततस्तारसमन्वितम्
।  
प्रब्रूयुर्मूर्तिपाद्या वै सुप्रतिष्ठितमस्त्विति । 423 ।  
पुष्पाक्षताञ्जलिं पूर्णं क्षिपमाणाश्च सर्वतः ।  
सर्वे वदेयुस्तत्रस्थाः सुप्रतिष्टितमस्त्विति । 424 ।  
आत्वाहर्षेति सह वै प्रतिष्ठासीति पाठयेत्
।  
विश्वस्य मित्रमित्यादि मन्त्रमेकायना द्विजाः । 425 ।  
ॐ नमोस्तु नमश्चान्तो ऋग्वेदाद्यैस्तु तैः सह ।  
ॐ नमो ब्रह्मणेभीक्ष्णं जितन्तेत्येवमेव हि । ,426 ।  
जयशब्दसमोपेतं स्तोत्रं श्रोतृमनोहरम्
।   
देशिकैः सह सर्वैस्तु वाग्भिरुच्चाभिरुच्चरेत्
। 427 ।  
जीवभूतेन चैतेन विभुना मन्त्रमूर्तिना ।  
प्रतिष्ठितेन विप्रेंद्रा वित्त सर्वं प्रतिष्ठितम्
। 428 ।  
एवं कृत्वाधिवासादि मूलबिंबेन वै सह ।  
स्थापयेत्कर्मबिंबादीन्
मूलबिंबाग्रतो द्विजाः! । 429 ।  
लक्ष्म्यादींश्च यथाशक्ति स्थापयेत्तु विधानतः ।  
अथ मण्टपमध्ये तु देवदेवस्य सम्मुखम्
। 430 ।  
स्थितेपि तन्मुहूर्तांशे स्थापनीयश्च पक्षिराट् ।  
स्नातोनुलिप्तो मन्त्रेण स्वेन यः संस्कृतः पुरा । 431 ।  
ज्ञशक्त्या सह बिंबेन यस्माद्भिन्नेषु वस्तुषु ।  
बिंबसन्निकटस्थेषु अथवान्यत्र सत्तमाः । 432 ।  
श्रीपाञ्चरात्रे  ईश्वरसंहिता
[[247]] 
तत्कालमङ्गभावत्वं व्रजमानेषु सर्वदा ।  
हवनान्तं च निश्शेषं ध्यानार्चनपुरस्सरम्
। 433
स्वयमेवानुरूपेण कर्म सामान्यतां व्रजेत्
।  
तस्मात्तद्यागभवनादुत्थाप्यादाय बिंबवत्
। 434 ।  
देवं प्रदक्षिणीकृत्य प्राग्वत्संस्थापनापदे ।  
एकस्मिन्
मध्यरन्ध्रे तु वज्राद्यं पञ्चकं न्यसेत्
। 435 ।  
एक एव तदूर्ध्वेतु आधारो य उदीरितः ।  
प्राग्वन्निवेशनीयश्च तत्पीठोर्ध्वेथ भावनम्
। 436 ।  
भावनीयं शरीरे च शेषं विज्ञप्तिलक्षणम्
।  
पाठयेद्ब्राह्मणांस्तद्वत्सुपर्णोसीति मन्त्रराट् । 437 ।  
तमेवास्त्रार्चितं कृत्वा त्वथप्राक् शाङ्करे ततः ।  
सोमेशानेन्तरे वापि अङ्कणे वापि तत्पदे । 438 ।  
अथ वा मूर्तिपीठस्थं भवनाभ्यन्तरेपि च ।  
स्वगोक्तेन विधानेन विष्वक्सेनं निवेश्य च । 439 ।  
द्वारस्थानखिलान्
देवान्
तथा चावरणस्थितान्
।  
पूर्वोदितान्
क्रमेणैव स्थापयेद्देशिकोत्तमः । 440 ।  
सम्प्रोक्ष्य कुम्भतोयेन यायात्पाकगृहं ततः ।  
चुल्लीष्वग्निं प्रतिष्ठाप्य अग्निमीळेति पाठयेत्
। 441
तत्र वै पायसादीनि हवींषि विविधानि च ।  
पाचयेच्च ततो विप्रा यायाद्देवनिकेतनम्
। 442 ।  
कलशैः पृष्ठभागस्थैः स्नापनीयस्ततो विभुः ।  
सह मूर्तिधरैः सर्वैः यथा चानुक्रमेण तु । 443 ।  
सहाघमर्षणेनैव गायत्र्यावर्तितेन तु ।  
प्रागृङ्मयस्तु तदनु चतुर्धावर्तितैः स्वयम्
। 444 ।  
हृदाद्यावर्तितैः षड्भिर्यजुर्ज्ञस्तेन सेचयेत्
।  
भूयः स्वयं तथा कुम्भैः सामवित्
स्नापयेत्त्ततः । 445
षड्भिरन्यैः स्वयं पश्चात्तेनैवाथर्वणस्ततः ।  
पवित्रावर्तितैरेवं कलशैरन्तरान्तरा । 446 ।  
सह चैकायनीयैस्तु स्नपनीयमनन्तरम्
।  
चतुर्मूर्तिमयैर्मन्त्रैर्बहुशः परिभावितैः । 447 ।  
स्नापयेत्कलशेनाथ शेषमादाय वै घटम्
।  
तच्छतावर्तितं कृत्वा समूलेनाद्यमूर्तिना । 448 ।  
सार्घ्यं वै देवदेवस्य मूर्ध्नि चोत्कीर्य पाठयेत्
।  
तिज़न्त इति वै सर्वांस्ततश्चास्त्रोदकेन तु । 449 ।  
प्रासादं शोधयित्वा तु गत्वा वै कुम्भसन्निधिम्
।  
तत्र सम्पूज्य देवेशं पूर्वोक्तेन क्रमेण तु । 450 ।  
मण्डले पूजयित्वाथ प्रायायाद्बिम्बसन्निधिम्
।  
तत्र सम्पूजयेद्देवं स्नानवर्जं  विशेषतः । 451 ।  
सांस्पर्शिकैरासनाद्यैर्विविधैरौपाचारिकैः ।  
पूर्ववन्मण्डलस्थं तु कुण्डस्थं तदनन्तरम्
।  
विष्वक्सेनं यजेत्प्राग्वदिष्टशिष्टैस्तु वै क्रमात्
। 478  
भूषयेद्गुरुपूर्वांस्तु मूर्तिपान्
कटकादिकैः ।  
श्रीपाञ्चरात्रे  ईश्वरसंहिता
www.kriyasagaram.in                248
ग़ुरोर्वा गुरुपुत्रस्य यागद्रव्यं निवेदयेत्
। 479 ।  
सिद्धिमूर्त्योरभीप्सार्थं स्नायादवभृधेन च ।  
इत्येतत्साधकस्योक्तं मन्त्राराधनकांक्षिणः । 480 ।  
मन्त्रमूर्तिप्रतिष्ठानं यत्रस्थस्सिद्धिमाप्नुयात्
।  
स्थापने यजमानस्य फलं वक्ष्ये समासतः । 481 ।  
आ देवालयभूभागात्
ध्वजान्ताद्वापि मण्टपात्
।  
सर्वोपकरणोपेतात्सर्वेष्वावरणेषु च । 482 ।  
समन्तात्परमाणूनां सर्वेषां द्विजसत्तमाः! ।  
य़ावती जायते संख्या तावत्कर्ता समावसेत्
। 483 ।  
भोगभुग्विष्णुलोके च यात्यन्ते परमं पदम्
।  
कर्ता वै ब्राह्मणो विप्रः सर्वविद्याधिपो भवेत्
। 484 ।  
क्षत्रियो यजमानस्तु सर्वदेशाधिपो भवेत्
।  
वैश्यस्तु यजमानः स्याद्धनधान्यसमृद्धिमान्
। 485 ।  
शूद्रस्तु यजमानः स्यान्मोदते बन्धुभिः सह ।  
सज्जन्मना च ज्ञानेन एवमेव भवेत्तु सः । (स्त्रियोपि च)  
पुत्रार्थी पुत्रमाप्नोति राज्यार्थी राज्यमाप्नुयत्
।  
अकामानां तु भक्तानां भक्तिरव्यभिचारिणी । 487 ।  
यच्चपि शाश्वतं ज्ञानं भवेत्तद्धर्मणा सह ।  
स्वयं कृतानां बिंबानां स्थापनं संप्रकीर्तितम्
। 488 ।  
एवं  बिंबं प्रतिष्ठाप्य प्रासादे स्वगृहे तु वा ।  
ततः प्रभृति कालाच्च पूजयेत्प्रतिवासरम्
। 489 ।  
जीर्णोद्धारविधिर्यावत्तावत्कालं विधानतः ।  
प्रमादाद्बुद्धिपूर्वाद्वा पूजालोपं न कारयेत्
। 490 ।  
एवं श्रियादिदेवीनां चक्रादीनां तथैव च ।  
सर्वेषां विष्णुभक्तानां प्रतिष्ठां च समाचरेत्
। 491 ।  
प्रथमावरणादौ वा मण्टपे वांकणादिके ।  
लक्ष्मीप्रतिष्ठया सर्वा समृद्धिर्जायते नॄणाम्
। 492 ।  
चक्रसंस्थापनात्
स्थानसंरक्षा भवति ध्रुवम्
।  
विष्णुभक्तप्रतिष्ठानादैहिकामुष्मिकं फलम्
। 493 ।  
तस्मात्कार्यं श्रियादीनां स्थापनं देवमन्दिरे ।  
देवप्रतिष्ठाकाले वा ह्यन्यकालेपि वा पृथक् । 494 ।  
सहसंस्थापने त्वेषां न पृथक्त्वङ्कुरादिकम्
।  
न यागगेहनिर्माणं परिवारोक्तवद्भवेत्
। 495 ।  
सर्वं तत्रापि कर्तव्यं शृणुध्वं मुनिसत्तमाः! ।  
सिद्धार्थकादिभिः षड्भिः स्नानं कौतुकबन्धनम्म्
496
जलाधिवसनं चैव सूक्ष्मसूक्ष्मादिपञ्चसु ।  
स्नानेष्वन्यतमस्नानं नयनोन्मीलनं तथा । 497 ।  
शय्यायामधिवासं च तत्तन्मन्त्राधिकस्य च ।  
तत्तल्लाञ्छनजालस्य न्यसनञ्च यथा विधि । 498 ।  
तत्तन्मन्त्रैस्तथा होमं कुर्यात्कुण्डे पृथक्कृते ।  
तत्तत्पीठादिसंस्कारं पीठसंस्थापनं तथा । 499 ।  
वज्रादिपञ्चकन्यासं प्राग्वत्संस्थापनं पदे ।  
श्रीपाञ्चरात्रे  ईश्वरसंहिता
[[249]] 
तदाधारनिवेशं च यस्य यः समुदीरितः । 500 ।  
बिंबसंस्थापनं चैव पीठोर्ध्वे तु यथाविधि ।  
तत्तत्स्थापनकाले तु तत्तन्मन्त्रप्रपाठनम्
। 501 ।  
एतत्सर्वं समभ्यूह्य कुर्याद्देशिकसत्तमः ।   
पृथक्संस्थापने कुर्यात्
सर्वं कर्म यथाविधि । 502 ।  
तत्तन्मन्त्रैस्तथा तत्तत्परिवारार्चनैः सह ।   
चक्रसंस्थापने कश्चिद्विशेषः श्रूयतां द्विजाः । 503 ।  
अमूर्तं द्वादशारन्तु अष्टारं षडरन्तु वा ।  
चक्रं संस्थापयेत्तत्र प्रासादशिखरोपरि । 504 ।  
मूर्तमङ्कणदेशे तु षोडशाष्टभुजं तु वा ।  
तस्य स्थापनकाले तु तस्य संज्ञामनुं जपेत्
। 505 ।  
विद्यां गदामित्याद्यं यत्पाठयेतद्विदो जनान्
।  
चमूषच्छ्येन इति च प्रतेविष्णो इति त्वृचौ । 506 ।  
पाठयेद्बह्वृचान्
पश्चाच्छाकुनं सूक्तमेव च ।  
धृतोर्ध्वपुण्ड्रः कृतचक्रेति मन्त्रं ततः परम्
। 507 ।  
पवित्रन्ते विततमिति मन्त्रान्यजुर्मयान्
।  
आरोहेति(क्षुरोहरेति) च सामज्ञान्
पवित्रन्तेग्नि
रित्यपि । एभिर्वयमुरुक्रस्येत्याधर्वणिकान्
द्विजान्
।  
एवं संस्थाप्य विधिवन्नवभिः कलशैस्ततः । 509 ।  
स्नापयेद्ब्रह्मसूक्तस्थैर्मन्त्रैरष्टभिरेव च ।  
विश्वस्य वशिनं देवमिति प्राक्स्थापितेन तु । 510 ।  
बहिरावरणेनास्तीत्यग्निदिक्संस्थितेन तु ।  
य़न्नाभिपद्मादभवदिति यान्यस्थितेन तु । 511 ।  
धृतोर्ध्वपुण्ड्र इति च यातुधानगतेन तु ।  
दक्षिणे तु भुजे विप्र इति पश्चिमगेन वै । 512 ।  
विष्णुनात्तमश्नन्तीति वायुदिक्संस्थितेन वै ।  
पुंप्रधानेश्वरो विष्णुरिति सोमगतेन वै । 513 ।  
इमं महोपनिषदमितीशानगतेन तु ।  
मन्त्रैरेतैः समस्तैस्तु मध्यकुम्भेन सेचयेत्
। 514 ।  
प्रासादाग्रस्थिते चक्रे प्रोक्षणं तु समाचरेत्
।   
महोपनिषदन्तस्थानष्टौ मन्त्रान्
पुरोदितान्
। 515 ।  
यद्वा पुरुषसूक्तं तु सर्वशान्त्यै ततो जपेत्
।  
अत्रानुक्तं तु सकलं पूर्वोक्तं तु समाचरेत्
। 516 ।  
इत्थं हि वीरलक्ष्म्यादि प्रतिष्ठा च प्रकीर्तिता ।  
भूषोपकरणानां तु प्रतिष्ठा तूच्यतेऽधुना । 517 ।   
तदर्थमिह सर्वेषां शृणुध्वं देवताक्रमम्
।  
किरीटे कौस्तुभे चैव श्रीवत्सवनमालयोः । 518 ।  
ता एव देवतास्तासां रूपं प्रागेव कीर्तितम्
।  
प्रभायां तु प्रभा देवी पीठेनन्तादयस्तथा । 519 ।  
पादुकायां वैनतेयो घण्टायां तु सरस्वती ।  
शिबिकायां तथा याने हंसकेसरिणोस्तथा । 520 ।  
गजाश्वयो रथश्चैव गरुत्मानेव देवता ।  
श्रीपाञ्चरात्रे  ईश्वरसंहिता
www.kriyasagaram.in                250
शेषपक्षीशयोश्चैव तथा चन्द्रार्कबिम्बयोः । 521 ।  
वायुसूनौ ध्वजाः साक्षाच्छेषाद्या एव देवताः ।  
एवं ज्ञात्वा पुरा तत्तद्देवताः क्रमशो द्विजाः! । 522 ।  
तत्तत्संस्थापनं कुर्यात्
तत्तन्मन्त्रेण देशिकः ।  
अङ्कुरारोपणं कृत्वा सद्योङ्कुरमथापि वा । 523 ।  
सिद्धार्थकादिभिः षड्भिः स्नाप्य कौतुकबन्धनम्
।  
कृत्वा छायाधिवसनं जलाधिवसनं तु वा । 524 ।  
कृत्वा मूर्तस्य नयने समुन्मील्य यथाविधि ।  
कुम्भैः संस्नाप्य विधिवत्कृत्वा शय्याधिवासनम्
। 525
कुम्भं संस्थाप्य तत्रेष्ट्वा तत्तद्देवांस्तदङ्गके ।  
तत्तन्मन्त्रादिकान्यस्य तत्तन्मन्त्रैः समर्चयेत्
। 526 ।  
कुण्डेषु वा स्थण्डिलेषु हुनेदेकत्र वा द्विजाः! ।  
ततः शुभमुहूर्ते तु प्रोक्षयेत्कुम्भतोयतः । 527 ।   
आचार्यदक्षिणादीनि यथाशक्ति प्रदापयेत्
।  
एवं सामान्यतः प्रोक्तः सर्वेषां स्थापनक्रमः । 528 ।  
रथस्य स्थापने ज्ञेयो विशेषो मन्दिरोक्तवत्
।  
अन्यत्सर्वोपकरणं छत्रचामरपूर्वकम्
। 529 ।  
भूषणानि च दिव्यानि धूपपात्रादिकानि च ।  
अर्घ्यादिसर्वपात्राणि वाद्यानि विविधानि च । 530 ।  
क्षाळनार्हाणि प्रक्षाळ्य कृत्वा पुण्याहवाचनम्
।  
संप्रोक्ष्य पञ्चगव्येन दहनाप्यायनादिकैः । 531 ।  
संस्कृत्य देवदेवस्य पूजनादौ नियोजयेत्
।  
नानारत्नप्रभाड्यानि लांछनान्यङ्गदानि च । 532 ।  
निर्मितानि सुवर्णाद्यैः प्रभा संयोजयन्ति ये ।  
ते धूतकल्मषाः सर्वे देहमासाद्य निष्कळम्
। 533 ।  
सम्यक् ज्ञानेन युज्यन्ते भावं नायान्ति येचन ।  
आत्मनश्चोपकाराय सर्वदुःखनिवृत्तये । 534 ।  
अङ्गुष्टाग्राच्च गुल्फान्तमाजान्वंसावधीह वा ।  
मणिमुक्ताप्रवाळाड्यं कवचं कांचनादिकम्
। 535
यः क्षिपत्यतिभक्त्या वै स्वशक्त्या चागतेच्युते ।  
स याति परमं स्थानं सर्वत्र पशुबान्धवाः । 536 ।  
लग्नं यद्भगवान्
मूर्तावङ्गदं नूपुरादिकम्
।  
नियोजयति यो मोहात्तस्य वीचौ स्थिता स्थितिः । 537
यः पंचकालसक्तानां विप्राणामधिकारिणां ।  
पंचकालविदां चैव भक्तानां सिद्धिकाङ्क्षिणाम्
। 538  
अथ योच्छिन्नशाखानां नारायणरतात्मनाम्
।  
तपस्विनां व्रतीनां वा स्नातकब्रह्मचारिणाम्
। 539 ।  
भक्तानामथवान्येषामर्चनानिरतात्मनाम्
।  
प्रीतये परमेशाय कृत्वा सम्यक्प्रयच्छति । 540 ।   
शालाद्यायतनोपेतमश्मपक्वेष्टकान्वितम्
।  
ग्राम्यैर्धान्यैस्तथारण्यैः पूर्णं सद्वृत्तिसङ्कुलम्
। 541  
वणिक्कुडुम्बभृतकरक्षापालैः समन्वितम्
।  
श्रीपाञ्चरात्रे  ईश्वरसंहिता
[[251]] 
सोनन्तं फलमप्नोति कालामाचन्द्रतारकम्
। 542 ।  
संस्थितिं शाश्वतं लोके प्राप्नुयादक्षयं यशः ।  
भोगोपयोगिनीं भद्रां रम्यां पूर्वोक्तलक्षणाम्
। 543 ।  
यागनिष्पत्तये कुर्याद्योग्रतः पीठसन्निधेः ।  
बहिरावरणार्थं वा कर्मिणां ब्रह्मयोजिनाम्
। 544 ।  
ऋषिदेवपितृभ्यश्च मुच्यते स ऋणत्रयात्
।  
मध्ये गरुडाक्रान्तं सचक्राम्बुरुहाङ्कितम्
। 545 ।  
तुर्याश्रमथवा वृत्तं कुण्डवत्पदवीयुतम्
। ।  
बलिपीठं बहिः कुर्याद्दाता यस्त्वच्युतालये।546 ।  
स याति चाच्युतं स्थानं विमानैः सूर्यवर्चसैः ।  
य़स्तु प्राग्ग्राममारामं सम्प्रयच्छति वै विभोः । 547 ।  
नानापुष्पफलोपेतं वापीद्रुमसमाकुलम्
।  
साब्जतोयाशयोपेतं मारखड्गसमन्वितम्
। 548 ।  
स नन्दवने भोगान्
भुक्त्वा यात्वच्युतालयम्
।  
क्षोणीं यः सस्यसम्पूर्णां युक्तां सद्गन्धशालिना ।  549
केदारं जलपातैस्तु परिच्छिन्नं समन्ततः ।  
केदारं जलपातैस्तु परिच्छिन्नं समन्ततः ।  
स गच्छति जगद्योनेः कालमासाद्य शाश्वतम्
। 550  
स यायात्सुसितद्वीपं तत्रास्ते भगवानिव ।  
स्नानोपभोगमन्त्रार्थसवृषेन्द्रन्तु गोगणम्
। 551।  
समर्चयित्वा योर्चां वैष्णवीं प्रतिपादयेत्
।  
सोचिरान्मुक्तदोषस्तु विष्णुलोकं प्रयाति च । 552 ।  
गजं रथं वराश्वं च दीपस्थालीं सुलक्षणाम्
।   
व्यजनं चामरं छत्रं वादित्रं गणिकागणम्
। 553 ।  
शुभ्रवस्त्राणि नेत्राणि दिव्यान्याभरणानि च ।  
वितानं वैजयन्तीं च चित्रपत्रलतागणम्
। 554 ।  
सुस्वरामुपघण्टां च धूपस्थालीं सुलक्षणाम्
।  
भृङ्गारं दर्पणं तोयकुम्भं गन्धोपलं महत्
। 555 ।  
पूर्वोद्दिष्टानि चान्यानि धान्यानि विविधानि च ।  
यो ददाति हरेर्भक्त्या स तल्लोकमाप्नुयात्
। 556 ।  
ईक्षमाणं विभोर्वक्त्रं वहन्तं दीपभाजनम्
।  
महान्तं चाथवा दीपं यन्त्रं कूर्मादिरूपधृक् । 557 ।  
शरयज्ञासनस्थं च चित्तसम्पुटभूषितम्
।  
सच्छास्त्रपीठं विविधं श्रद्धया यो मुनीश्वराः। 558।  
ददाति देवदेवस्य परं स्थानं प्रयाति सः ।  
पुरस्कृत्य जगद्योनिं यद्यद्भक्त्या प्रदीयते । 559 ।  
तदाराधनसक्तानां तत्तदक्षय्यतामियात्
।  
इत्येवं बिंबपूर्वाणां प्रतिष्ठाविधिरीरितः । 560 ।  
इतोन्यच्छ्रोतुमिच्छा चेत्कथ्यतां मुनिपुङ्गवाः ! ।  
इति ईश्वरसंहितायां प्रतिष्ठाविधिः नाम अष्टादशोऽध्यायः.
