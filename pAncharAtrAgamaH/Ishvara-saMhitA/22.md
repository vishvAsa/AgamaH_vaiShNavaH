+++
title = "२२"

+++

श्रीपाञ्चरात्रे ईश्वरसंहिता
[[339]] 
अथ द्वाविंशोऽध्यायः
22 - नियम विधानम्

मुनयः
नियमा उपदेष्टव्याः शिष्यस्येति पुरा त्वया ।  
प्रोक्तं हि मुनिशार्दूल! नियमांस्तान्
प्रकाशय । 1 ।  
नारदः
एतदेव पुरा पृष्टो देवः सङ्कर्षणेन हि ।  
प्रोवाच नियमांस्तास्तु प्रवक्ष्यामि मुनीश्वराः । 2 ।  
श्रीभगवान्

प्रत्येकस्मिन्
हि नियमे निर्गते तु गुरोर्मुखात्
।  
ब्रूयाद्वै बाढमित्येवं शिष्यःशोकाग्निशान्तये । 3 ।  
नाक्रम्या गौरवी च्छाया दैवी यानगता त्वपि ।  
ग़ुरुवद्गुरुवर्गश्च द्रष्टव्यो नित्यमेव हि । 4 ।  
शयनासनयानाद्यं तदीयमभिवन्दयेत्
।  
अतन्द्रितः सदा कुर्याद्व्यापारं तद्गृहेऽखिलम्
। 5 ।  
नासने तत्समक्षं च योगाभ्यासाश्च धारणा ।  
सुयन्त्रितः संयतवाक्तदाज्ञासम्प्रतीक्षकः । 6 ।  
तत्सन्निधौ तु नान्येषां प्रत्युत्थानं समाचरेत्
।  
कुर्यात्संशयविच्छित्तिं न तदादेशतो विना । 7 ।  
व्याख्यानमागमानां च योगाभ्यासश्च धारणा ।  
अवश्यकार्याण्येतानि स्वगृहे न गुरोर्गृहे । 8 ।  
न शङ्खचक्रपद्माङ्के भोक्तव्यं भाजने तु वै ।  
तल्लक्ष्म चोपलं काष्ठं लोष्टं
वा फलकादिकम्
। 9 ।  
क्रमणीयं न पादेन कल्प्यं नैवासनार्थतः ।  
भगवच्छासनज्ञानमाराधनरतात्मनाम्
। 10 ।  
यथोचिता यथाशक्ति पूजा कार्या सदैव हि ।  
प्रासादं देवदेवीयमाचार्यं पाञ्चरात्रिकम्
। 11 ।  
अश्वत्थं च वटं धेनुं सत्समूहं गुरोर्गृहम्
।  
दूरात्प्रदक्षिणाकुर्यान्निकटे प्रतिमां विभोः । 12 ।  
दण्डवत्प्रणिपातैस्तु नमस्कुर्याच्चतुर्दिशम्
।  
न यानपादुकारूढो न सोपानहपादभृत्
। 13 ।  
न विक्षिप्तमाना भूत्वा संविशेद्भगवद्गृहम्
।  
न व्याख्यावसरे कुर्यात्प्रत्युत्थानाभिवादने । 14 ।  
नाभक्तानां न मूर्खाणां नास्तिकानां विशेषतः ।  
दातव्यः सम्प्रदेयश्च नोपहासरतात्मनाम्
। 15 ।  
नापूजितं समुद्घाट्यं शासनं परमेश्वरम्
।  
समक्षं नान्यभक्तानां न तत्सन्देहशान्तये । 16 ।  
प्रकाशनीयं तल्लोभान्न चान्येन नोभयात्
।  
सुगन्धफलपुष्पाद्यमपूर्वमुचितं च यत्
। 17 ।  
अभोज्यं गुरुदेवाग्नि विनिवेदितवर्जितम्
।  
श्रीपाञ्चरात्रे ईश्वरसंहिता
www.kriyasagaram.in 340
तस्करात्पतिताच्चण्डाद्दम्भ लोभमदान्वितात्
। 18 ।  
मात्रावित्तं
न गृह्णीयादभक्तादुपचारतः ।  
गृहीत्वा भगवद्बिम्बं वृत्यर्थमटतीति यः ।  
नगरापणवीधीनां तस्य देवलकस्य च ।  
दर्शनं स्पर्शनं नैव कुर्यात्सम्भाषनं तथा । 20 ।  
गायेत्तु भगवद्गाधां
यो ग्रामे नगरान्तरे ।  
तं प्रभुस्तावकं चैव पूजयेच्चैव सर्वदा । 21 ।  
विष्णुव्रतपरं चैव विष्ण्वायतनवासिनम्
।  
विष्ण्वालापकथासक्त्
ं विष्ण्वायतनमार्जकम्
। 22 ।  
श्रावकं वैष्णवानां च विष्णुधर्मपरायणम्
।  
पुर्येष्टिकृद्वैष्णवानां मान्यो वै विष्णुवत्सदा । 23 ।  
प्रातरुत्थाय चिन्वीयात्स्वारामात्स्वयमेव हि ।  
पूजार्थमस्त्रमन्त्रेण पुष्पादीन्
प्रयतःसदा । 24 ।  
यायादरण्यमथ वा निर्बाधं
हि तदार्जने ।  
अकण्टकद्रुमोत्थाश्च कण्टकद्रुमजा अपि । 25 ।   
हृद्याः सुगन्धाः कर्मण्या ग्राह्याः सर्वे सितादयः ।  
उग्रगन्धाः ह्यकर्मण्यास्त्वप्रसिद्धास्तथैव च । 26 ।  
चतुष्पथशिवावासश्मशानावनि मध्यगाः ।  
क्षता अशनिपाताद्यैः कृमिकीट समावृताः । 27 ।  
वर्जनीयाः प्रयत्नेन पत्रपुष्पफलादयः ।  
अम्बुजानि सुगन्धीनि सितरक्तादिकानि च । 28 ।  
योक्तव्यानि पवित्राणि नित्यमाराधने तु वै ।  
साङ्कुराणि च पात्राणि भूगतान्येवमेव हि । 29 ।  
विहितान्यर्चनेनित्यं यथर्तुप्रभवानि च ।  
न गृहे करवीरोत्थैः कुसुमैरर्चनं हितम्
। 30 ।  
विशेषतः सकामस्य सिद्धिभूति युतस्य च ।  
अतोन्यथा न दोषोस्ति दोष उन्मत्तकादिभिः । 31 ।  
सद्योहृतानां विहितःस्वम्लानानां यथाक्रयः ।  
प्रधानमम्बुसिक्तानां तेषां कुर्यान्नचान्यथा । 32 ।  
निर्दोषतां त्रयान्त्याशु मन्त्रिणामवलोकनात्
।  
भवन्ति भक्ति पूतानि हृन्मन्त्रनिरतात्मनाम्
। 33 ।  
न कांस्यपात्रे भोक्तव्यं न तत्र विनिवेदयेत्
।  
देवायमधुपर्काद्यं तथा वै सति सम्भवे । 34 ।  
मृण्मयायसपा॑त्राणां न धूपमपि निर्दहेत्
।  
धूपार्थं गुग्गुलुः साज्यो देयश्चाभावतोपरः । 35 ।  
सह घण्टारवैणैव दीपार्थं परिवर्जयेत्
।  
मेधो मज्जातसीतैलं घृतं तैलविमिश्रितम्
। 36 ।  
नाविकं मधुपर्कार्थे दधिक्षीराधिकं शुभम्
।  
कौलस्थः कोद्रवः कृष्णः शाल्युत्तो नोदनो हितः । 37  
नापक्वान्नं न मांसं च आरनाळविभावितम्
।  
न चाराधनकाले तु समुत्थिष्ठेत्वरान्वितः । 38 ।  
आसमाप्तिक्रियां चैव उपरोधेण केनचित्
।  
श्रीपाञ्चरात्रे ईश्वरसंहिता
[[341]] 
आधारात्भगवद्बिम्बाद्
भद्रपीठान्मलच्युतिः । 39 ।  
न कार्या कण्टकैर्लोहैर्मृदुकूर्चादिना विना ।  
न स्नायान्न स्वपेन्नग्नो न मौनञ्चाचरेद्गुरौ । 40 ।  
नोच्छिष्टं संस्पृशेत्किञ्चिन्नाश्नीयाद्भगवद्गॄहे ।  
सन्निकर्षणसाग्नेस्तु न गॄहे मध्य सङ्करे । 41 ।  
भक्तानां कृत दीक्षाणां व्यङ्ग्यः शास्त्रार्थ एव हि ।  
अन्येषां धर्मशास्त्रं च लोभनिर्मुक्तया धिया । 42 ।  
शिष्याणां विष्णुभक्तानां नित्यं कुर्याच्च सङ्ग्रहम्
।  
मानमात्सर्यकार्पण्य लोपमोहादयो गुणाः । 43 ।  
नेतव्यास्तानवं सर्वे यावज्जीवावधिं क्रमात्
।  
अकस्मादुपपन्नानां देशान्तरनिवासिनाम्
। 44 ।  
इष्टोपदेशः कर्तव्यो नारायणरथात्मनाम्
।  
यो न वेत्याच्युतं तत्वं पाञ्चरात्रार्थमेव च । 45 ।  
तथा च वैष्णवीं दीक्षां नानाशास्त्रोक्तलक्षणाम्
।  
नानेन सहसम्बन्धः कार्योभिन्नःक्रमेण तु । 46 ।  
शास्त्रार्थस्य शास्त्राणां बुद्धिपूर्व उपप्लवः ।  
आचर्तव्यम् इहाज्ञानात्पारम्पर्यक्रमं विना । 47 ।  
प्रष्टव्यो भगवद्भक्त आप्तो लक्षणकोविदः ।  
प्रसिद्ध आर्जवे वृद्धो नष्टं शास्त्रार्थलक्षणम्
। 48 ।  
मुद्रामण्डलमन्त्राणां निस्सन्देह परेण च ।  
भवितव्यं गुरूणां च सकाशात्सर्वदैव हि । 49 ।  
न च सर्वज्ञमन्त्राणां विनाभावांशकेन तु ।  
आनुकूल्यं गवेष्टव्यं मुक्त्वा मण्डलदर्शनात्
। 50 ।  
नाभिचक्रे तु हृत्पद्मे कन्दमूले गळावटे ।  
भ्रूमध्ये ब्रह्मरन्द्रे च स्थानेष्वेतेषु मन्त्रराट् । 51 ।  
स्मर्तव्यसूर्यङ्काशः प्रवासे शयनेध्वनि ।  
मृगसूकरमांसानि नाद्यान्मीनोत्थितानि च । 52 ।  
नाहंसकच्छपीयानि न शृङ्गाटफलानि च ।  
न तथा पद्मबीजानि न वटाग्रं समारुहेत्
। 53 ।  
छेद्यमानं न तं पश्येत्तद्दळं वाङ्घ्रिणा स्पृशेत्
।  
पुण्यक्षेत्रे महातीर्थं सिद्धाश्रममनुत्तमम्
। 54 ।  
वैष्णवीं पर्षदं चापि व्यक्तिस्थानं तथाच्युतम्
।  
आसाद्य मण्डलं कृत्वा चक्रं वा द्वादशारकम्
। 55 ।  
निर्वहणीयं विधिवच्चातुर्मास्यं महामते! ।  
गृहे संयमपूर्वं वा चक्रं कृत्वा तु कुड्यगम्
। 56 ।  
चतुर्विधेन रजसा प्रतिमाया अथाग्रतः ।  
संयुक्तानपि पूर्वोक्तैरेतांश्च समयान्
सदा । 57 ।  
निर्वाहकाणां भक्तानां प्रयच्छेत्सततं गुरुः ।  
ज्ञात्वा निर्वाहकं भक्तं तस्यादौ देशिकेन तु । 58 ।  
समुद्दिश्याश्च ते सर्वे निर्वहत्यथ येषु च ।  
तेषु तेषु नियोक्तव्यो यथा न च्यवते पुनः । 59 ।  
धावन्ति समयस्थस्य सविघ्नाः सविनाशकाः ।  
श्रीपाञ्चरात्रे ईश्वरसंहिता
www.kriyasagaram.in 342
विमुखा सिद्धये यान्ति ह्यापदो हि भवन्तिच । 60 ।  
ज्ञात्वैवं सावधानेन भवितव्यं हि तां प्रति ।  
सारमादाय वै बुद्ध्या निर्मथ्य नियमोदधिम्
। 61 ।  
कृपया गुरुणा देवमशठानां च पावकम्
।  
भक्तिरग्नौ गुरौ मन्त्रे शास्त्रे तदधिकारिणी । 62 ।  
नियतं पञ्चकस्यास्य यथावत्परिपालनात्
।  
अनुष्ठानात्तु नान्येषां स्वतन्त्रेण यथेच्छया । 63 ।  
भक्तानां मनसोभीष्टाः प्रवर्तन्ते हि सिद्धयः ।  
येऽनिर्मलेन मनसा उपरोधात्तु कुर्वते । 64 ।  
पालनं समयानां च ते मज्जत्यसितेध्वनि ।  
सुप्रसन्नेन मनसा यथैतत्परिपाल्यते । 65 ।  
तथा प्रसादमभ्येति स्व आत्मा तु हितैषिणाम्
।  
नूनं कालुष्यमुक्तानां स्थितानामिह सत्पथे । 66 ।  
समयी साधकाचार्य पुत्राणां भवेच्छुभम्
।  
इत्येवमुक्ता नियमा इतः किं श्रोतुमिच्छथ । 67 ।  
इति श्रीपाञ्चरात्रे ईश्वरसंहितायां नियमविधानं नाम द्वाविंशोऽध्यायः
