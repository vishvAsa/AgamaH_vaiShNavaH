+++
title = "१२"

+++

श्रीपाञ्चरात्रे  ईश्वरसंहिता
www.kriyasagaram.in                134
द्वादशोऽध्यायः
12-पक्षोत्सवादि विधिः
नारदः ।  
अतः परं प्रवक्ष्यामि पक्षमासोत्सवादिकान्
।  
तथा वसन्तोत्सवादीन्
शृणुध्वं मुनिपुङ्गवाः ॥  1
पक्षे पक्षे च द्वादश्यां मासे मासे तथैव च ।  
अमावास्यां पौर्णमास्यां श्रवणे चोत्तरे दिने ॥  2
अवतारदिनेष्वेवं देवदेवस्य वै द्विजाः ।  
यजमानादिजन्मर्क्षे चैत्रादिविषुवद्वये ॥  3
अयनद्वितये चापि तथा सङ्क्रान्तिषु द्विजाः ।  
आचरेद्देवदेवस्य विशेषयजनं गुरुः ॥  4
नक्षत्रभेदे सम्प्राप्ते पूर्वमेव फलप्रदम्
।  
परेद्युर्दशनाडी चेत्परमेव शुभं भवेत्
॥  5
तिथिभेदे तथा प्राप्ते परमेव फलप्रदम्
।  
एकादश्याममावास्यां द्वादश्यादिषु वा द्विजाः ॥  6
परेद्युश्चेत्
कालमात्रं तदेव शुभदं भवेत्
।  
उत्तरायणपूर्वेषु षट्सु सङ्क्रान्तिषु द्विजाः ॥  7
पश्चात्
षोडशनाडीनामन्तरे देवमर्चयेत्
।  
दक्षिणायनपूर्वेषु षट्सु सङ्क्रमणेषु च ॥  8
प्रागेवाभ्यर्चयेद्देवं नाडीषोडशकान्तरे ।  
अनुकल्पे तु तत्कुर्यात्
पश्चात्
षोडशकान्तरे ॥  9
एवमृक्षादिकं ज्ञात्वा कुर्यात्त्तत्तद्दिनेर्चनम्
।  
द्वादश्यादिषु कर्तव्यम्
उत्सवं त्वधुनोच्यते ॥  10
पुरा नित्यार्चनं कृत्वा देवदेवस्य सत्तमाः ।  
संस्नाप्य विधिवद्देवं मूलमूर्तिगतं विभुम्
॥  11
यात्रामूर्तिगतं वापि यद्वा स्नपनकौतुकम्
।  
अलङ्कारासनं नीत्वा समभ्यर्च्य विधानतः ॥  12
महाहविर्निवेद्याथ होमान्तं वा जपान्तिमम्
।  
सर्वं कुर्याद्विशेषेण मूलादुत्सवकौतुके ॥  13
किञ्चिदावाह्य तदनु यात्रामूर्तिगतं विभुम्
।  
यानमारोप्य सौवर्णं सपुष्पप्रभयान्वितम्
॥  14
अलङ्कृत्य विशेषेण पूर्वोक्तविभवैस्सह ।  
उत्सवभ्रमणं कृत्वा सम्यग्ग्रामप्रदक्षिणम्
॥  15
भगवन्मन्दिराग्रे वा बलिपीठाग्रतोऽपि वा ।  
देवस्य श्रमशान्त्यर्थं कुर्यादभ्यर्चनं गुरुः ॥  16
अर्घ्यं पाद्यं तथाचामं गन्धं माल्यं च दीपकम्
।  
धूपं तथार्हणजलं अपूपान्पृथुकानपि ॥  17
तर्पणं नाळिकेरोत्थरसमाचमनं तथा ।  
मुखवाससमोपेतं ताम्बूलं च निवेदयेत्
॥  18
विविधैर्नृत्तगीताद्यैस्तदा सन्तोषयेत्प्रभुम्
।  
श्रीपाञ्चरात्रे  ईश्वरसंहिता
[[135]] 
गणिका देवदास्यश्च तथा वै वाद्यकोविदाः ॥  19
वन्दिनश्च तथान्येऽपि सर्वे भक्तिसमन्विताः ।  
देवं प्रदक्षिणीकृत्य बलिपीठेन वै सह ॥  20
द्विवारं वा चतुर्वारं प्रणमेयुश्च भक्तितः ।  
ततस्तु देवदेवेशं मन्दिरान्तः प्रवेशयेत्
॥  21
यानात्समवरोप्याथ पादुके विनिवेद्य च ।  
अग्रमण्टपभूभागे भद्रपीठे निवेश्य च ॥  22
अर्घ्याद्यैः प्राग्वदभ्यर्च्य स्वस्थाने सन्निवेशयेत्
।  
आदौ नियोजितां शक्तिं मूलबिम्बे नियोजयेत्
॥  23
द्वादश्यादिषु कर्तव्यमुत्सवं त्वेवमीरितम्
।  
मधुमाधवमासे तु शुक्लपक्षे विशेषतः ॥  24
कलयापि चतुर्दश्या ह्यपृष्टे पर्वणि द्विजाः ।  
जलक्रीडां देवस्य कुर्याद्देशिकसत्तमः ॥ 25
जलक्रीडानुसारेण सप्ताहं वा नवाहकम्
।  
पञ्चाहं चा त्र्यहं वापि एकाहं वोत्सवं चरेत्
॥  26
उत्सवारम्भदिवसात्पूर्वेद्युर्निशि देशिकः ।  
अङ्कुरारोपणं कृत्वा रक्षाबन्धं यथाविधि ॥  27
उत्सवारम्भदिवसादारभ्य प्रतिवासरम्
।  
चतुःस्थानार्चनं कुर्यात्सायम्प्रातर्यथाविधि ॥  28
बलिं नित्योक्तविधिना कुर्यात्कालद्वयेऽपि च ।  
मध्याह्ने बलिदानान्ते यात्रामूर्तिगतं विभुम्
॥  29
शिबिकायां समारोप्य श्रीपुष्टिभ्यां सह द्विजाः ।  
नीत्वा महामण्टपं तु तत्र वै भद्रविष्टरे ॥  30
समारोप्य च देवस्य पुरतो धान्यविष्टरे ।  
चूर्णाधिवासनं प्राग्वत्कृत्वा देशिकसत्तमः ॥  31
अर्घ्याद्यैदेवमभ्यर्च्य हविरन्तं यथाविधि ।  
श्रीसूक्तेन ततो देवं श्रियं पुष्टिं च देशिकः ॥  32
अभिषिच्य च चूर्णेन हारिद्रेण यथाविधि ।  
देवीभ्यां सह देवेशं भ्रामयेद्ग्रामवीधिषु ॥  33
प्रादक्षिण्येन पूर्वोक्तयात्रोपकरणैः सह ।  
तदा देवस्य देव्याश्च युद्धक्रीडां च कारयेत्
॥  34
प्रथमे गन्धयुद्धं तु द्वितीये पुष्पयुद्धकम्
।  
तृतीये चूर्णयुद्धं च चतुर्थे तैलयुद्धकम्
॥  35
पञ्चमे क्षीरयुद्धं स्यात्
षष्ठे कर्पूरकुङ्कुमैः ।  
नाळिकेरजलैर्युद्धं सप्तमे तु समाचरेत्
॥  36
गन्धाम्भसाष्टमे युद्धं नवमे जलयुद्धकम्
।  
गेहादिग्राममध्यान्तं भक्तैर्भागवतैः सह ॥  37
गणिकादेवदासीभिः कार्यं युद्धं विनोदितः ।  
युद्धक्रीडां तु कृत्वैवं देवमन्तः प्रवेशयेत्
॥  38
सप्ताहमुत्सवे कुर्यात्
चूर्णयुद्धादिसप्तकम्
।  
पञ्चाहमुत्सवे कुर्यात्
क्षीरयुद्धादिपञ्चकम्
॥  39
त्र्यहोत्सवे नाळिकेररसयुद्धादिकं भवेत्
।  
श्रीपाञ्चरात्रे  ईश्वरसंहिता
www.kriyasagaram.in                136
केवलं जलयुद्धं तु कुर्यादेकाह उत्सवे ॥  40
जलक्रीडाविधानं तु शृणुध्वं मुनिपुङ्गवाः ।  
तृतीयावरणादौ वा यद्वा गोपुरबाह्यतः ॥ 41
खात्वा पुरुषमात्रं तु क्षितौ वै मुनिसत्तमाः ।  
शिलाभिरिष्टकाभिर्वा दृढीकृत्य समन्ततः ॥  42
सोपानपङ्क्तिभिर्युक्तां जलद्रोणीं प्रकल्पयेत्
।  
चतुःस्तम्भसमायुक्तं मण्टपं वा प्रपां तु वा ।  43
कृत्वोपरिष्टात्तद्रोणीं पूरयेच्छुद्धवारिभिः ।  
प्राग्वत्कटाहं वापूर्य कस्तूरीकुङ्कुमादिभिः ॥  44
सुरभीकृत्य तदनु प्रसूनैर्विकिरेच्छुभैः ।  
पृथक् चूर्णाधिवासं तु कृत्वा यागगृहे गुरुः ॥  45
कुण्डे वा स्थण्डिले वाग्नौ श्रियमावाह्य मन्त्रवित्
।  
तत्र सन्तर्प्य विधिवत्सम्पाताज्येन सेचयेत्
॥  46
तच्चूर्णपात्रमादाय वाद्यघोषपुरःसरम्
।  
जलद्रोणीं समासाद्य पुण्याहोक्तिपुरस्सरम्
॥  47
तत्र चूर्णं विनिक्षिप्य वसन्तं तत्र पूजयेत्
।  
परितो लोकपालांश्च समभ्यर्च्य विशेषतः ॥  48
बलिं दद्यादष्टदिक्षु गेयवाद्यपुरस्सरम्
।  
जलद्रोण्यां तु संस्कारस्त्वेवमुक्तो मुनीश्वराः ॥  49
देवीभ्यां सह देवेशं मण्टपे प्राग्वदर्चयेत्
।  
कृत्वा चूर्णाभिषेकान्तं जलद्रोणीसमीपतः ॥  50
देवमानीय देवीभ्यामर्घ्याद्यैः परिपूज्य च ।  
भेरीपटहवादित्रशङ्खघोषसमन्वितम्
॥  51
स्तुतिमङ्गलघोषैश्च वेदघोषसमन्वितम्
।  
पौरुषेणैव सूक्तेन कुर्यात्तत्रावगाहनम्
॥  52
बध्वा कूर्चे पादुकायां देवमावाह्य मन्त्रवित्
।  
तत्रावगाहयेद्विप्राः तदानीं देशिकोत्तमः ॥  53
यजमानो मूर्तिपाश्च भूसुरा वैष्णवोत्तमाः ।  
यतयो ब्रह्मनिष्ठाश्च सिञ्चेयुर्मङ्गळाम्भसा ॥  54
चातुर्वर्ण्यभवाः सर्वे पुरुषाश्च स्त्रियोऽपि च ।  
गणिका देवदास्यश्च तथान्ये वाद्यवादकाः ॥  55
परस्परं च सिञ्चेयुः सर्वे मङ्गळवारिभिः ।  
गङ्गास्नानफलं प्राप्य विष्णुसायुज्यमाप्नुयात्
॥  56
याने  देवं समारोप्य सह स्नानार्द्रवाससा ।  
जलक्रीडापुरस्कं तु यात्रोपकरणैःसह ॥  57
भ्रामयेद्ग्रामवीधीषु प्रीतये वरुणस्य च ।  
प्रजानामपि सर्वेषां पवित्रीकरणाय च ॥  58
ततस्तु देवदेवेशं मन्दिरान्तः प्रवेशयेत्
।  
तत्र देवं यथाशास्त्रं पञ्चविंशतिभिर्घटैः ॥ 59
अभिषिच्य विशेषेण हविरन्तं समर्चयेत्
।  
प्रत्यहं चापि युद्धान्ते स्नपनं त्वेवमाचरेत्
॥  60
तद्रात्रौ पूर्ववत्कुर्यात्कुम्भसम्प्रोक्षणान्तिमम्
।  
श्रीपाञ्चरात्रे  ईश्वरसंहिता
[[137]] 
आचार्यं पूजयेत्पश्चाद्वस्त्रहेमाङ्गुळीयकैः ॥  61
मूर्तिपादीन्यथान्यायं तोषयेद्द्रविणैस्तथा ।  
इति सङ्क्षेपतः प्रोक्तो वसन्तोत्सव उत्तमः ॥  62
चैत्रे तु शुक्लद्वादश्यां कुर्याद्दमनिकोत्सवम्
।  
पवित्रारोहवत्कुर्याच्चतुःस्थानार्चनादिकम्
॥  63
भूषणान्युत्तमादीनि कुर्याद्दमनिकैः तथा ।  
तत्तु सङ्ख्याविरहितं यथा शोभानुरूपतः ॥  64
पञ्चविंशतिकुम्भांस्तु स्थापयित्वाभिषेचयेत्
।  
एक एव नारायण इति प्राक्कलशेन तु ॥  65
तस्य ध्यानान्तःस्थस्येति द्वितीयकलशेन तु ।  
अथ पुनरेव नारायण इति तु तृतीयतः ॥  66
अथ पुनरेव नारायण इति चतुर्थतः ।  
सहस्रशीर्षा पुरुष इति पञ्चमकुम्भतः ॥  67
पतिं विश्वस्यात्मेश्वरमिति वै षष्टकुम्भतः ।  
नारायणपरं ब्रह्म इति वै सप्तमेन तु ॥  68
यच्च किञ्चिज्जगत्यस्मिन्निति ह्यष्टमकुम्भतः ।  
अनन्तमव्ययं कविमिति नवमेनाभिषेचयेत्
॥  69
अथो निष्ट्या वितस्त्यां तु इति स्याद्दशमेन वै ।  
सन्ततं सिराभिस्तु इत्येकादशेनतु ॥  70
तस्य मध्ये महानग्निरिति द्वादशेन वै ।  
सन्तापयति स्वं देहमिति त्रयोदशेन तु ॥  71
नीलतोयदमध्यस्था इति चतुर्दशेन वै ।  
तस्याः शिखाया मध्य इति पञ्चदशेन वै ॥  72
सर्वस्य वशिनमिति षोडशमेन तु ।  
बहिरावरणस्थैस्तु कलशैरभिषेचयेत्
॥  73
बहिरावरणे नास्ति इति प्राक्संस्थितेन तु ।  
यन्नाभिपद्मादभवदिति वह्निगतेन तु ॥  74
धृतोर्ध्वपुण्ड्रः परमेति याम्यदिक्संस्थितेन तु ।  
दक्षिणे तु भुजे विप्र इति यातुगतेन तु ॥  75
विष्णुनात्तमश्नन्तीति वारुणीसंस्थितेन तु ।  
पुंप्रधानेश्वरो विष्णुरिति वायुगतेन तु ॥  76
इमां महोपनिषदमिति सोमगतेन तु ।  
ओमिति प्रथमं नाम इतीशानगतेन तु ॥  77
पुरुषो ह वै वासुदेव इति मध्यगतेन तु ।  
यद्वा पुरुषसूक्तीयैर्मन्त्रैः षोडशभिः क्रमात्
॥  78
बहिरावरणस्थैस्तु कलशैरभिषिच्य च ।  
पूर्वोक्तैर्ब्रह्मसूक्तस्थैर्मन्त्रैर्द्विद्विकसङ्ख्यया ॥  79
अन्तरावरणस्थैस्तु संस्नाप्य कलशैः क्रमात्
।  
अवशिष्टैस्त्रिभिश्चान्ते मध्यकुम्भेन सेचयेत्
॥  80
रजनीचूर्णसम्मिश्रान्
संस्थाप्य नवकुम्भकान्
।  
अर्घ्याद्यैरर्चयित्वा तु चक्ररश्मिसमप्रभान्
॥  81
रजनीचूर्णनिचयान्
ध्यात्वा तैरभिषेचयेत्
।  
श्रीपाञ्चरात्रे  ईश्वरसंहिता
www.kriyasagaram.in                138
सर्वविघ्ननिरासार्थं सर्वसम्पूरणाय च ॥  82
दक्षिणे तु भुजे विप्र इति प्राक्संस्थितेन तु ।  
निचिक्षेप सुषणमिति वह्निगतेन तु ॥  83
प्रते विष्णो अब्जचक्रे इति याम्यगतेन तु ।  
एभिर्वयमुरुक्रमस्येति यातुगतेन तु ॥  84
धृतोर्ध्वपुण्ड्रः कृतचक्रेति पश्चिमगेन तु ।  
पवित्रमित्यग्निरिति वायुकोणगतेन तु ॥  85
चरणं पवित्रं विततमिति सोमगतेन तु ।  
लोकस्य द्वारमर्चिमदिति रुद्रगतेन तु ॥  86
मन्त्रैरेतैस्तु चाष्टाभिरन्यैः सौदर्शनैस्तथा ।  
संस्नाप्य मध्यकुम्भेन शुद्धोदैरभिषिच्य च ॥  87
महोपनिषदन्तस्थैर्ब्रह्मसूक्तैः पुरोदितैः ।  
मन्त्रैश्चतुर्भिः पुंसूक्तमन्त्रैः षोडशभिस्तथा ॥  88
वासुदेवद्विषट्कार्णब्राह्मणद्वितयेन तु ।  
ओङ्कारादिपवित्रान्तैश्चतुर्भिर्व्यापकैस्तथा ॥  89
सहस्रधारया देवं स्नापयेद्विधिपूर्वकम्
।  
यद्वाष्टाक्षरमन्त्रेण सर्वं स्नपनमाचरेत्
॥  90
ततोऽन्यैः सकलैर्भागैः प्राग्वदिष्ट्वा क्रमेण तु ।  
सर्वैः पुरोदितैर्मन्त्रैर्मूलमन्त्रेण वा द्विजाः ॥  91
होमं कृवा विशेषेण समिद्भिस्त्रिमधुप्लुतैः ।  
ततो दमनिकारोपमाचरेत्तु यथाविधि ॥  92
अत्रानुक्तं तु सकलं पवित्रारोहवद्भवेत्
।  
अतः परं प्रवक्ष्यामि विशाखोत्सवमुत्तमम्
॥  93
वृषभस्थे दिनकरे पौर्णमासी तु या भवेत्
।  
विशाखऋक्षयुक्ता वा ह्ययुक्ता वा द्विजोत्तमाः ॥  94
चतुर्दश्या ह्यविद्धायां तस्यामुत्सवमाचरेत्
।  
सहकारफलादीनि नालिकेरफलान्यपि ॥  95
द्राक्षाखर्जूरकादानि मातुलङ्गफान्यपि ।  
अन्यानि चैव योग्यानि यथालब्धानि वा द्विजाः ॥  96
आहृत्य सर्वाण्येकत्र न्यस्य पात्रेषु च द्विजाः ।  
तानि पात्राणि विन्यस्य परिचारकमूर्धसु ॥  97
विष्वक्सेनं पुरस्कृत्य वाद्यघोषसमन्वितम्
।  
ग्रामं प्रदक्षिणीकृत्य मन्दिरान्तः प्रवेशयेत्
॥  98
महानसादौ निक्षिप्य फलपात्राण्यतः परम्
।  
वैष्णवैर्ब्राह्मणैः शुद्धैर्महाहर्षसमन्वितैः ॥  99
वस्त्रेण पिहितास्यैश्च जिह्वाचापल्यवर्जितैः ।  
निस्त्वक्करणयोग्यानि तथा निस्त्वञ्चि कारयेत्
॥  100
यथावस्थितरूपेण शोधनार्हाणि शोधयेत्
।  
तथैव क्षाळनार्हाणि क्षाळयेच्छुद्धवारिभिः ॥  101
फलानि सहकाराणां क्षीरेण गुडमुश्रितम्
।  
पाचयेन्नालिकेराणां खण्डैश्चैव मरीचिभिः ॥  102
एलाकर्पूरचूर्णैश्च मिश्रयेदेवमेव हि ।  
श्रीपाञ्चरात्रे  ईश्वरसंहिता
[[139]] 
महाहविः पायसादीनपूपांश्च प्रकल्पयेत्
॥  103
दिवापि वा रजन्यां चा नित्यपूजावसानतः ।  
मन्त्रासनपुरस्कं तु देवं स्नानासनं नयेत्
॥  104
पञ्चविंशभिः कुम्भैः संस्नाप्य पुरुषोत्तमम्
।  
अलङ्कारासनेऽभ्यर्च्य ततो भोज्यासनं नयेत्
॥  105
महाहविः पायसाद्यं सहकारफलादिकम्
।  
निवेद्य देवदेवाय ताम्बूलादीन्निवेदयेत्
॥  106
कारिभ्यो वैष्णवेभ्यश्च तत्प्रसादं प्रदापयेत्
।  
ततस्तु चौत्सवं बिम्बं श्रीपुष्टिभ्यां समन्वितम्
॥  107
यानमारोप्य वस्त्राद्यैरलङ्कृत्य विशेषतः ।  
सर्वमङ्गळसंयुक्तं नीत्वा ग्रामं प्रदक्षिणम्
॥  108
मन्दिरान्तः प्रवेश्याऽथ स्वस्थाने सन्निवेशयेत्
।  
यजमानोऽथ गुर्वादीन्
तोषयेद्दक्षिणादिभिः ॥  109
एवं विशाखोत्सवस्य विधानं सम्प्रकीर्तितम्
।  
अथ प्लवोत्सवविधिं शृणुध्वं मुनिपुङ्गवाः ॥  110
शिशिराद्येषु ऋतुषु त्रिष्वेकस्मिन्
समाचरेत्
।  
शुक्लपक्षेऽथ वा कृष्णे देवेशस्य प्ल्वोत्सवम्
॥  111
यजमानस्य जन्मर्क्षे देवशस्य जन्मर्क्षकेऽपि वा ।  
प्लवाधिरोहणं कुर्याद्राजराष्ट्राभिवृद्धिदम्
॥  112
तन्नक्षत्रानुसारेण सप्ताहं वा नवाहकम्
।  
पञ्चाहं वा त्र्यहं वापि एकाहं वोत्सवं भवेत्
॥  113
उत्सवारम्भपूर्वेद्युरङ्कुरार्पणमाचरेत्
।  
रक्षाबन्धं च विधिवत्
कृत्वा देशिकसत्तमः ॥  114
आरम्भदिनमारभ्य प्रत्यहं कालयोर्द्वयोः ।  
चतुःस्थानार्चनं कुर्याद्बलिदानसमन्वितम्
॥  115
आदावन्ते च देवेशमधमोत्तममार्गतः ।  
संस्नापयेत्प्रतिदिनं वाहनारोहणं भवेत्
॥  116
अन्तिमे तु दिने कार्यमुडुपस्याधिरोहणम्
।  
प्रत्यहं चापि मध्याह्ने देवं देवीसमन्वितम्
॥  117
यानमारोप्य वस्त्राद्यैरलङ्कृत्य विशेषतः ।  
ग्रामं प्रदक्षिणीकृत्य सरस्तीरं समानयेत्
॥  118
तत्र प्रकल्पिते दिव्ये मण्टपे सुमनोहरे ।  
भद्रासने देवदेवं समारोप्य विशेषतः ॥  119
अर्घ्याद्यैस्तु समभ्यर्च्य महता हविषा तथा ।  
ततस्तु देवदेवेशं मन्दिरान्तः प्रवेशयेत्
॥  120
उडुपारोहणदिनेप्येवं देवं सरस्तटे ।  
समाराध्य विशेषेण हविरन्तं जगत्प्रभुम्
॥  121
स्वस्तिके चतुरश्रे वा वृत्ते वापि सरोवरे ।  
परितः कृतसोपाने चतुर्द्वारोपशोभिते ॥  122
चतुर्दिक्षु महोत्तुङ्गगोपुरैश्चोपशोभिते ।  
समध्यमण्टपे दिव्ये विमलोदकपूरिते ॥  123
प्रकल्पितं प्लवं दिव्यं फलकाभिर्दृढीकृतम्
।  
श्रीपाञ्चरात्रे  ईश्वरसंहिता
www.kriyasagaram.in                140
अनेकस्तम्भसंयुक्तं लोहकीलैर्दृढीकृतम्
॥  124
विमानसदृशाकारं मण्टपाकृतिमेव वा ।  
द्वितलं त्रितलं वापि चतुःपञ्चतलान्वितम्
॥  125
अलङ्कृतं च विविधैः वितानैः पुष्पमाल्यकैः ।  
दर्पणैश्चामरैश्चैव ध्वजैश्च विविधैरपि ॥  126
नाळिकेरैः पूगफलस्तबकैः कदलीफलैः ।  
ह्रीबेरैश्चैव घण्टाभिः परितः समलङ्कृतम्
॥  127
प्रोक्ष्य पुण्याहतोयेन सरस्तोयं च देशिकः ।  
दहनाप्यायनाभ्यां च संशोध्य विमलोदके ॥  128
क्षीरार्णंवं समावाह्य सम्पूज्यार्घ्यादिभिर्द्विजाः ।  
प्लवे फणीन्द्रमावाह्य परितः कुमुदादिकान्
॥  129
समभ्यर्च्यार्घ्यगन्धाद्यैः कुम्भे चावाह्य पूजयेत्
।  
अग्नावनन्तमन्त्रेण हुत्वा चैव यथाविधि ॥  130
प्लवं तत्कुम्भतोयेन प्रोक्षयेद्देशिकोत्तमः ।  
एवं प्लवं तु संस्कृत्य मुहूर्ते तु सुशोभने ॥  131
देवीभ्यां सह देवेशं प्लवमारोपयेद्गुरुः ।  
आचार्यः साधकश्चैव दीक्षिताः परिचारकाः ॥  132
सेवापरास्तथाश्चन्ये च वैष्णवा वेदपाठकाः ।  
तिष्ठेयुः परितो देवमन्येषां तु पृथक्प्लवः ॥  133
अन्ये तु न स्पृशेयुस्तं यस्तु शेषात्मनः प्लवः ।  
वन्दिनो वारिवनिताः ये चान्ये वाद्यवादकाः ॥  134
ते ते पृथक्प्लवारूढाः कुर्युर्नृत्तादिकं तथा ।  
शङ्खभेर्यादिनिनदैर्वेदघोषैः समन्ततः ॥  135
पुष्पवर्षैर्विनोदैश्च देवं सन्तोषयेत्तदा ।  
प्रदक्षिणत्रयं कुर्यात्पञ्चकं सप्तकं तु वा ॥  136
ततः सरोमध्यभागमण्टपे देवमानयेत्
।  
तत्र देवं समभ्यर्च्य अर्घ्याद्यैर्देशिकोत्तमः ॥  137
अर्हणं पृथुकापूपनाळिकेररसं तथा ।  
तर्पणं चैव ताम्बूलं मुखवाससमन्वितम्
॥  138
निवेद्य देवदेवाय ताम्बूलाद्यैस्ततः परम्
।  
सेवाजनांश्च सन्तोष्य यावदस्तमयं रवेः ॥  139
नानाविनोदैः सन्तोष्य देवं नीत्वा पुनः प्लवम्
।  
तीरमासाद्य देवेशमवरोप्य प्लवात्ततः ॥  140
ग्रामप्रदक्षिणं देवं मन्दिरान्तः प्रवेशयेत्
।  
नित्यार्चनं पुरा कृत्वा विशेषयजनं तथा ॥  141
प्राग्वत्कुम्भप्रोक्षणान्तं सर्वं कुर्याद्यथाविधि ।  
यजमानो गुरुं चैव तोषयेद्दक्षिणादिभिः ॥  142
एवं प्लवोत्सवविधिः प्रोक्तः सङ्क्षेपतो द्विजाः ।  
अथ चाग्रयणाख्यस्य विधानं किञ्चिदुच्यते ॥  143
आषाढे पूर्वफल्गुन्यां पुष्ये चैव विशेषतः ।  
माघमासे तु पञ्चम्यां सप्तम्यामथ वा द्विजाः ॥  144
मुहूर्ते शोभने प्राप्ते कुर्याद्धान्यस्य सङ्ग्रहम्
।  
श्रीपाञ्चरात्रे  ईश्वरसंहिता
[[141]] 
सेनाधिपं तदर्थं तु तार्क्ष्यं वा मारुतिं तु वा ॥  145
आरोप्य शिबिकायां सर्वैः परिजनैः सह ।  
आचार्यो यजमानश्च वाद्यघोषपुरस्सरम्
॥  146
क्षेत्रदेशं समासाद्य पुण्याहं वाचयेद्गुरुः ।  
क्षेत्रमर्घ्यादिनाभ्यर्च्य भूमन्त्रेणैव मन्त्रवित्
॥  147
लवित्रं चापि सम्प्रोक्ष्य मूलमन्त्रेण पूजयेत्
।  
ततस्तु क्षेत्रपालेभ्यो बलिं दद्यात्समन्ततः ॥  148
दध्योदनं पायसं वा देशिकः क्षेत्रवृद्धये ।  
सुमुहूर्ते मौनयुक्तो देशिको मूलमन्त्रतः ॥  149
धान्यानां लवनं कुर्यात्ततश्चैवं कृषीवलैः ।  
कारयित्वा धान्यभारान्
विविधानि फलानि च ॥  150
सङ्गृह्य वाहयन्
पश्चाद्वेदवाद्यरवैः सह ।  
विष्वक्सेनपुरस्कं तु कृत्वा ग्रामप्रदक्षिणम्
॥  151
देवगेहं समासाद्य प्रासादान्तः प्रविश्य च ।  
देवस्य दक्षिणे हस्ते धान्यं किञ्चित्प्रदर्शयेत्
॥  152
आतपे शोषयेत्पश्चादवघातं समाचरेत्
।  
तत्स्थाने गोमयाम्भोभिः समालिप्य समन्ततः ॥  153
सुधाचूर्णैरलङ्कृत्य मुसलं तदुलूखलम्
।  
क्षाळयित्वा शुद्धजलैरर्घ्यगन्धादिनार्चयेत्
॥  154
धान्यान्युलूखले न्यस्य सुमुहूर्तेऽवघातयेत्
।  
सार्धं मङ्गळगानैश्च सर्ववाद्यरवैः सह ॥  155
सधवब्राह्मणस्त्रीभिर्देवदासीगणैस्तु वा ।  
तुषानपोह्य शूर्पेण क्षाळयेच्छुद्धवारिणा ॥  156
शोधयित्वा पुनः सर्वान्
गुडपाकेन मिश्रितान्
।  
मरीचिजीरकैर्युक्तान्
नाळिकेरफलान्वितान्
॥  157
विधाय मूलबिम्बादीनभ्यर्च्य च विशेषतः ।  
निवेद्य तानि तदनु वह्नौ सन्तर्पयेद्विभुम्
॥  158
होमान्ते सप्तसमिधां तण्डुलैर्जुहुयात्ततः ।  
पश्चात्तन्निवेदितं सर्वं गुर्वादिभ्यः प्रदापयेत्
॥  159
एवमाग्रयणाख्यं हि अश्वमेधसहस्रतः ।  
उत्तमं देवदेवस्य कारयेत्प्रतिवत्सरम्
॥  160
अथ डोलोत्सवविधिं श्रुणुध्वं मुनिपुङ्गवाः ।  
उत्तरायणकाले वा दक्षिणायन एव च ॥  161
शुक्लपक्षे विशेषेण पञ्चमीं सप्तमीं तु वा ।  
एकादशीं वा दशमीं द्वादशीं पूर्णिमां तु वा ॥  162
समारभ्योत्सवं कुर्यात्सप्ताहं वा नवाहकम्
।  
पञ्चाहं वा त्र्यहं वापि विभवेच्छानुसारतः ॥  163
उत्सवारम्भपूर्वेद्युर्निशायामङ्कुरार्पणम्
।  
रक्षाबन्धं च विधिवत्कुर्याद्देशिकसत्तमः ॥  164
प्रथमावरणे वापि द्वितीयावरणादिके ।  
बहिर्वा गोपुरद्वारात्कुत्रचित्सुमनोहरे ॥  165
देशे डोलोत्सवार्थं तु मण्टपं परिकल्पयेत्
।  
श्रीपाञ्चरात्रे  ईश्वरसंहिता
www.kriyasagaram.in                142
द्वात्रिंशत्स्तम्भसंयुक्तं चर्तुींवशतिभिस्तु वा ॥  166
षोडशस्तम्भयुक्तं वा चतुर्द्वारसमन्वितम्
।  
मण्टपं समलङ्कुर्यान्नानावर्णवितानकैः ॥  167
विचित्रक्षौमवासैश्च मुक्तादामभिरेव च ।  
नानाकुसुममाल्यैश्च दर्पणैश्चामरादिभिः ॥  168
ध्वजैश्च विविधै रम्यैः प्रसूनस्तबकैस्तथा ।  
घण्टाभिः फलभारैश्च प्रदीपावळिभिस्तथा ॥  169
मण्टपाभ्यन्तरभुवं कस्तूरीकुङ्कुमादिभिः ।  
कर्पूरैश्च समालिप्य सुधाचूर्णादिभिर्भुवम्
॥  170
अलङ्कृत्य विशेषेण कुसुमैरक्षतैः शुभैः ।  
विकीर्य दिव्यधूपैश्च धूपयित्वा समन्ततः ॥  171
सौवर्णीं राजतीं ताम्रीं दारुजां वा यथारुचि ।  
यथोक्तलक्षणां डोलां वृत्तां च चतुरश्रकाम्
॥  172
विमानसदृशीं वापि यथेष्टतलशोभिताम्
।  
चतुःस्तम्भसमायुक्तां यद्वा स्तम्भद्वयान्चितम्
॥  173
वितानैर्विविधैर्माल्यैर्दर्पणैः केतुभिस्तथा ।  
अलङ्कृत्य विशेषेण लम्बयेन्मण्टपान्तरे ॥  174
रज्जुभिर्लोहक्लृप्ताभिः क्षौमकार्पासतन्तुभिः ।  
कृताभिर्वा यथायोगं ततो देशिकसत्तमः ॥  175
पुण्याहं वाचयित्वा तु डोलां सम्प्रोक्ष्य मन्त्रवित्
।  
डोलायाः फलकामध्ये अनन्तं परिपूजयेत्
॥  176
पादेषु चैव धर्माद्यमष्टकं वा चतुष्टयम्
।  
स्तम्भेषु गरुडव्यूहमभ्यर्च्य क्रमयोगतः ॥  177
तथैव चतुरो वेदान्
रज्जुषु क्रमशोऽर्चयेत्
।  
इतिहासपुराणानि वेदाङ्गानि तथैव च ॥  178
फलकायामष्टदिक्षु पूजयेन्मुनिसत्तमाः ।  
व्यापकांस्तु चतुर्मन्त्रान्
पादेषु परिपूजयेत्
॥  179
इष्ट्वा ध्वजेषु सावित्रीं छत्रेषु व्याहृतीस्तथा ।  
प्रणवं तु पताकासु तोरणेषु स्वरांस्तथा ॥  180
व्यञ्जनानि च सम्पूज्य डोलां कृत्वा तु वाङ्मयीम्
।  
डोलायाः परितो दिक्षु इन्द्रादीन्
परिपूजयेत्
।  181
डोलायास्तु पुरोभागे यद्वान्यत्र यथाविधि ।  
धान्यपीठे महाकुम्भमुपकुम्भाष्टकान्वितम्
॥  182
विन्यस्य तत्र डोलोक्तान्
देवानावाह्य पूजयेत्
।  
उपकुम्भाष्टके चैव इन्द्रादीन्
परिपूजयेत्
॥  183
कुण्डे वा स्थण्डिले वापि वह्निं संस्कृत्य पूर्ववत्
।  
तान्
देवांस्तत्र चावाह्य तत्तन्मन्त्रैरनुक्रमात्
॥  184
पृथगष्टाहुतीर्हुत्वा घृताद्यैर्देशिकोत्तमः ।  
पूर्णाहुत्यादिकं कृत्वा विसृज्याग्निं ततो गुरुः ॥  185
सम्पाताज्येन तां डोलां संसिच्य सुमुहूर्तके ।  
कुम्भतोयेन सम्प्रोक्ष्य पूजयेच्च विशेषतः ॥  186
डोलायाः परितो दिक्षु इन्द्रादिभ्यो बलिं ददेत्
।  
श्रीपाञ्चरात्रे  ईश्वरसंहिता
[[143]] 
एवं डोलां तु संस्कृत्य कुर्याड्डोलोत्सवं विभोः ॥  187
चतुःस्थानार्चनयुतं बलिदानसमन्वितम्
।  
आरम्भे चावसाने च पूर्वेक्तस्नपनान्वितम्
॥  188
सायं नित्यार्चनं कृत्वा विशेषयजनं तथा ।  
देवं याने समारोप्य श्रीपुष्टिभ्यां समन्वितम्
॥  189
धाम प्रदक्षिणीकृत्य डोलापार्श्वं समानयेत्
।  
शङ्खभेरीनिनादैश्च तूर्यमङ्गलनिस्वनैः ॥  190
सुमुहूर्ते सुलग्ने च डोलामारोपयेद्विभुम्
।  
तत्रार्चयेज्जगन्नाथमलङ्कारासनोदितैः ॥  191
भोगैर्नीराजनान्तं च ततो  भोज्यासने विभुम्
।  
नीत्वा महाहविर्दिव्यमपूपानुपहारकान्
॥  192
निवेद्य तर्पणादीनि ताम्बूलान्तं निवेदयेत्
।  
डोलारज्जून्
चतुर्दिक्षु गृहीत्वा द्विजसत्तमाः ॥  193
मन्दं मन्दं चालयेयुस्तदानीं देशिकसत्तमाः ।  
पुंसूक्ताद्यैर्देवदेवं स्तुवन्नुच्चावचैस्तदा ॥  194
कस्तूरीकुङ्कुमाद्यैश्च कर्पूरैः परिभावितम्
।  
दिव्यगन्धं तु देवाय समर्प्य च विशेषतः ॥  195
बीजयेयुस्तौलवृन्तैश्चामरैश्च विशेषतः ।  
विचित्रकुसुमस्रग्भिर्हेमरत्नसरादिभिः ॥  196
अलङ्कुर्याद्देवदेवं तत्काले द्विजसत्तमाः ।  
विविधानुपहारांश्च पुनराचमनं तथा ॥  197
मुखवाससमोपेतं ताम्बूलं च निवेदयेत्
।  
विविधानि च नृत्तानि कुर्युर्वाराङ्गनास्तदा ॥  198
वीणावेणुनिनादैश्च गीतैश्च विविधैस्तदा ।  
तोषयेद्देवदेवेशं स्तोत्रैश्च विविधैस्तथा ॥  199
स्तुवन्तु वन्दिनः सर्वे भगवद्भक्तिबृंहिताः ।  
एवमन्यैश्च विविधैरुपचारैश्च तोषयेत्
॥  200
डोलाचालनवेळायां ये पश्यन्ति श्रियःपतिम्
।  
इह ते प्राप्य चाभीष्टान्
प्राप्नुवन्ति परां गतिम्
॥  201
ततस्तु देवं देवीभ्यां यानमारोप्य देशिकः ।  
धाम प्रदक्षिणं कृत्वा प्रासादान्तः प्रवेशयेत्
॥  202
सकृत्
त्र्यहं वा पञ्चाहं सप्ताहं वा नवाहकम्
।  
कृत्वैवमुत्सवं नित्यं सायङ्काले यथाविधि ॥  203
प्राग्वत्कुर्यादुत्सवान्ते कुम्भ्सम्प्रोक्षणान्तिमम्
।  
आचार्यं पूजयेत्प्राग्वद्यजमानस्तु पूर्ववत्
॥  204
इति डोलोत्सवविधिः सङ्क्षेपेण प्रदर्शितः ।  
आषाढशुक्लद्वादश्यां स्वापोत्सवमथाचरेत्
॥  205
तदादि कौमुदाख्यस्य यावन्मासस्य तद्दिनम्
।  
तपसा योगनिद्रायाः सन्तुष्टो जगदीश्वरः ॥  206
योगनिद्रां प्रभजति लोकरक्षणहेतुना ।  
नैमित्तिकान्मासिमासि तथा संवत्सरोत्सवान्
॥  207
विशेषयागसंयुक्तान्
सर्वसम्पूरणादृते ।  
श्रीपाञ्चरात्रे  ईश्वरसंहिता
www.kriyasagaram.in                144
नान्यं नैमित्तिकं काम्यं कुर्यान्मासचतुष्टये ॥  208
अभीष्टव्रतमाश्रित्य नेतव्यं तच्चतुष्टयम्
।  
भगवद्भक्तिनिष्णातैः कार्यं तत्रेदमुच्यते ॥  209
प्रासादस्य पुरोभागे यद्वान्यत्र मुनीश्वराः ।  
कल्पयेच्छयनागारं सर्वालङ्कारसंयुतम्
॥ 210
सर्वोपकरणैर्युक्तं पर्यङ्काद्युपशोभितम्
।  
यद्वा गर्भगृहे विष्णोर्मूलमूर्तेस्तु दक्षिणे ॥  211
शयनं कल्पयेद्विप्राः सर्वोपकरणैः सह ।  
संगृह्य सर्वसम्भारान्
दशम्यां द्विजसत्तमाः ॥  212
एकादश्यां निशि विभुं चतुःस्थानेषु पूजयेत्
।  
यागमण्टपमासाद्य जागरेण नयेन्निशाम्
॥  213
ब्राह्मे मुहूर्ते सम्प्राप्ते कृतस्नानः कृताह्निकः ।  
नित्यार्चनं पुरा कृत्वा चतुःस्थानार्चनं तथा ॥  214
ततो विसृज्य देवेशं कुम्भमण्डलकुण्डगम्
।  
अर्घ्येण गन्धपुष्पाभ्यां धूपेन सुशुभेन च ॥  215
मूलर्मूींत समभ्यर्च्य तस्माच्छयनकौतुके ।  
कूर्चे वा देवमावाह्य श्रीभूमिभ्यां समन्वितम्
॥  216
संस्नाप्य समलङ्कृत्य अभ्यर्च्य हविरन्तिमम्
।  
निशामुखे प्रवृत्ते तु कृत्वा नित्यार्चनं विभोः ॥  217
ततस्तु शयनागारं नीत्वा शयनकौतुकम्
।  
ततः शयनदेशे तु पश्चिमे हेमविष्टरे ॥  218
निवेश्य प्राङ्मुखं देवं हविरन्तं समर्चयेत्
।  
होमं विधाय विधिवत्कृत्वा होमसमर्पणम्
॥  219
पर्यङ्केऽनन्तमावाह्य तस्मिन्
देवं यथाविधि ।  
शाययित्वाथ तस्याग्रे नियमान्
शास्रचोदितान्
॥  220
सङ्कल्प्य चतुरो मासान्
देवस्योत्थापनावधि ।  
व्रतानुष्ठाननिरतः प्रत्यहं देवमर्चयेत्
॥  221
सर्वेऽपि वैष्णवाः सर्वे कुर्युस्तदादि व्रतमुत्तमम्
।  
शयनाङ्गोपचारैश्च प्रत्यहं तोषयेद्विभुम्
॥  222
एवं मासद्वये याते मासि भाद्रपदे द्विजाः ।  
द्वादश्यां शुक्लपक्षस्य देशिकेन्द्रो निशामुखे ॥  223
विशेषयागपूर्वं तु परिवर्तनमाचरेत्
।  
प्रबोधनं ततः कुर्यात्
शयनस्थस्य वै प्रभोः ॥  224
द्वादश्यां शुक्लपक्षस्य कार्तिके मासि तु द्विजाः ।  
दशम्यां पूर्ववत्सर्वसम्भारान्
समुपार्ज्य च ॥  225
एकादश्यां निशायां तु चतुःस्थानस्थितं विभुम्
।  
समभ्यर्च्य विशेषेण जागरेण नयेन्निशाम्
॥  226
ब्राह्मे मुहूर्ते द्वादश्यां मन्त्रर्मूींत प्रबोधयेत्
।  
नित्यार्चनं पुरा कृत्वा चतुःस्थानार्चनं तथा ॥  227
ततः शयनर्मूींत च समभ्यर्च्य विशेषतः ।  
स्नानादिहविरन्तं तु गर्भगेहे प्रवेशयेत्
॥  228
विसर्जयेन्मूलमूर्तौ मन्त्रं शयनमूर्तिगम्
।  
श्रीपाञ्चरात्रे  ईश्वरसंहिता
[[145]] 
ततस्तु चौत्सवं बिम्बं देवीभ्यां समलङ्कृतम्
॥  229
रथादिके  समारोप्य यात्रोपकरणैः सह ।  
ग्रामप्रदक्षिणं कृत्वा स्वस्थाने सन्निवेशयेत्
॥  230
ततो विसर्जयेद्देवं कुम्भमण्डलकुण्डगम्
।  
तदा चाश्रमिणः सर्वे कुर्युर्व्रतविसर्जनम्
॥  231
यजमानोथ गुर्वादीन्
साधकान्
ब्राह्मणानपि ।  
हिरण्यैस्तोषयेत्सर्वान्
यथाशक्ति द्विजोत्तमाः ॥  232
इत्येवमुक्तं देवस्य शयनं च प्रबोधनम्
।  
शयनस्थे जगन्नाथे चातुर्मासस्य मध्यतः ॥  233
पवित्रारोहणं कुर्यादनन्तस्यातितुष्टिदम्
।  
इति श्रीपाञ्चरात्रे ईश्वरसंहितायां पक्षोत्सवविधिर्नाम द्वादशोऽध्यायः  
