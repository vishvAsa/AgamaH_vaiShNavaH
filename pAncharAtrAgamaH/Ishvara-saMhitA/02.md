+++
title = "०२"

+++

श्रीपाञ्चरात्रे  ईश्वरसंहिता
[[5]] 
द्वितीयोऽध्यायः
2 - मानसयागः
नारदः
आराधनविधिं वक्ष्ये श्रुणुध्वं मुनिपुङ्गवाः ।  
ब्राह्मे मुहूर्तें सम्प्राप्ते मन्त्रज्ञः प्रयतश्शुचिः ॥  1
नाम्नां सङ्कीर्तनं कुर्यात्
उत्थाय शयने स्थितः ।  
परिच्युतमलस्स्नातश्शुद्धवासा जितेन्द्रियः ॥  2
धृतोर्ध्वपुण्ड्रः काल्योक्तकर्माणि विनिवर्त्य च ।  
गन्धैःस्रग्भिरलङ्कारैः कटकाद्यैरलङ्कृतः ॥  3
सपवित्रकरो मौनी आसाद्य भगवद्गृहम्
।  
द्वाराद्बाह्ये यथाशास्त्रं शुद्धेन सलिलेन च ॥  4
आजानु पादौ प्रक्षाल्य हस्तौ चाऽऽमणिबन्धनात्
।  
आचम्य च प्रविश्यान्तः प्रणम्य मनुमुच्चरन्
॥  5
धाम प्रदक्षिणीकृत्य बोधयेत्पुरुषोत्तमम्
।  
शङ्खध्वनिसमोपेतं दुन्दुभीपटहस्वनैः ॥  6
वन्दिबृन्दोत्थितोच्चाभिर्नानावाग्भिर्महामते ।  
महाजयजयारावैः पुनःपुनरुदीरितैः ॥  7
प्रबोधलक्षणैः स्तोत्रैरुत्थाप्य शयनात्ततः ।  
द्वारमासाद्य तत्रस्थो दशदिग्बन्धपूर्वकम्
॥  8
अवकुण्ठ्याऽथ तर्जन्या मन्त्रं कवचमुच्चरन्
।  
स्थिते वा कल्पिते तत्र पूजयेद्बलिमण्डले ॥ 9
सर्वं खगेशपूर्वन्तु परिवारं हि साच्युतम्
।  
मनसा प्रणवाद्येन विष्णुमादाय कीर्तयेत्
॥  10
समस्तपरिवाराय अच्युताय नमो नमः ।  
वास्तुपूरुषमन्यांश्चा समभ्यर्च्य यथाक्रमम्
॥  11
मूलमन्त्रेण साङ्गेन निरङ्गेनाऽथ वा पुनः ।  
न्यासं कृत्वा त्रिराचार्यो हस्ततालं हृदा ततः ॥  12
मूलमन्त्रेण चोद्घाट्य कवाटं नेत्रमन्त्रतः ।  
नित्यदीपांस्ततो ज्वाल्य हस्तौ प्रक्षाल्य वारिणा ॥  
प्रासादान्तःप्रवेशार्थं ततो द्वारन्तु चेतसा ।  
त्रिभागीकृत्य तन्मध्यभागमेकं द्विधा पुनः ॥  14
विभज्य वामदेशेन दक्षिणेनांघ्रिणा ततः ।  
शनैःशनैः प्रविश्यान्तस्सास्त्रमन्त्रेण तेन वै ॥  15
धरणीहननं कृत्वा भगवन्तं प्रणम्य च ।  
मनसा गुरुवंशं च तदाज्ञां मानसीमथ ॥  16
शिरसा धारयेत्स्वेष्ठं फलं सङ्कल्प्य चेतसा ।  
देवाय तं निवेद्याथ यागाऽगारस्य मध्यतः ॥  17
प्रासादं विग्रहं कृत्वा वर्ममन्त्रं सविग्रहम्
।  
तज्जीवं भगवन्तं च ध्यात्वा यागगृहं ततः ॥  18
सशलाकैस्ततो दर्भैस्सहदेवीविमिश्रितैः ।  
श्रीपाञ्चरात्रे  ईश्वरसंहिता
www.kriyasagaram.in                6

सम्मार्ज्य बहुतोयेन प्रक्षाल्याऽऽलिप्य गोमयैः ॥   
उपलिप्तमथाऽस्त्रेण संविध्य शकलं त्यजेत्
।  
पञ्चगव्येन सास्त्रेण वारिणा प्रोक्ष्य चन्दनैः ॥  20
कुङ्कुमागरुकर्पूरैस्समालिप्य समन्ततः ।  
कुशदूर्वाऽक्षतांश्चैसव विकिरेत्
स्थानशुद्धये ॥  21
प्रासादं शोधयेदेवं स्वयमेव तु देशिकः ।  
प्रासादोद्देशमखिलं मार्जयेत्प्रोक्षयेत्ततः ॥  22
परिचारैस्तु कर्तव्यं बलिपीठान्तमेव हि ।  
यागोपकारसम्भूतौ भगवन्तमनुस्मरन्
॥  23
विनीतान्
शिष्यपुत्रादीन्
स्नातानाज्ञापयेत्ततः ।  
पात्रशुद्धिं च तैरेव कारयेत्
द्विजसत्तमः ॥  24
आम्रकल्केन तोयेन हैमं ताम्रं च शोधयेत्
।  
राजतं गृहधूमेन शान्ताङ्गारेण वा पुनः ॥  25
भस्ममिश्रेण तोयेन लोहयुक्तं विशोधयेत्
।  
शङ्खशुक्तिमयानां च लवणेन विशोधयेत्
॥  26
फलपत्रमयानां च मृद्भिरद्भिश्चध शोधयेत्
।  
लेपगन्धापनोदेन शुद्धिर्भवति कारयेत्
॥  27
द्रव्यशुद्धिर्भवत्येवं यथावद्विधिचोदिता ।  
पात्राणि शोधयित्वैवं ततो मौनपरो द्विजः ॥  28
देवेशस्याऽग्रतो वाऽपि दक्षिणं भागमाश्रयेत्
।  
ईश्वरप्राग्वशादेव ह्युत्तराभिमुखो द्विजः ॥  29
अथोपविश्य वै दार्भें काष्टजे वाऽजिनासने ।  
आगमार्थं च देवानां गमनार्थं च रक्षसाम्
॥  30
कुर्याद्घण्टारवं तत्र देवतास्थानलाञ्छनम्
।  
शङ्खादिघोषसंयुक्तं गेयवाद्यसमन्वितम्
॥  31
करशुद्धिं  ततः कुर्याद्यथावन्मुनिपुङ्गवाः ।  
द्वे तले हस्तपृष्ठे द्वे सर्वाश्चामऽङ्गुलयस्तथा ॥  32
अस्त्रमन्त्रेण संशोध्य ध्यानमुद्रान्वितेन तु ।  
कृत्वैवं करशुद्धिं च स्थानशु द्धिं समाचरेत्
॥  33
ध्यात्वा देवं ज्वलद्रूपं सहस्रार्कसमप्रभम्
।  
ज्वालाकोटिसमाकीर्णं वमन्तं ज्वलनं मुखात्
॥  34
तेन सम्पूरयेत्सर्वम्
आब्रह्मभवनान्तिमम्
।  
दिगोघं प्रज्वलन्तं च भावयेन्मन्त्रतेजसा ॥  35
क्ष्मामण्डलमिदं सर्वं स्मरेत्पक्वं च वह्निना ।  
मन्त्रजेन द्विजश्रेष्ठाः मृन्मयं भाजनं यथा ॥  36
स्थानशुद्धिर्भवत्येवं सुधाकल्लोलसेचनात्
।  
सम्भाव्यैवं ततः कुर्याद्दिग्बन्धं हृदयादिकैः ॥  37
अस्त्रेणैव विदिग्बन्धं नेत्रेण त्वध ऊर्ध्वतः ।  
आदित्यायुतदीप्तेन ज्वलत्कञ्चुकरूपिणा ॥  38
कवचेन तु तर्जन्या रक्षार्थमवकुण्ठयेत्
।  
सायामां भूतसंशूद्धिं धारणाभ्यां समाचरेत्
॥  39
श्रीपाञ्चरात्रे  ईश्वरसंहिता
[[7]] 
केवलेन तु मन्त्रेण भावनासहितेन तु ।  
नाभिदेशस्थितं ध्यात्वा देवं सङ्गृह्य कल्मषम्
॥  40

निस्सृतं वायुमार्गेंण द्वादशान्तावधौ क्षिपेत्
।
निरस्तपापमाकृष्य वातचक्रसमन्वितम्
॥  41
नासाग्रेण तु मन्त्रेऽमुं देहसम्पूरणाय च ।  
तं ध्यायेद्धृदयस्थं च गतिरुद्धेन वायुना ॥  42
चित्तोपशमनार्थं तु नूनं वायुजयाय च ।  
शनैश्शनैरथ बहिः केवलं मारुतं क्षिपेत्
॥  43
विनाऽन्त्यरेचकेनैवमन्येषामुत्तरोत्तरम्
।  
कालाभ्यासं यथाशक्ति नित्यमेवं समाचरेत्
॥  44
द्वादशान्तेऽथ मन्त्रेशं तप्तहाटकसन्निभम्
।  
सहस्ररविसङ्काशवृत्तमण्डलमध्यगम्
॥  45
स्मृत्वाऽथ मुक्तं तन्मन्त्रैर्निर्दहेद्विग्रहं स्वकम्
।  
दक्षिणाङ्घ्रेरथाऽङ्गुष्टप्रान्ते देशे शिखाक्षरम्
॥  46
ध्यात्वा युगान्तहुतभुग्रूपज्वालासमावृतम्
।  
तेन स्वविग्रहं ध्यायेत्प्रज्वलन्तं समन्ततः ॥  47
देहजां भावयेज्ज्वालां मन्त्रनाथे लयं गताम्
।  
दिव्यप्रशान्ताऽगारं तु तमधिष्ठाय चेतसा ॥  48
स्वमन्त्रादमृतौघेन सेचयेद्विग्रहं स्वकम्
।  
ततस्स्वमन्त्रं तद्बिम्बमाकृष्य हृदि विन्यसेत्
॥  49
एवं स शुद्धदेहोऽथ मन्त्रन्यासं समाचरेत्
।  
येन विन्यस्तमात्रेण देवदेवसमो भवेत्
॥  50
पूजादिसर्वकार्याणामधिकारश्चम जायते ।  
हस्तद्वयेऽपि विन्यस्येद्दीप्तमष्ठाक्षरं परम्
॥  51
मणिबन्धान्नखाग्रान्तमादित्यातपवत्ततः ।  
सृष्ठिसंस्थितिसंहारन्यासं कुर्याद्यथाविधि ॥  52
पर्वदक्षिणतर्जन्याः प्रारभ्याऽङ्गुलिपर्वसु ।  
पर्वान्तं वामतर्जन्या न्यासस्सृष्टिरुदाहृतः ॥  53
व्यत्यासेन तु संहार स्थिती तु करयोर्द्वयोः ।  
प्रारभ्य तर्जनीपर्वकनिष्ठापर्वविश्रमः ॥  54
अङ्गुष्ठाभ्यामङ्गुलीनां मध्यमपर्वसु विन्यसेत्
।  
मन्त्राक्षराणि त्वाद्यन्तपर्वसु प्रणवन्न्यसेत्
॥  55
अङ्गुष्टद्वितयं यावत्कनिष्ठाद्वितयावधि ।  
ज्ञानाद्यं वीर्यपर्यन्तं विन्यसेदङ्गपञ्चकम्
॥  56
मूलवद्व्यापकत्वेन नेत्रमूर्ध्वाङ्गुलीषु च ।  
किरीटं दक्षिणे हस्ते श्रीवत्सं वाममध्यतः ॥  57
कौस्तुभं दक्षिणतले वनमालां तथाऽपरे ।  
दक्षिणे मध्यतः पद्मं प्रस्फुरत्किरणोज्ज्वलम्
॥  58
गदां वामतले न्यस्येज्ज्वलन्तीं स्वेन तेजसा ।  
दक्षे महाप्रभं चक्रं शङ्खं वामतले न्यसेत्
॥  59
श्रियं दक्षिणहस्ते तु पुष्टिं वामतले न्यसेत्
।  
अङ्गुष्ठाद्दक्षिणादादौ वामान्तं मूलदेशतः ॥  60
श्रीपाञ्चरात्रे  ईश्वरसंहिता
www.kriyasagaram.in                8
गारुडं विन्यसेन्मन्त्रं दशस्वङ्गुलिषु क्रमात्
।  
अनेन विधिना पूर्वं हस्तन्यासं समाचरेत्
॥  61
आब्रह्मरन्ध्रात्पादान्तं मूलमन्त्रं तु विग्रहे ।  
व्यापकत्वेन विन्यस्य पादाद्भूयश्शिरोन्तिमम्
॥  62
सृष्ठिस्थितिलयन्यासेष्वेकं देहे समाचरेत्
।  
मूर्धादिपादपर्यन्तं सृष्टिन्यासः प्रकीर्तितः ॥  63
पादादिमूर्धपर्यन्तं संहारन्यास इष्यते ।  
नाभ्यादिहृदयान्तस्तु स्थितिन्यास उदाहृतः ॥  64
मूर्ध्नि मध्यमयाऽङ्गुल्या तर्जन्या च तदा दृशोः ।  
साङ्गुष्टयाऽनामिकया मुखमध्ये तु विन्यसेत्
॥  65
साङ्गुष्टतर्जन्यग्रेण हृदये विन्यसेत्ततः ।  
तथाङ्गुष्टकनिष्ठाभ्यां नाभौ न्यासं समाचरेत्
॥  66
व्यङ्गुष्ठाभिश्चातसृभिरुपस्थे जानुनोरपि ।  
सर्वाभिरङ्गुलीभिस्तु पादयोर्न्यासमाचरेत्
॥  67
मन्त्राक्षरं तु सर्वत्र तारसम्पुटितं न्यसेत्
।  
एवमष्टाक्षरन्यासं कृत्वाऽङ्गन्यासमाचरेत्
॥  68
ततस्तु हृदये ज्ञानं यतो व्यज्येत तत्र तत्
।  
ऐश्वतर्यं शिरसो देशे यस्मादुपरि तिष्टति ॥  69
प्राकृतं तात्त्विकं वाऽपि सर्वत्र कमलेक्षणम्
।  
हार्दाग्नेरूर्ध्वगायान्तु शिखायां शक्तिमन्त्रराट्
॥ 70
बलं चाऽखिलगात्राणां त्वग्गत वायुना सह ।  
मूर्च्छितं सर्वगात्रैर्यत्
तद्वीर्यं हस्तयोर्न्यसेत्
॥  71
अन्तर्बोधस्वरूपं यत्
प्राकृतध्वान्तशान्तिकृत्
।  
तेजस्तत्तैजसे स्थाने न्यासकाले समस्यते ॥  72
किरीटं मूर्ध्नि विन्यस्येत्
वह्न्यर्कायुतदीधितिम्
।  
श्रीवत्सं वक्षसो वामे पूर्णेंन्दुसदृशद्युति ॥  73
कौस्तुभं हृदये न्यस्य चण्डदीधितिलक्षणम्
।  
नानाऽब्जवनपुष्पोत्थां वनमालां च कण्ठतः ॥  74
ततः पद्मगदाचक्रशङ्खान्
प्राग्वत्तु विन्यसेत्
।  
आ चांसाद्दक्षिणे भागे न्यस्याच्छ्रीरुत्तरे तथा ॥  75
पुष्ठिं गुल्फावसाने च गरुडं चोरुमध्यतः ।  
मन्त्रन्यासं तु कृत्वैवं ततः पाणिद्वयेन तु ॥  76
मुद्रां बध्वा स्मरेद्ध्यानं देवोहमिति भावयेत्
।  
कृत्वैवं तु ततः पश्चामन्मानसं यागमारभेत्
॥  77
पद्मासनादिकं बध्वा नाभौ ब्रह्माऽञ्जलिं दृढम्
।  
मनस्युपरतं कुर्यादक्षग्रामं बहिःस्थितम्
॥  78
चित्तम्
बुद्धौ विनिक्षिप्य तां बुद्धिं ज्ञानगोचरे ।  
ज्ञानभावनया कर्म कुर्याद्वै पारमार्थिकम्
॥  79
अथ प्रणवपूर्वेंण स्वनाम्नाऽऽनतिना सह ।  
शेषपूर्वन्तु वह्न्यन्तमानसं परिकल्पयेत्
॥  80
तथाऽऽक्रम्याय तस्यैव कार्या स्वहृदि कल्पना ।  
चतुश्च्क्रे नवद्वारे देहे देवगृहे पुरा ॥  81
श्रीपाञ्चरात्रे  ईश्वरसंहिता
[[9]] 
कण्ठकूपधरारूढं हृत्पद्मं यदधोमुखम्
।  
तत्कर्णिकावनेर्मध्ये रूढमूर्ध्वमुखं तु यत्
॥  82
शब्दव्यक्तिस्तदूर्ध्वें तु स्थितार्केन्द्वग्निलक्षणा ।  
श्रीदीप्तिभास्वरा नाडी त्वव्यक्तध्वनिविग्रहा ॥  83
व्यक्तचक्रद्वयस्योर्ध्वें वर्तते या महामते ।  
निस्सृता ब्रह्मरन्ध्रेण गता सूर्यपथात्परम्
॥  84
वायुद्वारेण पातालं भित्वा याता स्वगोचरम्
।  
सङ्कल्पविषयस्सर्वस्तद्बन्धः प्रतितिष्टति ॥  85
सूत्रे मणिगणो यद्वन्मध्यनाडी ह्यतः स्मृता ।  
लक्ष्यस्थाने तु पूर्वोक्ते तस्यामभ्यन्तरे तु वै ॥  86
सम्पुटे शशिसूर्याख्ये निमेषोन्मेषलक्षणे ।  
तत्राऽब्जं चाऽर्कमालम्ब्य परावाक्भ्रमरी स्थिता ॥   
या सर्वमन्त्रजननी शक्तिस्सर्वात्मनो विभोः ।  
नदन्ती वर्णजं नादं शब्दब्रह्मेति यत्
स्मृतम्
॥  88
अकारपूर्वो हान्तश्चश धारासन्तानरूपधृक् ।  
नादावसानगगने देवोऽनन्तसमन्वितः ॥  89
वरदाऽभयदेनैव शङ्खचक्राङ्कितेन तु ।  
त्रैलोक्योद्धृतिदक्षेण युक्तः पाणिद्वयेन तु ॥ 90
शान्तस्संवित्स्वरूपस्तु भक्तानुग्रहकाम्यया ।  
अनौपम्येन वपुषा ह्यमूर्तो मूर्तितां गतः ॥ 91
विश्व्माप्याययत्कान्त्या पूर्णेंन्द्वयुततुल्यया ।  
रश्मिभिर्भास्करो यद्वत्समुद्र इव वीचिभिः ॥ 92
स्वमूर्तिभिरमूर्ताभिरच्युतादिभिरन्वितः ।  
दीप्तिमद्भिरमूर्तैस्तु सुधाकल्लोलसङ्कुलः ॥ 93
पूर्ण आभरणैस्सर्वैर्निर्विकाराङ्घ्रिविग्रहः ।  
तस्माद्देवं समावाह्य हृदये कल्पितासने ॥ 94
मन्त्रन्यासं ततः कुर्यात्
हस्तन्यासं विना विभोः ।  
ततः स्वाब्जकमध्यात्तु ह्यूर्ध्वस्थात्संस्मरेत्
च्युताम्
।
गङ्गां भगवतो मूर्ध्नि तेनाऽमृतजलेन तु ।  
अर्घ्यादखिलभोगानां कार्या वै शुभकल्पना ॥ 96
यं यं सङ्कल्पयेद्भोगं तं तं भाव्यं सुधामयम्
।  
पतन्तमम्बराद्वेगादमृतांशुपरिप्लुतम्
॥ 97
साक्षादमृतरूपैस्तु तैस्तैरमृतसम्प्लवैः ।  
बृंहितं मुदितं मग्नं स पुनर्मन्त्रराट्
स्मरेत्
॥ 98
ततस्तु देवदेवस्य अर्घ्यं दत्वा यथाविधि ।  
सन्निधिं सन्निरोधं च साम्मुख्यं च समाचरेत्
॥ 99
हृदयादीनि साङ्गानि किरीटाद्यं तु भूषणम्
।  
गदाद्यं लाञ्छनं यत्तु लक्ष्म्याद्याश्शक्तयस्तथा ॥  100
गरुडो मूर्तयो वाऽन्या देहे देवस्य याः स्थिताः ।  
व्यापकस्य तथात्वेन स्वे स्वे स्थाने प्रभात्मकाः ॥  101
तद्देहसंस्थितास्सर्वें पूजनीयाः क्रमेण तु ।  
परिवारं विना मन्त्रैस्स्वैःस्वैरर्घ्यादिभिर्द्विजाः ॥  102
श्रीपाञ्चरात्रे  ईश्वरसंहिता
www.kriyasagaram.in                10
लययागो ह्ययं विप्राः हृदादिष्वनुकीर्तितः ।  
मन्त्रराट्
कर्णिकामध्ये हृदाद्याः प्राग्दलादिषु ॥  103
साकाराः केवलास्सर्वें पूज्या भोगाभिधो ह्ययम्
।  
केवलेन च यागेन पृथग्भूतेन वै द्विजाः ॥  104
तेषामभ्यर्चनविधिरधिकाराभिधः स्मृतः ।  
एवं कृत्वा लयाख्यं तु यागं भोगाभिधं तथा ॥   
ध्यात्वाऽथ भावनाजातैर्भोगैः परमपावनैः ।  
अभ्यर्चयेत्स्वहृदये देवं विज्ञापयेदिदम्
॥  106
स्वागतं देवदेवेश सन्निधिं भज मेऽच्युत ।  
गृहाण मानसीं पूजां यथार्थपरिभाविताम्
॥  107
ज्ञात्वा तु सुप्रसन्नं तं प्रसादाभिमुखं प्रभुम्
।  
विस्तरेण द्विजश्रेष्ठो मानसं यागमारभेत्
॥  108
सङ्कल्पजनितैर्दिव्यैः पवित्रैरक्षतैश्शुभैः ।  
सर्वकामप्रदं देवं मन्त्रमूर्तिधरं यजेत्
॥  109
अभ्यङ्गोद्वर्तने पूर्वं स्नानं चाऽथ विलेपनम्
।  
वस्त्रपूर्वाणि माल्यानि सुगन्धानि निवेद्य च ॥  110
हारकेयूरकटकैर्मकुटैर्भूषितं स्मरेत्
।  
चित्रेण कटिसूत्रेण हेमरत्नमयेन च ॥  111
माणिक्यरचितैश्शुद्धैर्मुक्ताहारैश्च  भूषयेत्
।  
सम्पूर्णेंन्दुसमानं च हेमदण्डसमन्वितम्
॥  112
छत्रं निवेदयेद्विष्णोर्मायूरव्यजनं शुभम्
।  
कर्पूरचूर्णसम्मिश्रं सुगन्धि मधुरं बहु ॥  113
धूपं भगवतो दत्वा दीपमालां घृतेन च ।  
मधुसर्पिःप्लुतं चाऽथ मधुपर्कं निवेदयेत्
॥  114
पशुं च विविधं मूर्तं पावनं शकुनिं तथा ।  
ओषधीश्शालिदूर्वाश्चं सत्पलाड्यं वनस्पतिम्
॥   
मूर्तं निवेदयेत्पूर्वमिदमन्नं चतुर्विधम्
।  
निवेद्य विविधं शुद्धं भक्ष्यभोज्यान्यनेकशः ॥  116
हृद्यानि फलमूलानि षड्रसप्रभवानि च ।  
षड्रसानि विचित्राणि पानान्यथ निवेद्य च ॥  117
सर्वाण्यात्मोपभोग्यानि भक्तिश्रद्धावशात्
द्विजाः ।  
प्रदिक्ष्वप्यविरुद्धानि देवाय विनिवेदयेत्
॥  118
तन्त्रीवाद्यान्यनेकानि नृत्तगेयान्वितानि च ।  
भेरीपटहघोषादिस्तुतिपाठान्वितानि च ॥  119
चिन्तयेद्देवदेवस्य लोकत्रयगतानि च ।  
किङ्किणीजालयुक्तेन चामरेणोपवीज्य च ॥  120
वितानकं पताकांश्चन ध्वजानि विविधानि च ।  
विनिवेद्य विभोर्भक्त्या प्रसन्नेनाऽन्तरात्मना ॥  121
गजाश्वदधेनुयानानि सुवस्त्रालङ्कृतानि च ।  
निवेद्य चाऽन्तरा तानि ग्राहयन्तं स्मरेत्ततः ॥  122
आत्मानं ससुतं दारान्
सर्वस्वेन समायुतान्
।  
निवेद्य प्रणतो मूर्ध्ना आनन्दाश्रुसमन्वितः ॥  123
श्रीपाञ्चरात्रे  ईश्वरसंहिता
[[11]] 
कामधेनुमयीं मुद्रां मनसा मन्त्रसंयुताम्
।  
बद्धां सञ्चिन्तयेद्विष्णोस्सर्वकामप्रपूरिणीम्
॥  124
ततो विशेषयजनं कलयेदच्युतस्य तु ।  
सौवर्णपुष्पसम्पूर्णमञ्जलिं सम्प्रसार्य तु ॥  125
मूलमन्त्रं समुच्चार्य प्रयत्नैः पूरकादिभिः ।  
दीर्घघण्टारवप्रख्यं यावत्तत्सम्भवावधि ॥  126
स्फुरद्रश्मिद्वयाकीर्णं वह्न्यर्केन्दुसमप्रभम्
।  
ध्यात्वा नारायणं देवमज्ञतां सन्निरोधयेत्
॥  127
तमञ्जलिं क्षिपेन्मूर्ध्नि तस्मिन्
वै मन्त्रविग्रहे ।  
अर्घ्यं निवेदयेद्भूयः पुनः पुष्पाञ्जलिं शुभम्
॥  128
मुद्रां सन्दर्श्य मूलाख्यां मानसं जपमारभेत्
।  
सङ्ख्याहीनं यथाशक्ति घण्टाख्याकरणेन च ॥  129
भोगस्थानगतानां च हृदादीनां क्रमेण तु ।  
मनसा दर्शयेन्मुद्रां जपं कुर्यात्सकृत्सकृत्
॥  130
स्तोत्रमन्त्रैः पवित्रैश्चस स्तुत्वा सम्यक् प्रसादयेत्
।  
जपान्तं चैवमभ्यर्च्याऽप्यवतार्य बहिर्यजेत्
॥  131

इति श्रीपाञ्चरात्रे ईश्वयरसंहितायां मानसयागविधिर्नाम द्वितीयोऽध्यायः ॥
