+++
title = "१९"

+++

श्रीपाञ्चरात्रे ईश्वरसंहिता
www.kriyasagaram.in 252
एकोनविंशोऽध्यायः
19 – जीर्णोद्धारविधिः
मुनयः-
भगवन्नारदमुने ! जीर्णोद्धार विधिं तथा ।
बिम्बस्यास्पर्श्य संस्पर्शे महोत्पातादि सम्भवे । 1 ।  
नित्यपूजादि लोपे च प्रायश्चित्तं तु कृत्स्नशः ।  
श्रोतुमिच्छामहे योगिन्
तत्सर्वं सम्प्रकाशसे । 2 ।  
नारदः-
शृणुतेह प्रवक्ष्यामि जीर्णोद्धारादिकं द्विजाः ।  
यत्कृत्वा देशिकादीनां चतुर्णां सुखमेधते । 3 ।   
मनुष्यनिर्मिते स्थाने वक्ष्ये जीर्णविधिं पुरा ।  
धातुमृच्छैल दारुत्थो वस्त्रादिष्ववतारितः । 4 ।  
यो यो भगवदाकारस्तस्य तस्य मुनीश्वराः ।  
उपाङ्गभङ्गे सन्धानं कुर्यात्भग्ने महाङ्गके । 5 ।  
तद्बिम्बन्तु परित्यज्य सृजेद्बिम्बान्तरं पुनः ।  
तत्र तावत्प्रवक्ष्यामि महाङ्गोपाङ्गकक्रमम्
। 6 ।  
शिरो वक्त्रं तथा कर्णौ पाणी वक्षस्तथोदरम्
।  
नाभिमेड्रपदञ्चैव महाङ्गानि द्विजोत्तमाः! । 7 ।  
चक्षुश्रोत्रं तथा नासा तालुर्हस्तपदाङ्गुलिः ।  
केशश्मश्रु च रोमाणि नखदन्तास्तथैव हि । 8 ।  
चक्राद्यायुधसङ्घश्च वनमाला विभूषणम्
।  
उपाङ्गानि मुनिश्रेष्ठा मृद्बिम्बे शृणुताधुना । 9 ।  
प्रधानशूलं यत्तत्र महाङ्गमिति कथ्यते ।  
वक्षोदण्डः कटीदण्डौ बाहुकूर्परकोष्टकम्
। 10 ।  
जङ्घोरुजानु चान्यानि उपाङ्गानि मुनीश्वराः! ।  
महाङ्गभङ्गेजातेऽपि बिम्बस्य मुनिपुङ्गवाः! । 11 ।  
सतिसन्धानयोग्यत्वे न कदाचित्
परित्यजेत्
।  
तस्य त्यागो विनाशश्च ह्युपर्युपरि बाधकृत्
। 12 ।  
बिम्बादीनां तु बृहतां परित्यागो न युज्यते ।  
वक्त्रभङ्गे तु बिम्बस्य सर्वदा त्यागमाचरेत्
। 13 ।  
परित्यक्तानि बिम्बानि धातु द्रव्योद्भवं विना ।  
ज़लाशयेत्यघाधे वा समुद्रे विधिना क्षिपेत्
। 14 ।  
भूमौ वा निखनेद्विप्रा देशकालानुसारतः ।  
उत्कृष्टानां हेमतार ताम्रजानां विशेषतः । 15 ।  
नोचितः स्यात्परित्यागः तस्मात्सन्धानमाचरेत्
।  
प्रयत्नेनाप्ययोग्यत्वे परित्यागं समाचरेत्
। 16 ।  
परित्यक्तं तु वा द्रव्यं द्रवीकृत्य यथा विधि ।  
तद्द्रव्येण यथापूर्वं बिम्बं कर्म समापयेत्
। 17 ।  
अथवा हीनताम्रोत्थमारकूटमयं तु यत्
।  
सन्धानकारणायोज्यं तद्द्वयं तु परित्यजेत्
। 18 ।  
श्रीपाञ्चरात्रे ईश्वरसंहिता
[[253]] 
परित्यक्तं तु तद्बिम्बं क्षिपेत्पूर्वोक्तवर्त्मना ।  
ततो बिम्बान्तरं कुर्याद्राजतं वा सुवर्णजम्
। 19 ।  
उत्कृष्टतत्तज्जातीय द्रव्यजां वा मुनीश्वराः! ।  
कर्मबिम्बेषु सर्वेषु ह्येवमेव समाचरेत्
। 20 ।  
भग्नाङ्गस्य सन्धान प्रकारं शृणुतद्विजाः! ।  
लोहाश्मदारु बिम्बानां भग्नाङ्गं लोहपट्टकैः । 21 ।  
बन्धयेदथवा लोहबिम्बाङ्गं भग्नमेव तु ।  
स्वर्णादीनां द्रावितेन योज्यं यत्नाद्द्विजोत्तमाः! । 22
चित्रमृण्मय बिम्बानां भग्नाङ्गम्मुनिसत्तमाः! ।  
तत्तज्जातीयद्रव्येण सन्धेयं यत्नगौरवात्
। 23 ।  
सर्वेषां भग्नमङ्गं तु नष्टं चेत्
तत्
तथा पुनः ।  
तत्तत्सजातीयद्रव्येण कृत्वा योज्यं प्रयत्नतः । 24 ।  
महाङ्गेरत्नबिम्बस्य भग्नेऽपि मुनिसत्तमाः! ।  
सन्धेयमेव न त्याज्यं स्वयंव्यक्ताश्म बिम्बवत्
। 25 ।   
सर्वत्राङ्गसमाधाने पुनः सृष्टौ तु वा द्विजाः! ।  
जीर्णबिम्बगतां शक्तिं कुम्भेत्वावाह्य देशिकः । 26 ।
कुर्वन्नभ्यर्चनं तत्र बिम्बसन्धानमाचरेत्
।  
मासादर्वाक्समाधाने कुम्भे शक्तिं समर्चयेत्
। 27 ।  
तदूर्ध्वं द्वाशाब्दान्तं समाधान विळम्बने ।  
कृत्वा बालगृहं तत्र बालबिम्बं यथा विधि । 28 ।  
संस्थाप्य तत्र तच्छक्तिं समावाह्य समर्चयेत्
।  
अङ्गमात्रसमाधाने कुर्यात्सम्प्रोक्षणं द्विजाः! । 29 ।  
बिम्बान्तरस्यकरणे प्रतिष्ठां पुनराचरेत्
।  
मूलबिम्बाङ्गसन्धाने कुर्याद्बालगृहादिकम्
। 30 ।  
कर्मबिम्बाङ्गभङ्गे तु तत्तद्बिम्बगतं विभुम्
।   
मूलबिम्बे समुद्वास्य सन्धानादि समाचरेत्
। 31 ।  
बालालये तु प्रथमे जीर्णोद्धाराभिदेऽन्तिमे ।  
प्रायश्चित्तं प्रवक्ष्यामि शृणुध्वं मुनिपुङ्गवाः! । 32 ।  
अतीते प्रार्थिते काले कर्ताप्रासादबेरयोः ।  
निर्माणे स्नपनं कुर्यादुत्तमं शास्त्रचोदितम्
। 33 ।  
पश्चादभ्यर्थयेत्कालं वाञ्छितं तत्समापने ।  
अकृत्वैवं गते पश्चात्
काले द्वादशवार्षिके । 34 ।  
पुनः प्रतिष्ठां कुर्वीत मूले बालालये तु वा ।  
बिम्बेचोरादिभिर्नष्ठे बालगेहे प्रमादतः । 35 ।  
तदेवापाद्य तामर्चां प्रतिष्ठाप्य यथा विधि ।  
उत्तमस्नपनं कृत्वा शान्तिहोमं समाचरेत्
। 36 ।  
चोरैरपहृतं बिम्बं पुनःप्राप्तं यदि द्विजाः! ।  
पुनः प्रतिष्ठां कुर्वीत नयनोन्मीलनं विना । 37 ।  
स्वस्थानाच्चलिते तस्मिन्
हेतुना येनकेन चित्
।  
यथापूर्वं प्रतिष्ठाप्य स्थापयेत्पुरुषोत्तमम्
। 38 ।  
सर्वं बालगृहेकार्यं नित्यनैमित्तिकादिकम्
।  
पूर्वं संस्थापितं बिम्बं लक्षणैरुज्झितं यदि । 39 ।  
श्रीपाञ्चरात्रे ईश्वरसंहिता
www.kriyasagaram.in 254
जीर्णोद्धारस्य काले तु कुर्याल्लक्षणसंयुतम्
।  
जीर्णाख्यस्य विधेः पूर्वं न कदाचित्समाचरेत्
। 40
रीतिजे ताम्रजे वापि आरकूटमयेऽपि वा ।   
प्रणीते पूज्यमाने तु कर्मबिम्बादिके सति । 41 ।  
कालान्तरेण जीर्णे स्मिन्
उत्कृष्टसमुपस्थिते ।  
निकृष्टं सन्त्यजेद्द्विद्वान्
न दोषस्तत्र विद्यते…42
लोहपाषाणमृत्काष्ठैः स्थापिते मूलकौतुके ।  
न सम्पाद्यमन्तोन्येन कदाचिन्मुख्यवस्तुना । 43
पुरावज्जीर्णितां यातं कर्तव्यं मूलकौतुकम्
।  
प्राक्स्थितं बहुबेरं वा एकबेरमथापि वा । 44 ।  
जीर्णोद्धारेपि कर्तव्यं पूर्ववन्मुनिपुङ्गवाः ! ।   
व्यत्यासं नैव कुर्वीत बहुबेरैकबेरयोः । 45 ।  
लक्ष्म्यादिकान्तारहिते बहुबेर पुरस्थिते ।  
जीर्णोद्धारे तु देवीभ्यां कल्पयेत्सहसा विना । 46 ।  
सर्वदा बहुबेरत्वहानिर्न स्याद्विपर्ययात्
।  
शयनं वासनं यानं स्थानं वा प्राग्यथास्थितम्
। 47  
तथैव स्यात्पुनस्सृष्टावन्यथा वेच्छयाभवेत्
।  
जीर्णे देवे पुनस्सृष्टे देव्या यदि यथा स्थिताः । 48 ।  
देवीभिस्थाभिरेवायं योज्यो देवो न चान्यथा ।  
एवं मानुषबिम्बस्य जीर्णोद्धारः प्रकीर्तितः । 49 ।  
स्वयं व्यक्ते तथा दिव्ये स्सैद्धे चार्षाद्यमानुषे ।  
जीर्णोद्धारविधिं वक्ष्ये शृणुध्वं मुनिसत्तमाः । 50 ।  
स्वयंव्यक्तादिबिम्बानां महाङ्गे वाह्युपाङ्गके ।   
भग्ने सन्धानमेवस्यात्त्यागस्तु न कदाचन । 51 ।  
सन्धानायोग्यमपि तत्र त्याज्यं मुनिसत्तमाः ! ।  
सालिग्रामशिलाबिम्बं भिन्नं भग्नं बृहत्
क्षतम् । 52 ।  
अल्पक्षतं च सौवर्णैः पट्टैर्दृढतरं यथा ।  
बन्धयेच्च तथैवेषु स्वयंव्यक्तादिकेष्वपि । 53 ।  
शिलामयेषु बिम्बेषु भिन्नं भग्नं च योजयेत्
।  
सुवर्णनिर्मितैः पट्टैर्यथा दृढतरं भवेत्
। 54 ।  
यद्वा तदङ्गं हैमेन कृत्वा सम्यन्नियोजयेत्
।  
दारुजे लोहजेष्वेवं स्वयंव्यक्तादिकेष्वपि…55 ।  
भेदेप्यङ्गे समाधिः स्यात्स्वयंव्यक्ताश्मबिम्बवत्
।  
ऱत्नजेऽपि समाधानमेवमेव समाचरेत्
। 56 ।  
मृण्मयेमूलबिम्बे तु जीर्णे वाथ जलादिभिः ।  
हीनाङ्गे वा तथा कुर्यात्सन्धानन्तु समाचरेत्
।  
मृत्तिकाशूलरज्वादीन्न कदाचित्परित्यजेत्
। 58 ।  
तथैव चित्रबिम्बाङ्गं गळितं गन्धभावितैः ।  
सितरक्तादिकैः रागैः पावनैरस्त्रमन्त्रितैः । 59 ।  
चित्रयेत्तु यथा पूर्वं शिल्पिभिः शास्त्रकोविदैः ।  
अत्रायं हि विशेषः स्यात्स्वयंव्यक्तादिषु द्विजाः60 ।  
न बालगेहबिम्बाद्यं कुर्यात्तत्रैव पूर्ववत्
।  
श्रीपाञ्चरात्रे ईश्वरसंहिता
[[255]] 
पूजायां वर्तमानायां समाधानादिकं चरेत्
। 61 ।  
सन्धानान्ते तु विधिवत्कुर्यात्सम्प्रोक्षणादिकम्
।  
देवादिपूजिते वापि स्वयंव्यक्ते तु कौतुके । 62 ।  
मृद्दारुजे तु सज्जीर्णे क्रिमिवह्निजलादिभिः ।  
तत्तद्बालगृहं कृत्वा पूज्यमाने तु पूर्ववत्
। 63 ।   
क्रमादर्चान्तरं कृत्वा स्थापयेच्च यथाविधि ।  
बालबिम्बे तु जीर्णेऽत्र कुर्यादेवं पुनःपुनः । 64 ।  
स्वयंव्यक्तादिबिम्बानि यादृशानि भवन्ति हि ।  
लक्षणैश्च प्रमाणैश्च युक्तानि रहितानि वा । 65 ।  
उत्कृष्टलोहजातानि अपकृष्टोत्थितानि वा ।  
तादृशानि भवन्त्येव न कुर्यादन्यथा पुनः । 66 ।  
न लक्षणान्तरं कुर्यान्न प्रमाणान्तरं तथा ।  
न तु द्रव्यान्तरं चैव न कुर्यात्क्रियान्तरम्
।  
कुर्याच्चेल्लक्षणादीनां विपर्यासं मुनीश्वराः ! । 68
राज्ञोराष्ट्रस्य सर्वेषां प्रत्यवायो महान्
भवेत्
।  
तस्मात्पौराणिकस्थाने न विपर्यासमाचरेत्
। 69 ।  
लक्षणादिष्वपि तथा न कुर्यादन्यथा पुनः ।  
येषु व्यक्तेषु चिह्नानि नाभिव्यक्तानि वै द्विजाः । 70 ।  
तान्यपि स्वानि चिह्नानि ललाटे वांसपट्टके ।  
पॄष्ठे वाप्यङ्गपट्टे वा पाणिपादतलेषु वा । 71 ।  
मूर्ध्नि वा दधते तस्मात्तत्र तत्र निरीक्षयेत्
।  
तस्मादलक्षणा व्यक्तिर्बिद्यते न कदाचन । 72 ।  
स्वयं व्यक्तादिके चैव मानुषे च मुनीश्वराः ! ।  
शिलामयादिबिम्बानां नासाद्यवयवेषु च । 73 ।  
एक द्वित्रियवा मात्रं न्यूनता सम्भवेद्यदि ।  
पूर्ववत्कारयेत्तत्ततीक्ष्णशस्त्रेण यत्नतः । 74 ।  
ततः सम्प्रोक्षणं कुर्याद्देवस्य मुनिपुङ्गवाः ! ।  
एवं पीठादिभङ्गेपि सन्धानं सम्यगाचरेत्
। 75 ।  
प्रतिमाचैव तत्पीठं प्रासादे गर्भमन्दिरम्
।  
विग्रहं देवदेवस्य चतुष्टयमिदं समम्
। 76 ।   
समाधिश्च तथा शान्तिः कार्या तत्र सदा समा ।  
प्रभाभङ्गो यदिभवेद्बन्धयेल्लोहपट्टकैः । 77
पीठभङ्गे तु तं पीठं सर्वदा सन्त्यजेद्बुधः ।  
किञ्चिन्यूनं तु तं पीठं बन्धयेल्लोहपट्टकैः । 78 ।  
प्राक्तनार्चाङ्गभङ्गादिदोषैर्यो चातिदूषिता ।  
निर्दोषदासनात्तस्मात्तामुत्थाप्य विसृज्य च । 79 ।  
पूर्ववन्निर्मिताम्पीठे स्थापयेत्तु यथा विधि ।  
पीठभङ्गे तथान्यस्मिन्
कल्पिते योजयेद्दृढम्
। 80 ।  
प्रतिमापीठयोरष्टबन्ध विश्लेषणेपि च ।  
अष्टबन्धं पुनः कृत्वा सम्प्रोक्षणमथाचरेत्
। 81 ।  
स्वयं व्यक्तादिके वापि मानुषे वा मुनीश्वराः ! ।  
बिम्बे चोराद्यपहृते तत्तद्रव्येण पूर्ववत्
। 82 ।  
श्रीपाञ्चरात्रे ईश्वरसंहिता
www.kriyasagaram.in 256
निर्माय लक्षणोपेतं प्रतिष्ठाप्य तदैव तु ।  
पूर्ववत्पूजयेन्मन्त्री बिम्बं सर्वत्र सर्वदा । 83 ।  
द्रव्यान्तरेण वा कुर्याद्
देशिको यागसिद्धये ।  
चोरैरपहृतं बिम्बं पुनःप्राप्तं यदि द्विजाः ! । । 84 ।  
कृत्वा सम्प्रोक्षणं पूज्यं मानुषे तु द्विजोत्तमाः ! ।  
पुनः प्रतिष्ठां कुर्वीत नयनोन्मीलनं विना । 85 ।  
मूलबिम्बेऽग्निना दग्धे मानुषेवाप्यमानुषे ।  
सहस्रकलशस्नानमाचर्तव्यं विधानतः । 86 ।  
वह्निना कर्मबिम्बादौ वैवर्ण्यं समुपागते ।  
तत्तद्बिम्बेषु कुर्वीत स्नपनं चोत्तमं क्रमात्
। 87 ।  
वह्निदाहादिना मूलबिम्बे वा कर्मकौतुके ।  
भिन्नाङ्गे सति सन्धेयं प्राग्वत्तच्छिल्पिवित्तमैः । 88 ।   
सन्धानान्तं तु सर्वत्र कुर्यात्सम्प्रोक्षणं विभोः ।  
प्रासादादेः ततो विप्रा जीर्णोद्धारश्च वक्ष्यते । 89 ।  
ततः पूर्वं मानुषस्य विधानं शृणुत द्विजाः ! ।  
भग्नेविमानैकदेशे शिखाकुम्भाकेपि वा । 90 ।  
विमानसंस्थितान्
देवान्
मूलबेरस्य पीठके ।  
समावाह्यार्चयन्
भग्नं प्रासादावयवं दृढम्
। 91 ।  
सन्धाय पश्चाद्देवस्य सप्रासादस्य सत्तमाः ! ।  
सम्प्रोक्षणादिकं कुर्याच्छास्त्रदृष्टेन वर्त्मना । 92 ।  
विमाने सर्वतो भग्ने बालस्थानं प्रकल्प्य च ।  
प्रासादान्तर्गता यास्तु देवतास्ताः मुनीश्वराः ! । 93 ।  
बालबिम्बस्य पीठस्थाः कृत्वा पूज्यास्तु पूर्ववत्
।  
तथैव बालबीम्बे तु नित्यनैमित्तिकादिकम्
।  
पवित्रारोहणान्तं च सर्वं कर्म समाचरेत्
।  
प्रासादं तु पुनः कृत्वा प्रतिष्ठाप्य यथा विधि । 95 ।  
सम्प्रोक्षणादिकं कुर्याद्
देवस्य मुनिपुङ्गवाः ! ।  
एवं हि मण्टपे साले गोपुरे माळिकादिके । 96 ।  
जीर्णे तत्र स्थिताः सर्वा नीत्वान्यत्र तु देवताः ।  
यथापूर्वं नवं कृत्वा प्रतिष्ठाप्य विधानतः । 97 ।  
उत्तमस्नपनङ्कुर्यात्
तस्य दोषस्य शान्तये ।  
प्रासादादि पुराक्लृप्तं लक्षणैरुज्झितं यदि । 98 ।  
जीर्णोद्धारप्रकरणे कुर्यात्
तल्लक्षणान्वितम्
।  
प्रासादादौ पुराक्लृप्ते मृण्मये चैष्टकेऽपि वा । 99 ।  
जीर्णे पुनः समुद्धारे शिलाभिर्वा प्रकल्पयेत्
।  
स्वयंव्यक्तादिके धाम्नि जीर्णोद्धारस्तु वक्ष्यते । 100 ।  
प्रासादादेरेकदेश भङ्गश्चेत्
तत्र संस्थिताः ।  
देवास्त्वन्यत्र नोद्वास्याः पूजयन्नेव तत्र ताः । 101 ।   
भग्नैकदेशं सन्धाय कुर्यात्सम्प्रोक्षणं द्विजाः ! ।  
प्रासादे सर्वतो भग्ने प्रासादस्थास्तु देवताः । 102 ।  
मूलबिम्बस्य पीठे तु समावाह्य समर्चयेत्
।  
प्राक्तनैरेवेष्टकाद्यैस्तत्सजातीय वस्तुभिः । 103 ।  
श्रीपाञ्चरात्रे ईश्वरसंहिता
[[257]] 
नूतनैश्चापि मिळितैः प्रासादं कल्पयेत्पुनः ।  
पूर्वं विमानं यद्द्रव्यं यादृग्लक्षण संयुतम्
। 104 ।  
तादृगेव पुनःकुर्यान्न कुर्यादन्यथा पुनः ।  
पुनःकृतं विमानाद्यं प्रतिष्ठाप्य यथा विधि । 105 ।  
सम्प्रोक्षणादिकं कुर्याद्देवस्य मुनिपुङ्गवाः! ।  
स्वयं व्यक्तादिके वापि देवसिद्धादि कल्पिते । 106 ।  
बिम्बे विमाने प्राकारे गोपुरेद्वारि मण्टपे ।  
पीठे वा पचनावासे कोशागारादिकेपिवा । 107 ।  
लक्षणैरन्विते वापि लक्षणैरुज्झितेपि वा ।  
जीर्णे पुनस्तथा कुर्यात्
पूर्वरूपानुसारतः । 108
अन्यथा करणे विप्राः ! प्रत्यवायो महान्भवेत्
।  
स्वयं व्यक्तादिके धाम्नि तथा देवादिकल्पिते । 109 ।  
चिरकालवशात्किञ्चिच्छैथिल्यं समुपागते ।  
निर्वाहकाणां भक्तानां शास्त्रज्ञानामनुज्ञया । 110 ।  
बाह्येवाभ्यन्तरे धाम्नौ रक्षणार्थं शिलादिभिः ।  
निपुणैः शिल्पिभिः कार्यो भित्तिबन्धः समन्ततः । 111
विमाने वह्निनादग्धे तु मानुषेवाप्यमानुषे ।  
तद्दोषशान्तयेकुर्यादधमस्नपनं विभोः । 112 ।  
वह्निदाहादिना भग्ने प्रासादे पूर्ववत्तु तत्
।  
शान्तये शिल्प निपुणैः कुर्यात्सम्प्रोक्षणादिकम्
। 113
क्ष्माभेद जलवेगाद्यैः पतितं भगवद्गृहम्
।  
प्राग्बिम्बसहितं तस्माद्देशादन्यत्र कल्पयेत्
। 114 ।  
नष्टे स बिम्बे सदने दिव्यादौ प्राग्वदाचरेत्
।  
चोरनद्यादि वेगाद्यैरति नष्ठे तु मानुषे । 115 ।  
बिम्बेपश्चात्
प्रकुर्वीत पूर्ववद्वान्यथा तु वा ।  
न शून्यमूल बिम्बत्वाद्बालार्चावाहनादिकम्
। 116 ।  
न कुर्याद्देशिकेन्द्रस्तु पूर्ववत्स्थाप्य पूजयेत्
।  
एवं हि सर्व देवानां परव्यूहादि रूपिणाम्
। 117 ।  
विष्वक्सेन गणेशादि परिवारगणस्य च ।  
क्लृप्तानां गोपुराद्येषु विभवव्यूहरूपिणाम्
। 118 ।  
सान्निध्यातिशयात्तेषु पूजितानां दिनं प्रति ।  
जीर्णोद्धारविधिः प्रोक्तः सर्वेषां मुनिपुङ्गवाः ! । 119 ।  
तत्तत्सान्निध्यानुगुणं प्रतिष्ठादिकमाचरेत्
।  
प्रायश्चित्तं समब्यूह्य साधकास्तु समाचरेत्
। 120 ।  
बिम्बादीनां च धामादेरङ्गभङ्गादिके सति ।  
आचार्यस्त्वनुतापार्थः स्वमन्त्रमयुतं जपेत्
। 121 ।  
तदारभ्य ब्रह्मचर्य व्रतस्थः साधकैः सह ।  
यद्बिम्बसमापत्ति जपेन्मन्त्रमतन्द्रितः । 122 ।  
चतुस्थानार्चनं कुर्यात्
सर्वदोषप्रशान्तये ।  
त्रिरात्रं वा सप्तरात्रं पात्रेभ्यो दानमाचरेत्
। 123 ।  
गोभू हेमादिकानां तु यथा शक्ति मुनीश्वराः ! ।  
ब्राह्मणान्
भोजयेन्नित्यं शतं वापि सहस्रकम्
। 124
श्रीपाञ्चरात्रे ईश्वरसंहिता
www.kriyasagaram.in 258
यावद्बिम्बस्य सन्धानं विशेषेणार्चयेद्विभुम्
।  
सन्धानान्ते तु देवस्य कृत्वा सम्प्रोक्षणादिकम्
। 125 ।  
शान्ति होमं तथा दानं ब्राह्मणानां च भोजनम्
।  
कारयेद्यजमानस्तु आचार्यं दक्षिणादिभिः । 126 ।  
तोषयेच्छक्त्यनुगुणं तेन तुष्यति केशवः ।   
अपूर्वकल्पनाज्जीर्ण समुद्धारेऽधिकं फलम्
। 127 ।  
लभते यजमानस्तु नात्रकार्याविचारणा ।  
इत्येवं मुनिशार्दूला जीर्णोद्धारो मयोदिताः । 128 ।  
ततस्तु बिम्बस्यास्पृश्य स्पर्शादौ मुनिपुङ्गवाः ! ।  
प्रायश्चित्तं प्रवक्ष्यामि शृणुध्वमवधानतः । 129 ।  
अस्नातो देशिकश्चैवं चण्डालाद्युपघादितः ।  
केशास्र्ह्याद्यशुचिस्पृष्ठ स्त्रियं गत्वा ह्यनाप्लुतः । 130
स्पर्शेच्चेद्भगवद्बिम्बं स्नापयेन्नवभिर्घटैः ।  
आचरेच्छान्ति होमं च शतवारं जपेन्मनुम्
। 131 ।  
एतेषां गर्भगेहान्तःप्रवेशाच्चेत्तदा विभुम्
।  
संस्नाप्यपञ्चभिर्गव्यैः शान्तिहोमादिकं चरेत्
। 132
अदीक्षितैरन्यतन्त्रदीक्षितैः रर्चकेतरैः ।  
स्पृष्ठे बिम्बे तथा कुर्यात्स्नपनं त्वधमाधमम्
। 133
शान्तिहोमं जपं चापि तद्दोषस्य प्रशान्तये ।  
एतेषां गर्भगेहान्तः प्रवेशे नवभिर्घटैः । 134 ।  
संस्नाप्य देवदेवेशं शान्तिहोमादिकं चरेत्
।  
स्त्रीभिर्वानुपवीतैर्वा तथावैखानसैर्द्विजैः । । 135 ।  
अवैष्णवैर्वा संस्पृष्ठे बिम्बेत्वधममध्यमम्
।  
स्नपनं विधिवत्कृत्वा शान्तिहोमादिकं चरेत्
। 136 ।  
एतैः प्रविष्टे गेहान्तरमधमाधममार्गतः ।  
संस्नाप्य विधिवद्देवं शान्तिहोमं समाचरेत्
। 137 ।  
पतितः पातकी वापि कुष्ठ्यपस्माररोगवान्
।  
काणोवान्धश्च मूको वा बधिरोवाङ्गहीनकः । 138 ।  
परस्त्रीगमनासक्तः कुण्डो वा गोळकोपि वा ।  
ऱजस्वलान्त्यजाद्यैश्च संस्पृष्ठो गर्दभादिभिः । 139 ।   
स्पर्शेच्चेद्भगवद्बिम्बमधमोत्तम मार्गतः ।  
संस्नाप्य देवं विधिवच्छान्तिहोमं तथाचरेत्
। 140 ।  
एतैःप्रविष्टे धामान्तः कुर्यादधममध्यमम्
।  
स्नपनं देवदेवस्य शान्तिहोमं तथाचरेत्
। 141 ।  
क्षत्रियैर्वैश्यैस्तथा शूद्रैः तत्त्तस्त्रीभिस्तु वा द्विजाः ।  
बिम्बे स्पृष्टे क्रमात्कुर्यात्
स्नपनं त्वधमोत्तमम्
। 142
मध्यमाधमसञ्ज्ञं च तथा मध्यममध्यमम्
।  
एतैर्गर्भगृहाभ्यन्तःप्रवेशे मुनिपुङ्गवाः ! । 143 ।  
अधमाधम सञ्ज्ञं च तथाधममध्यमम्
।  
अधमोत्तम सञ्ज्ञं च क्रमात्स्नपनमाचरेत्
। 144 ।  
सर्वत्रशान्तिहोमं च सहस्रं जपमाचरेत्
।  
अनुलोमज संस्पृश्ये बिम्बस्य स्नपनं भवेत्
। 145 ।  
श्रीपाञ्चरात्रे ईश्वरसंहिता
[[259]] 
मध्यमोत्तम सञ्ज्ञं तु प्रविष्टेतैर्गृहान्तरे ।  
विमानेवापि संस्पृष्टे स्नपनं मध्यमाधमम्
। 146 ।  
प्रतिलोमज संस्पृष्टे बिम्बेतूत्तममध्यमम्
।  
स्नपनं त्वाचरेत्तेषां प्रवेशे गर्भमन्दिरे । 147 ।  
प्रासादेवापि तैस्स्पृष्टे स्नपनं तूत्तमाधमम्
।  
कुर्यात्सर्वत्र होमं च जपं प्राग्वन्मुनीश्वराः ! । 148 ।  
चोरभूतो ब्राह्मणो वा क्षत्रियो वैश्य एव वा ।  
शूद्रोऽनुलोमजो वापि प्रतिलोमज एव वा । 149 ।  
स्पर्शेच्चेद्देवबिम्बं तु क्रमेण स्नपनं भवेत्
।  
मध्यमाधम सञ्ज्ञं च तथा मध्यम मध्यमम्
। 150 ।  
मध्यमोत्तम सञ्ज्ञं च ह्युत्तमोत्तमसञ्ज्ञकम्
।  
तन्मध्यमं च स्नपनं तदस्यादुत्तमोत्तमम्
। 151 ।  
एतैस्तु गर्भगेहान्तः प्रवेशे ह्यधमोत्तमम्
।   
मध्यमाधमपूर्वं च त्रितयं चोत्तमाधमम्
। 152 ।  
तन्मध्यमं च स्नपनं ह्याचरेत्क्रमशो द्विजाः! ।  
अज्ञातजातिभिश्चोरैः बिम्बसंस्पर्शने कृते । 153 ।  
सहस्रकलशैर्देवं स्नापयेद्विधिपूर्वकम्
।  
तैस्तु गर्भगृहाभ्यन्तःप्रवेशे तूत्तमोत्तमम्
। 154 ।  
स्नपनं स्यात्तु सर्वत्र शान्तिहोमो जपस्तथा ।  
आशौचवद्भिर्मनुजैः महापातकिभिर्नरैः । 155 ।  
चण्डालैः सूतिकोदक्याम्लेच्छैर्वा पुल्कसादिभिः ।  
संवृते भगवद्बिम्बे गोघृतेनाभिषिच्य तत्
। 156 ।  
सम्प्रोक्षणं च विधिवत्कृत्वा शान्तिं समाचरेत्
।  
ग़ोदानादिस्तथा कुर्याद्ब्राह्मणश्चापि भोजयेत्
। 157 ।  
चित्रमृण्मयबिम्बं तु नवीकृत्य यथाविधि ।  
पुनः प्रतिष्ठां कुर्वीत स्वयंव्यक्तादिकेषु च । 158 ।  
चित्रबिम्बादिकं चापि न नवीकृत्य पूर्ववत्
।  
सम्प्रोक्षणादिकं कुर्यात्
तत्तु तेनैवशुद्ध्यति । 159 ।  
एतैराशौचवत्पूर्वैः प्रवेशे गर्भमन्दिरे ।  
विमानस्पर्शने चापि ह्यालयस्थानि सर्वतः । 160 ।  
मृत्पात्राणि परित्यज्य लोहपात्राणि शोधयेत्
।  
आलयं चापि संशोध्य मार्जनाल्लेपनादिभिः । 161 ।  
पञ्चगव्येन सम्प्रोक्ष्य सर्वत्र मुनिपुङ्गवाः ! ।  
उत्तमोत्तममार्गेण स्नापयेद्विधिवत्प्रभुम्
। 162 ।  
तैरग्रमण्टपाभ्यन्तः प्रथमावरणेपि वा ।  
प्रवेशे धामसंशुद्धिं प्राग्वत्कृत्वा मुनीश्वराः ! । 163 ।  
अधमोत्तममार्गेण स्नापयेत्पुरुषोत्तमम्
।  
द्वितीयावृत्तिमारभ्य रथ्यावरणपश्चिमम्
। 164 ।  
तैरन्तःस्सम्प्रविष्टे तु कृत्वाऽऽलय विशोधनम्
।   
अधमाधममार्गेण देवं संस्नापयेद्
द्विजाः 1 । 165 ।  
सर्वत्र शान्तिहोमं च कुर्याद्ब्राह्मणभोजनम्
।  
चण्डालैश्श्वपचैर्वापि प्रमादाद्विष्णुमन्दिरे । 166 ।  
श्रीपाञ्चरात्रे ईश्वरसंहिता
www.kriyasagaram.in 260
निरन्तरं कृते वासे मासमेकं मुनीश्वराः! ।  
मृत्पात्राणि परित्यज्य सम्मार्ज्य भगवद्गृहम्
। 167 ।  
गोमयेनोपलिप्याथ पर्यग्निकरणं चरेत्
।  
पुण्याहं वाचयित्वाथ प्रोक्षयेत्पञ्चगव्यकैः । 168 ।  
गोगणं वासयेत्तत्र सर्वदोषप्रशान्तये ।  
वाचयित्वा महाशान्तिं ब्राह्मणैर्वेदपारगैः । 169 ।  
भोजयित्वा द्विजांस्तत्र तेभ्योदद्यात्तु दक्षिणाम्
।  
एवं मासं तु मासार्धं सप्तपञ्चत्र्यहन्तु वा । 170 ।  
कृत्वा शुद्धिं मन्दिरस्य बिम्बानां गोघृतैः पुरा ।  
कृत्वाभिषेचनं प्राग्वत्सम्प्रोक्षणमथाचरेत्
। 171 ।  
मानुषं मृण्मयं बिम्बं तथा चित्रमयं द्विजाः! ।  
नवीकृत्य यथापूर्वं प्रतिष्ठां पुनरारभेत्
। 172 ।  
चण्डालश्वपचाद्यास्तु प्रमादाद्भगवद्गृहे ।  
कर्मण्यधिकृताश्चेत्तैः सहवासोपि च द्विजाः! । 173 ।  
स्नात्वा सर्वे कुशाम्भश्च पीत्वा चान्द्रायणादिकम्
।  
कृत्वा चालयसंशुद्धिं द्विजभोजनपश्चिमम्
। 174 ।  
सम्प्रोक्षणादिकं सर्वं प्राग्वदेव समाचरेत्
।  
अन्ते महोत्सवं कुर्यात्सर्वदोषप्रशान्तये । 175 ।  
तथैव प्रतिलोमाद्याः कर्मण्यधिकृता यदि ।  
प्राग्वदालयशुद्ध्यन्तं सर्वं कृत्वा यथाविधि । 176 ।  
सहस्रकलशैः स्नानमुत्सवं च समाचरेत्
।  
ब्रह्मक्षत्रियविट्छूद्र शवैश्चानुलोमजैः । 177 ।  
शवैः स्पृष्टं कौतुके तु गोघृतेनाभिषिच्य तम्
।  
सम्प्रोक्षणं प्रकुर्वीत सहस्रकलशाप्लवम्
। 178 ।  
शान्तिहोमं च कुर्वीत जपं चायुतसङ्ख्यया ।  
मानुषं चित्रबिम्बाद्यं नवीकृत्य यथाविधि । 179 ।  
पुनः प्रतिष्ठां कुर्वीत सहस्रकलशाप्लवम्
।  
तैश्शवैर्गर्भगेहान्तविमाने वापि दूषिते । 180 ।  
कुर्यात्सम्प्रोक्षणं चापि स्नपनं चोत्तमोत्तमम्
।  
प्रतिलोमजचण्डालसूतिकाशव दूषिते । 181 ।  
बिम्बे प्रतिष्ठां कुर्वीत नयनोन्मीलनं विना ।  
सहस्रकलशैश्चापि स्नापयेत्पुरुषोत्तमम्
। 182 ।  
प्रासादे दूषिते तैस्तु शवैः सम्प्रोक्षणं चरेत्
।  
सहस्रकलशैश्चापि स्नापयेद्विधिपूर्वकम्
। 183 ।  
प्रथमावृत्तिमारभ्य रथ्यावरणपश्चिमे ।  
ब्राह्मणादिशवैर्वापि प्रतिलोमशवादिकैः । 184 ।  
दूषिते प्राङ्कणक्षेत्रे चतुर्हस्तमितां क्षितिम्
।  
ख़ात्वा मृदं समुद्धृत्य बहिः प्रक्षिप्य शुद्धया । 185 ।  
सम्पूर्य च समीकृत्य कारयेन्मार्जनादिकम्
।  
शिलातलं चेत्तां भूमिं दाहयेत्खननं विना । 186 ।  
ग़ोमयेनोपलिप्याथ पुण्याहोद्घोषणादिकम्
।  
पञ्चगव्येन चाभ्युक्ष्य गोगणं तत्र वासयेत्
। 187 ।  
श्रीपाञ्चरात्रे ईश्वरसंहिता
[[261]] 
वाचयित्वा महाशान्तिं भोजयेत्तत्र वै द्विजान्
।  
कृत्वैवं स्थलसंशुद्धिं शान्तिं कुर्यादतः परम्
। 188
मुख्योत्तमात्तु स्नपनान्
नीचान्तिममनुक्रमात्
।  
स्नापयित्वा विशेषेण शान्तिहोमादिकं चरेत्
। 189 ।  
आलये जनने वापि प्रमादान्मुनिपुङ्गवाः ! ।  
प्रायश्चित्तं भवेदेव तत्तदावरणक्रमात्
। 190 ।  
सालमण्टप पीठेषु गोपुरेषु मन्दिरेषु वा ।  
विमानाद्बाह्यतो वापि परिवारालयादिषु । 191 ।  
वर्णानां ब्राह्मणादीनामनुलोमादिकस्य च ।  
मरणे जनने वापि तत्तदावरणोक्तवत्
। 192 ।  
प्रायश्चित्तं प्रकुर्वीत बिम्बस्पर्शादिकेपि च ।  
तत्तत्सान्निध्यानुगुणं प्रायश्चित्तं समाचरेत्
। 193 ।  
एवं महानसे वापि यागमण्टप एव वा ।  
चण्डालादि प्रवेशे वा शवाद्यैर्वापि दूषिते । 194 ।  
मृत्पात्राणि परित्यज्य खननाद्यैर्महीतलम्
।  
संशोध्य कुण्डचुल्लीस्थमग्निं त्यक्त्वा यथाविधि । 195
पुनरग्निं प्रतिष्ठाप्य शान्तिहोमादिकं चरेत्
।  
स्वयंव्यक्ताद्यालस्यानामङ्गत्वेन प्रकल्पिते । 196 ।  
ग्रामादौ ब्रह्मवर्णस्य मरणं सम्भवेद्यदि ।  
ग्राममध्ये गतो यावच्छवस्तिष्ठति वै द्विजाः । 197 ।  
सम्प्रोक्ष्य सर्वतोग्रामं पुण्याहोद्घोषपूर्वकम्
।  
तत्तस्तु देवदेवस्य प्रकुर्यात्पूजनादिकम्
। 199 ।  
आरब्धे पूजने विप्राः ! ग्रामश्चेच्छवदूषितः ।  
आरब्दपूजनं शीघ्रं कुर्यात्तन्त्रेण देशिकः । 200 ।  
प्राग्वद्ग्रामप्रोक्षणान्ते पुनः पूजनमाचरेत्
।  
ग्रामे शूद्रादिमरणं सम्भवेद्यदि वै तदा । 201 ।  
आशौचं गृहमात्रस्य ग्रामाशौचं न विद्यते ।  
तत्रापि भगवद्गेहसमीपे द्विजसत्तमाः । 202 ।  
एकादशधनुर्भ्योन्तः शूद्रादि शवदूषिते ।  
निष्कास्य तच्छवं पश्चात्कुर्याद्देवस्य पूजनम्
। 203
पुरग्रामाद्यङ्गतया क्लृप्तेपि भगवद्गृहे ।  
अन्तश्शवं चेद्ग्रामाद्यं न कुर्याद्देवपूजनम्
। 204 ।  
चतुश्शतब्राह्मणैस्तु युक्ते ग्रामपुरादिके ।  
अन्तश्शवेपि नैवास्ति ग्रामाशौचं मुनीश्वराः! । 205
तत्रापि भगवद्गेहसमीपे चैकवीधिषु ।  
शवस्तिष्ठति चेद्देवं नार्चयेत्प्रोक्षणात्पुरा । 206 ।  
उत्सवाङ्गतया क्लृप्तग्रामादौ राष्ट्रसङ्कुलात्
।  
चण्डाळपतितोदक्या सूतिका शबरादिभिः । 207 ।  
अधिष्ठिते च श्वानाद्यैर्मध्यमांसादिभिस्तथा ।  
शवास्थिभिश्च सन्दुष्टे सर्वत्रैकत्र वा क्षितिम्
। 208 ।  
ख़ात्वा मृदं समुद्धृत्य बहिःप्रक्षिप्य शुद्धया ।  
समापूर्य समीकृत्य पञ्चगव्योक्षणादिभिः । 209 ।  
श्रीपाञ्चरात्रे ईश्वरसंहिता
www.kriyasagaram.in 262
शुद्धिं कृत्वा ग्रामशान्तिं कुर्यात्तद्दोषशान्तये ।  
रेतोमूत्रपुरीषाद्यैः रुधिरापेयवान्तिभिः । 210 ।  
निष्टीवनास्थिमांसाद्यैर्बिम्बे स्पृष्टे मुनीश्वराः ।  
उत्तमोत्तममार्गेण स्नापयेच्छान्तिमाचरेत्
। 211 ।  
एतैः प्रासादसंस्पर्शे मध्यमोत्तममार्गतः ।  
संस्नाप्य देवदेवेशं शान्तिहोमं समाचरेत्
। 212 ।  
प्रथमावरणे तैस्तु संस्पृष्टे मुनिपुङ्गवाः! ।  
अधमोत्तममार्गेण स्नापयेत्पुरुषोत्तमम्
। 213 ।  
द्वितीयावरणादौ तु शकृन्मूत्रादिदूषिते ।  
तत्क्षणात्तद्बहिर्नीत्वा मार्जनाल्लेपनादिभिः । 214 ।  
शोधयित्वा भुवं पश्चात्पञ्चगव्यैस्तु सेचयेत्
।  
शान्तिहोमं ततः कुर्यात्सर्वदोषप्रशान्तये । 215 ।  
तथैव भगवद्गेहे प्रथमावरणादिषु ।   
रजसा दूषिते स्त्रीणां तद्भुवं जानुमात्रकम्
। 216 ।  
खात्वा तु मृद्भिर्नव्याभिरापूर्य धरणीतलम्
।  
गोमयाम्भोभिरालिप्य पर्यग्निकरणं तथा । 217 ।  
पुण्याहवाचनं पञ्चगव्यैरभ्युक्षणं तथा ।  
कृत्वा रजस्वलाभिस्तु स्पृष्टं द्वारकवाटकम्
। 218 ।  
सङ्क्षाळ्य वारिणा भूयस्तासां मार्गं च मार्जनैः ।  
गोमयालेपनश्चैव शोधयित्वालयस्थितान्
। 219 ।  
मृद्भाण्डांश्च परित्यज्य प्रासादान्तःस्थितं विभुम्
।  
अधमोत्तममार्गेण स्नापयित्वा तथैव हि । 220 ।  
रजस्वलासन्निकृष्टं बिम्बं च स्नाप्य शास्त्रतः ।  
शान्तिहोमं जपं चापि कुर्याद्देशिकसत्तमः । 221 ।  
मार्जालमूषिकासर्प मण्डुकसरटादिभिः ।  
गौळीभिश्चापि खद्योतैः बिम्बसंस्पर्शने सति । 222 ।  
स्नापयेन्नवभिः कुम्भैर्देवदेवं मुनीश्वराः! ।  
पिपीलिकाद्यैर्बिम्बस्य स्पर्शे दोषो न विद्यते । 223 ।  
बिम्बे गोमुखसंस्पृष्टे तथा वै वर्षबिन्दुभिः ।  
अधमाधममार्गेण स्नाप्य शान्तिं समाचरेत्
। 224 ।  
श्वानैश्च गर्दभैरुष्ट्रैर्वराहैश्च शिवाशशैः ।  
बिम्बे स्पृष्टे स्नापयेत्तमुत्तमोत्तममार्गतः । 225 ।  
सहस्रसङ्ख्यया शान्तिहोमं च जपमाचरेत्
।  
एतैर्गर्भगृहाभ्यन्तःप्रवेशे स्पर्शनेपि वा । 226 ।  
मध्यमोत्तममार्गेण स्नापयेत्पुरुषोत्तमम्
।  
प्रथमावरणाभ्यन्तःप्रवेशे त्वधमोत्तमम्
। 227 ।  
स्नपनं कारयेत्तेषां द्वितीयावरणादिषु ।  
प्रवेशश्चेद्देवदेवमधमाधम मार्गतः । 228 ।  
संस्नाप्य शान्तिहोमं च सहस्रं जपमाचरेत्
।  
मार्जालादिशवैर्बिम्बस्पर्शने त्वधमोत्तमम्
। 229 ।  
स्नपनं शान्तिहोमं च कुर्याद्देशिकसत्तमः ।  
तैस्तु गर्भगृहाभ्यन्तर्दूषिते नवभिर्घटैः । 230 ।  
श्रीपाञ्चरात्रे ईश्वरसंहिता
[[263]] 
स्नापयेद्देवदेवं तु शान्तिहोमं तथाचरेत्
।  
प्रथमावरणादौ तैर्दूषिते तद्बहिर्नयेत्
। 231 ।  
मार्जनैर्गोमयालेपैः पञ्चगव्यैश्च शोधयेत्
।  
गोमहिष्यव्यजाद्यैस्तु वानरादिशवैस्तथा । 232 ।  
बिम्बस्पर्शे स्नापयेत्तमुत्तमोत्तम मार्गतः ।  
एतैस्तु गर्भगेहान्तर्दूषिते मध्यमोत्तमम्
…233 ।  
स्नपनं शान्तिहोमं च कुर्याद्देशिकसत्तमः
पूर्वोक्तानां गवादीनां प्रथमावरणादिषु । 234 ।  
जनने मरणे चैव तद्भुवं खननादिभिः ।  
संशोध्य स्नापयेद्देवमधमोत्तममार्गतः । 235 ।  
श्वगर्भवराहादिशवैः स्पृष्टे तु कौतुके ।  
सम्प्रोक्षणं तथा शान्तिहोमादींश्च समाचरेत्
। 236
एतैः प्रासाद संस्पर्शे उत्तमोत्तममार्गतः ।  
स्नापयेद्देवदेवं तु प्रथमावरणादिषु…237 ।  
तैर्दूषिते देवदेवं मध्यमोत्तममार्गतः ।  
संस्नाप्य शान्तिहोमादीन्
कुर्याद्देशिकसत्तमः238 ।  
तथा महानसे यागगेहे श्वादिप्रवेशने ।  
तच्छवैर्दूषिते वापि मृत्पात्राणि परित्यजेत्
। 239 ।  
लोहपात्राणि संशोध्य कृत्वा सम्मार्जनादिकम्
।  
पञ्चगव्यैश्च सम्प्रोक्ष्य शान्तिहोमं समाचरेत्
। 240
तैस्तु कुण्डादिसंस्पर्शे चुल्लीस्पर्शे तथा द्विजाः ! ।  
त्यक्त्वा तमग्निमन्यन्तु स्नापयेद्विधिवद्द्विजाः 241
काकैर्गृध्रैस्तथा धूकैः कुक्कुटैश्च कपोतकैः ।  
श्येनाभिश्च गोधाभिर्बिम्बस्पर्शे मुनीश्वराः । 242 ।  
मध्यमोत्तममार्गेण स्नापयेच्छान्तिमाचरेत्
।  
एतेषां गर्भगेहान्तःप्रवेशे मुनिपुङ्गवाः! । 243 ।  
अधमोत्तममार्गेण स्नाप्य शान्तिं समाचरेत्
।  
प्रथमावरणाद्येषु ह्यप्रवेश्यस्थले द्विजाः । 244 ।  
एषां प्रवेशे तत्स्थानं प्रोक्षयेत्पञ्चगव्यकैः ।  
शान्तिहोमादिकं कुर्यात्सर्वदोषप्रशान्तये । 245 ।  
काकादीनां शवैः स्पृष्टे बिम्बे चैवोत्तमोत्तमं

स्नपनं शान्तिहोमं च कुर्यात्तद्दोषशान्तये । 246 ।  
तैस्तु प्रासादसंस्पर्शे मध्यमोत्तममार्गतः ।  
स्नापयेद्देवदेवं तु प्रथमावरणादिषु । 247 ।  
तैर्दूषिते स्थले तत्तु मार्जनाल्लेपनादिभिः ।  
संशोध्य पञ्चगव्यैश्च प्रोक्षणं शान्तिमाचरेत्
। 248 ।  
महानसादौ तैर्दुष्टे प्राग्वत्सर्वं समाचरेत्
।  
शिथिलीसरघातुम्भी वल्मीकादौ तु वा द्विजाः । 249
बिम्बोपरि समुत्पन्ने तत्समुद्धृत्य तत्क्षणात्
।  
बिम्बाभिषेचनं कृत्वा पञ्चगव्यैर्यथाविधि । 250 ।  
कृत्वा सम्प्रोक्षणं पश्चाच्छान्तिहोमं समाचरेत्
।  
गोभूतिलादिकं दद्यात्तद्दोषस्य प्रशान्तये । 251 ।  
श्रीपाञ्चरात्रे ईश्वरसंहिता
www.kriyasagaram.in 264
सहस्रं ब्राह्मणांश्चैव भोजयेन्मुनिपुङ्गवा ! ।  
प्रासादे गर्भगेहे वा शिथिल्यादि समुद्भवे । 252 ।  
उत्तमोत्तममार्गेण स्नापयेत्पुरुषोत्तमम्
।  
शान्तिहोमादिकं सर्वं प्राग्वदेव समाचरेत्
। 253 ।  
प्राकारे मण्टपे वापि गोपुरे वाहनादिके ।  
शिथिलीसरटादीनां वल्मीकादेस्समुद्भवे । 254 ।  
छत्रकाणां समुत्पत्तौ ब्रह्मदण्डसमुत्थितौ ।  
तत्क्षणात्तत्समुद्धृत्य प्रोक्षयेत्पञ्चगव्यकैः । 255 ।  
अधमोत्तममार्गेण संस्नाप्य पुरुषोत्तमम्
।  
शान्तिहोमादिकं सर्वं प्राग्वदेव समाचरेत्
…256 ।  
भगवन्मन्दिरे विप्राः ! । कृतं चेत्पूजकेतरैः ।  
आसनेष्वासनं चैव शयनं भोजनादिकम्
। 257 ।  
तत्स्थानं पञ्चगव्येन प्रोक्ष्यशान्तिं समाचरेत्
।  
बिम्बोपर्यशनेः पाते भग्नाङ्गं च यथाविधि । 258 ।  
सन्धाय प्रोक्षणं कृत्वा सहस्रकलशैस्तथा ।  
संस्नाप्य देवं शान्त्यर्थं हुत्वा ब्राह्मणभोजनम्
। 259 ।  
सहस्रसङ्ख्यया कृत्वा कुर्यादन्ते महोत्सवम्
।  
प्रासादेत्वशनेपाते भग्नं सन्धाय पूर्ववत्
। 260 ।  
सम्प्रोक्षणादिकं कृत्वा उत्तमोत्तममार्गतः ।  
संस्नाप्य देवं तदनु शान्तिहोमादिकं चरेत्
। 261 ।  
प्रथमावरणाद्येषु गोपुरे मण्टपे तु वा ।  
भवेदशनिपातश्चेदधमोत्तममार्गतः । 262 ।  
स्नपनं शान्तिहोमं च ब्राह्मणानां च भोजनम्
।  
अथोत्पातस्य शान्तिं तु वक्ष्यामि शृणुत द्विजाः ! ।  
उल्काशान्त्यादिपाते च नक्षत्रे पतिते च खात्
।  
सधूमे च दिशां दाहे भूतोद्यावेशिते नृपे । 264 ।  
दुर्भिक्षे व्याधिते राष्ट्रे तथा वै शत्रुसङ्कटे ।  
सूर्योदयस्य व्यत्यासे भूकम्पे तद्वदारिणे । 265 ।  
अतिवृष्टिरनावृष्टौ दिव्यदुन्दुभिनिस्वने ।   
ऱात्राविन्द्रधनुर्दर्शे जलेऽग्निजने तथा । 266 ।  
चन्द्रोदयेऽन्धकारे च विनाग्निं धूमदर्शने ।  
प्रतिसूर्यप्रदेशे च दिवा नक्षत्रदर्शने । 267 ।  
दर्शने वालमीनस्य रात्रौ सूर्यप्रदर्शने ।  
स्वप्ने तु चन्द्रपतने भूमौ ज्वलनदर्शने । 268 ।  
भूतादिदर्शने चैव व्योम्नि नेमिस्वने तथा ।  
आकाशे ग्रहयुद्धे च निमित्तं तु विना द्विजाः । 269 ।  
आर्द्रवृक्षस्य पतने तथैव पतिते गिरौ ।  
वृक्षे त्वन्यफले दृष्टे शिलायामङ्कुरे तथा…270 ।  
शिलावर्षे तटाकादौ रक्तशैवालदर्शने ।  
द्विशीर्षाजन्तु प्रसवे द्रुमे शोणितसम्भवे ।  
विभिन्नजन्तुप्रसवे । मनुष्यपशुपक्षिषु ।  
एवमन्येष्वद्भुतेषु महोत्पातेषु सत्स्वपि । 272 ।  
श्रीपाञ्चरात्रे ईश्वरसंहिता
[[265]] 
तद्दोषशान्तिं विप्रेन्द्राः ! कारयेदचिरान्नृपः ।  
स्थापनोक्तविधानेन कल्पिते मण्टपे शुभे । 273 ।  
चक्राम्बुरुहपूर्वेषु यथावत्कल्पितेषु च ।  
कुण्डेषु दशसङ्ख्येषु ब्रह्मवृक्षादिसम्भवैः । 274 ।  
समिद्गणैस्तिलैराज्यैः सेचितः प्रागुदीरितैः ।  
पञ्चभिर्मधुराद्यैश्च मिश्रीभूतैः क्रमेण तु । 275 ।  
महत्तराणां दोषाणां शान्तये मन्त्रवित्तमैः ।  
अयुतं नियुतं लक्षं कोटिनिष्टं यथाबलम्
। 276 ।  
होतव्यं पूर्णया सार्धं दशभिर्मन्त्रवित्तमैः ।  
कुण्डेषु मध्यपूर्वेषु मन्त्राणां नियतिः क्रमात्
। 277 ।  
चक्राब्जे द्वादशार्णेन वस्वश्रेऽष्टाक्षरेण तु
षडर्णेन षडश्रेषु शङ्खाभे प्रणवेन तु । 278 ।  
जितन्तया चतुरश्रे विश्वत्राता त्रिकोणके।  
द्वात्रिंशद्दळपद्माख्ये नृसिंहानुष्टुभेन तु । 279 ।  
सुदर्शननृसिंहेन चक्रकुण्डाक्षरारके।  
वारानहेणार्धचन्द्राख्ये वृत्तौ सौदर्शनेन तु । 280 ।  
धिष्ण्यद्वयं मध्यवेद्यां प्रागुक्तं दक्षिणोत्तरे।  
शेषाणि परितः कुर्याद्दिक्षु चैव विदिक्षु च । 281 ।  
सिद्धमन्त्रा नियोक्तव्या होतारः शान्तिकर्मणि।  
सर्वकुण्डानि सर्वेषां मन्त्राणामिच्छया गुरोः । 282 ।  
कल्पनीयानि वा मन्त्रा यतः सर्वफलप्रदाः।  
न्यस्तमन्त्रैर्यथान्यायं जप्यास्ते सङ्ख्यया तथा । 283  
गोभूहेमतिलान्नानां दानैर्योग्यजनस्य च।  
तृप्तिः कार्या विशेषेण दिव्याद्यायतनस्य च । 284 ।  
प्रजापालनशीलेन भूपेनात्महितेच्छुना।  
शान्तिरेवंविधा कार्या शास्त्राङ्गैर्बहुभिर्धनैः । 285 ।  
मुख्यकल्पे विधिरयमनुकल्पे द्विजोत्तमाः !।  
पूर्ववद्यागगेहे तु पञ्चकुण्डेष्वनुक्रमात्
। 286 ।  
व्यापकैः पञ्चभिर्मन्त्रैरष्टाक्षरपुरस्सरैः।  
मधुक्षीरादिभिर्द्रव्यैः पञ्चभिर्नियुताख्यया । 287 ।  
सङ्ख्यया जुहुयान्मन्त्री लक्षसङ्ख्या यथा भवेत्
।  
गोभूतिलादिकं दद्यात्प्राग्वदेव मुनीश्वराः ! । 288 ।  
सर्वत्रान्ते ध्वजारोहपूर्वकं तूत्सवं चरेत्
।  
तथा बिम्बस्य हसने चलने रोदने तथा । 289 ।  
पतने भ्रमणे स्वेदसम्भवे रक्तसम्भवे।  
सम्प्रोक्षणं तु कृत्वाथ पूर्वोक्तां शान्तिमाचरेत्
। 290 ।  
महोत्सवान्तं देवस्य सर्वदोषप्रशान्तये।  
प्रासादान्तःस्थिते बिम्बे अकस्मादुष्णसम्भवे । 291 ।  
पयोमधुघृतैश्चैव नाळिकेरजलैस्तथा।  
पृथक्प्रस्थसहस्रैस्तु स्नापनीयेत्सप्तवासरान्
। 292 ।  
ततः पूर्वोदितां शान्तिमुत्सवान्तं समाचरेत्
।  
रक्तवर्षेतु सञ्जाते प्रासादादीन्
मुनीश्वराः! । 293 ।  
श्रीपाञ्चरात्रे ईश्वरसंहिता
www.kriyasagaram.in 266
शुद्धोदकैः क्षाळयित्वा गोमयालेपनं तथा।  
पर्यग्निकरणं पञ्चगव्यैः सम्प्रोक्षणं तथा । 294 ।  
कृत्वा देवस्य विधिवत्सम्प्रोक्षणमथाचरेत्
।  
संस्नाप्य मधुसर्पिभ्यां देवं प्रस्थसहस्रकैः । 295 ।  
कुर्यात्पूर्वोदितां शान्तिमुत्सवान्तं यथाविधि।  
मधुवर्षे क्षीरवर्षे तत्तत्प्रस्थसहस्रकैः । 296 ।  
संस्नाप्य देवं सप्ताहं प्राग्वच्छान्तिं समाचरेत्
।  
अकस्माद्धामपतने तदूर्ध्वे पतिते द्रुमे । 297 ।  
सन्धाय पूर्ववच्छीघ्रं कृत्वा सम्प्रोक्षणं विभोः।  
कुर्यात्पूर्वोदितां शान्तिमन्ते कुर्यान्महोत्सवम्
। 298  
एवं महोत्पातशान्तिर्विप्राः! प्रकीर्तिताः।  
अथ नित्यार्चनादीनां प्रायश्चित्तं तु वक्ष्यते । 299 ।  
अस्नातोनूर्ध्वपुण्ड्राश्चापवित्रोनुपवीतकः।   
नग्नो वा ह्येकवस्त्रो वा जीर्णवस्त्रधरस्तु वा । 300 ।  
तथा पर्यूषितं वासो दधानो नीलवस्त्रधृक्।  
दग्धवस्त्रधरो वापि ह्यार्द्रवस्त्रधरस्तु वा । 301 ।  
अनाचान्तो ध्यानहीनो मुक्तकेशस्तथा द्विजाः!।  
स्विन्नाङ्गश्च हसन्
कुप्यन्
श्वसंश्च प्रलपन्
द्विजाः। 302
निष्टीवादियुतश्चापि देवं सम्पूजयेद्यदि।  
तद्दोषशान्तये विप्रा अष्टाक्षरमनुत्तमम्
। 303 ।  
जपेत्सहस्रवारं तु शतवारं तु वा द्विजाः!।  
पुनः सम्पूजनं कुर्याद्देवस्य विधिपूर्वकम्
। 304 ।  
केशास्थिलोष्टचीरासृगस्पर्शस्य स्पर्शदूषितः।  
तथा मूत्रपुरीषादीन्
समाक्रम्य ह्यनाप्लुतः । 305 ।  
आशौचवद्भिः सम्पृष्टष्चण्डालाद्युपघातकः।  
रुधिराद्यन्विताङ्गश्च पूजयेद्यदि केशवम्
। 306 ।  
पञ्चगव्यैः स्नापयित्वा पुनः पूजनमाचरेत्
।  
काकगृध्रादिभिः स्पृश्टः श्वानैर्वा गर्दभादिभिः। 307 ।  
पाशण्डलोप्रतिलोमाद्यैः पतितैर्हीनवृत्तिभिः।  
चैत्यवृक्षादिभिश्चापि संस्पृषटः पूजयेद्यदि । 308 ।  
अधमाधममार्गेण स्नापयेत्पुरुषोत्तमम्
।  
चण्डालाद्यैर्वा तथा म्लेच्छैरुदक्यासूतिकादिभिः । 309  
महापातकिभिः स्पृष्टः स्त्रियं गत्वाह्यनाप्लुतः।  
पूजयेद्यदि देवेशं नीचमध्यममार्गतः । 310 ।  
संस्नाप्य देवं तदनु पुनः पूजनमाचरेत्
।  
परस्त्रीगमनासक्तः कुष्ठी वाप्यङ्गहीनकः । 311 ।  
काणो वान्धोपि मूको वा बधिरः पुङ्गरेव वा।  
अपस्मारी तथोन्मत्तो देवं सम्पूजयेद्यदि । 312 ।  
अधमोत्तममार्गेण देवं संस्नापयेद्
द्विजाः!।  
आशौचवान्वा पतितः गुण्डो वा गोळकोपि वा । 313।  
महापातकवांश्चापि देवं सम्पूजयेद्यदि।  
उत्तमोत्तममार्गेण संस्नाप्य पुरुषोत्तमम्
। 314 ।  
श्रीपाञ्चरात्रे ईश्वरसंहिता
[[267]] 
शान्तिहोमं मूलमन्त्रजपं चापि समाचरेत्
।  
क्रिमिकीटादिभिर्दुष्टधान्य पुष्पफलादिभिः । 315 ।  
प्राण्यङ्गतुष भस्मास्थि केशदन्तनखादिभिः।  
स्पृष्टैर्द्रव्यैस्तथाऽस्पृश्यपाणिपृष्टैः फलादिभिः । 316  
तथा पर्यूषितैर्वान्यैः पत्रपुष्पफलादिभिः।  
पूजने सति देवस्य मूलमन्त्रशतं जपेत्
। 317
चण्डालपतितोदक्यासूतिका प्रतिलोमजैः।  
शबराद्यैश्च संस्पृष्टैर्द्रव्यैश्शास्त्रविनिन्दितैः । 318 ।  
पत्रपुष्पादिभिश्चैव स्पृष्टैर्वा गोमुखादिभिः।  
मनुष्यलङ्घितद्रव्यैस्तथाऽस्पृश्य मृगादिभिः । 319 ।  
क्रिमिकीट पतङ्गास्थि दन्तकेशनखादिभिः।  
तुषैश्च भस्मलोष्टाद्यैर्युक्तैर्द्रव्यैस्तथा द्विजाः । 320 ।  
पूर्वं समर्पितैर्द्रव्यैस्तथा पर्यूषितोदकैः।  
पूजने सति देवस्य पुंसूक्तेन कुशोदकैः…321 ।  
स्नापयित्वा मूलमन्त्रमष्टोत्तरशतं जपेत्
।  
शान्तिहोमं तु वा कुर्यात्सर्वदोषप्रशान्तये । 322 ।  
जन्तुभक्षित पुष्पाद्यैर्नीचावास समीपगैः।  
अन्यारामोद्भवैः पुष्पैर्ग्रथितैर्दीक्षितेतरैः । 323 ।  
शूद्रानीतैःपुष्पगेहाद्बहिर्बद्दैश्च रोगिभिः।  
भूगतैः पत्रपुष्पाद्यैः फलाद्यैर्वार्चने हरेः । 324 ।  
क्षीरेण स्नाप्य देवेशमष्टोत्तरशतं जपेत्
।  
मूलमन्त्रं पुनः शुद्धपत्रपुष्पादिभिर्यजेत्
। 325 ।  
जीर्णवस्त्रैरधोतैश्च जीर्णैश्छत्रादिभिस्तथा।  
अशोधितार्घ्यपात्राद्यैः कृते देवस्य पूजने । 326 ।  
अष्टोत्तरशतं जप्त्वा पुनः पूजनमाचरेत्
।  
केशास्र्ह्याद्यशुचिस्पृष्टैः स्पॄष्टैश्शूद्रादिभिस्तथा । 27।  
श्वानादिभिर्वा संस्पृष्टैश्चाण्डालाद्युपघातकैः।  
वस्त्रैस्सम्पूजिते देवे अध॑मोत्तममार्गतः । 328 ।  
संस्नाप्य देवदेवेशं तु शान्तिहोमं समाचरेत्
।  
चण्डाल सूतिकोदक्यास्पृष्टैर्वस्त्रैः प्रपूजने । 329 ।  
उत्तमोत्तममार्गेण स्नाप्य शान्तिं समाचरेत्
।  
केशास्थिश्वादिभिश्शूद्रैः स्पॄष्टं कार्पासवस्त्रकम्
।   
पुनस्संशोध्य देवाय दद्याच्चण्डालपूर्वकैः।  
स्पॄष्टं कार्पासवस्त्रं तु सन्त्यजेन्मुनिपुङ्गवाः 331।  
पट्टवस्त्रं तु शूद्राद्यैः स्पृष्टं सम्प्रोक्षयेद्द्विजाः।  
चण्डलपूर्वैः स्पृष्टं तु जलैः सङ्क्षालयेद्गुरुः । 332 ।  
अजाविमहिषोष्ट्राज्यैस्तैलैरेरण्डजैस्तथा।  
प्राण्यङ्गसम्भवैस्तैलैः फलजैर्वापि दीपने । 333 ।  
अजादि क्षीरदध्याज्यहोमो वा मुनिपुङ्गवाः!।  
शान्तिहोमं प्रकुर्वीत तद्दोषस्य प्रशान्तये । 334 ।  
पूर्वोक्ताज्यादिभिर्देवस्नपने वा निवेदने।  
अधमोत्तममार्गेण स्नपनं शान्तिमाचरेत्
। 335 ।  
श्रीपाञ्चरात्रे ईश्वरसंहिता
www.kriyasagaram.in 268
नरभुक्तैर्वस्त्रखण्डैर्दीपवर्त्यादिके कृते।  
शान्तिहोमं प्रकुर्वीत सहस्रं जपमाचरेत्
। 336 ।  
धूपैः प्राण्यङ्गसम्मिश्रैस्तैलजैः स्नुहिजैरपि
अन्यैर्दुर्गन्धजैश्चैव पूजयेद्यदि मोहतः । 337 ।  
कपिलागोघृतेनैव हुत्वाहुतिसहस्रकम्
।  
जातिपुष्पसहस्रेण देवमभ्यर्च्य देशिकः । 338 ।  
पुनः शुद्धं मुनिश्रेष्ठाः ! कर्पूरागरु धूपयेत्
।  
देवतान्तरनिर्माल्यदुष्टद्रव्यैः प्रपूजने । 339 ।  
अधमाधममार्गेण स्नाप्य शान्तिं समाचरेत्
।  
चण्डालसूतिकोदक्यास्पृष्टाद्वा शवदूषितात्
। 340 ।  
कूपात्समुद्धृत्यतैस्तोयैः कृते देवस्य पूजने।  
उत्तमोत्तम मार्गेण स्नापयेत्पुरुषोत्तमम्
। 341 ।  
अन्तस्तिर्यक्छवात्कूपात्स्पृष्टाद्वा प्रतिलिमजैः।  
समुद्धृतैर्जलैर्देवमर्चयेद्यदि मोहतः । 342 ।  
तद्दोषशान्तये कुर्यात्स्नपनमुत्तममध्यमम्
।  
अन्तर्जन्तुशवात्कूपाद्विण्मूतत्रोपेयदूषितात्
। 343
देवतान्तरनिर्माल्यदुष्टाद्वोद्धृतवारिभिः।  
पूजने देवदेवस्य स्नानं स्यादुत्तमाधमम्
। 344 ।  
अन्तश्शवोषितद्वापि स्पृष्टाच्चण्डाळपूर्वकैः।  
सरसः प्रोद्धृतैस्तोयैः पूजने मध्यमोत्तमम्
। 345 ।  
स्नानं कुर्यात्तु देवस्य अन्तस्तिर्यक्छवोषितात्
।  
स्पृष्टाद्वा प्रतिलोमाद्यैः सरः प्रोद्धृतैर्जलैः । 346 ।  
पूजने सति देवस्य स्नानं मध्यममध्यमम्
।  
स्पृष्टाच्चण्डालपूर्वैर्वा मनुष्यशवदूषितात्
। 347 ।  
तटाकादुद्धृतैस्तोयैः पूजने त्वधमोत्तमम्
।  
स्नपनं देवदेवस्य कुर्याद्देशिकसत्तमः । 348 ।  
अन्तश्शवोषिते कूपे स्पृष्टे चण्डालपूर्वकैः।  
सर्वमुद्धृत्य तत्तोयं तदर्धं वा मुनीश्वराः । 349 ।  
पुण्याहं वाचयित्वाथ प्रोक्षयेत्पञ्चगव्यकैः।  
तिर्यक्छवादिभिर्दुष्टे जलस्यार्धं समुद्धरेत्
। 350 ।  
पादं वापि समुद्धृत्य प्रोक्षयेत्पञ्चगव्यकैः।  
चुचुन्दर्यादिजन्तूनां शवैर्मूत्रपुरीषकैः । 351 ।  
दुष्टे वा शिवनिर्माल्यैः कूपेतज्जलमुद्धरेत्
।  
पादं वापि तदर्धं वा सेचयेत्पञ्चगव्यतः । 352 ।  
चण्डालाद्यशुचिस्पर्शमनुष्यशवदूषिते।  
प्रतिलोमजसंस्पर्शतिर्यक्छवादि दूषिते । 353। ,
कुर्यात्सरसि कूपोक्तप्रायश्चित्तार्धमेव च।  
तटाके शवचण्डाळस्पर्शनाद्यैर्विदूषिते । 354 ।  
आचरेत्सरसि प्रोक्तप्रायश्चित्तार्धमेवच।  
यद्वा सरसि विस्तीर्णे तटाके च महत्तरे । 355 ।  
कुम्भानां तु सहस्रं वा शतं वा जलमुद्धरेत्
।  
दिवा समुद्धरेत्तोयं रात्रौ चेदग्निसन्निधौ । 356 ।  
श्रीपाञ्चरात्रे ईश्वरसंहिता
[[269]] 
चण्डालसूतिकोदक्या शबरैर्मद्यपादिभिः।  
श्वसृगालवराहाद्यैः काकगृध्रादिभिस्तथा । 357 ।  
स्पृष्टान्नपानभक्ष्यादेर्देवाय विनिवेदने।  
तथा रुधिरमांसास्थिस्पृष्टान्न विनिवेदने । 358 ।  
शवादिदूषितेगेहे पक्वान्नस्य निवेदने।  
मृत्पात्राणि परित्यज्य लोहपात्राणि शोधयेत्
। 359 ।  
कृत्वा चालयसंशुद्धिं सर्वे स्नात्वा यथाविधि ।  
कुर्युः कुशोदपानं च स्नपनं चोत्तमोत्तमम् । 360 ।  
कृत्वा देवस्य विधिवच्छान्तिहोमं स॑माचरेत्
।  
परस्त्रीगमनासक्तैर्भक्ष्याभक्ष्यविवेकिभिः । 361 ।  
अवैष्णवैश्च संस्पृष्टहविषो विनिवेदने।  
त्यक्तं पर्यूषितं वापि दृष्टं वाऽयोग्यमानुषैः । 362
मण्डूकमूषिकासर्पैर्बिडालैः स्पृष्टमेव वा ।  
क्रिमिकीट पतङ्गाद्यैः स्पृष्टं केशादिदूषितम्
। 363
श्वासाहतं तथाघ्रातं तथा पूर्वं निवेदितम्
।  
निवेदयेच्चेदन्नाद्यं कुम्भैर्द्वादशभिः क्रमात्
। 364 ।  
संस्नाप्य देवदेवेशं
शान्तिहोमं समाचरेत्
।  
श्वगृध्रादि स्पृष्टचुल्ल्यां पक्वान्न विनिवेदने । 365 ।  
प्राग्वद्द्वादशभिः कुम्भैः स्नापयेत्पुरुषोत्तमम्
।  
चण्डालाद्यैः स्पृष्टचुल्ल्यां पक्वान्न विनिवेदने । 366  
पञ्चविंशतिभिः कुम्भैः स्नापयेत्पुरुषोत्तमम्
।  
अत्युष्णञ्चातिशीतं च रजस्तुषकणान्वितम्
। 367 ।  
मृत्पाषाणैर्दूषितं वा हविश्चेद्विनिवेदयेत्
।  
जपेत्सहस्रवारं तु मूलमन्त्रं द्विजोत्तमाः ! । 368 ।  
अया ज्ञीयैः कोद्रवाद्यैः कृतस्य हविषोऽर्पणे ।  
निषिद्धशाकमूलानां फलानान्वा निवेदने । 369 ।  
गोघृतेनस्नाप्यदेवं शान्तिहोमं समाचरेत्
।  
महाहविर्विधाने तु विशेषः श्रूयतां द्विजाः ! । 370 ।  
पचनालयतोऽन्यत्र साधितं दीक्षितेतरैः ।  
अमन्त्रसंस्कृतं चान्नामविभक्तमलक्षणम्
। 371 ।  
निरीक्षितमयोग्यैश्च संस्पृष्टमक्षिकादिभिः ।  
सम्प्रोक्ष्यचास्त्रतोयेन निवेद्यं यत्नगौरवात्
। 372 ।  
अन्यत्रैवं दुष्टहविः कल्पने शान्तिमाचरेत्
।  
माक्षिकाघुणभृङ्गाद्यैः दष्टं दुष्टं पुरीषकैः । 373 ।  
पत्रपुष्पफलाद्यन्नं त्यक्तव्यं तदधिष्ठितम्
।  
अस्त्रोदकेन सम्प्रोक्ष्य दद्याद्देवाय भक्तितः । 374 ।  
अकृत्वा भूतसंशुद्धिं मन्त्रन्यासादिकं तु वा ।  
हृदि देवमनभ्यर्च्य निर्माल्योद्वासनादिकम्
। 375 ।  
बिम्ब संशोधनं वापि स्थानसंशोधनं त॑था ।  
अकृत्वा देवयजनं कुर्याच्चेन्मोहतो द्विजाः! । 376 ।  
तद्दोष शान्तये मूलमन्त्रं जप्त्वा सहस्रकम्
।  
लुप्तकर्म ततः कृत्वा पुनः पूजनमाचरेत्
। 377 ।  
श्रीपाञ्चरात्रे ईश्वरसंहिता
www.kriyasagaram.in 270
अर्घ्यादीनां द्रव्यलोपे दहनाप्यायनादिके ।  
लुप्ते वा विष्णुगायत्रीं शतं जप्त्वा यथा विधि । 378 ।  
द्रव्यन्यासादि सम्स्कारं कृत्वार्घ्यादीन्
समर्चयेत्
।  
प्रासादद्वारदेवानां तथाऽऽवरणवासिनाम्
। 379 ।  
लुप्तेऽर्चने तत्पुरतस्तत्तन्मन्त्रान्
यथाक्रमम्
।  
अष्टोत्तरशतं जप्त्वा पुनरर्चनमाचरेत्
। 380 ।  
प्रासादद्वारदेवानां परिवारगणस्य वा ।  
विपर्यासे मूलमन्त्रं शतं जप्त्वा क्रमाद्यजेत्
। 381 ।  
पीठार्चनमकृत्वैव देवसम्पूजने कृते ।  
पीठादिदेवतामन्त्रं शतं जप्त्वा यथोदितम्
। 382 ।  
पुनः पीठार्चनं कृत्वा देवमभ्यर्चयेद्गुरुः ।  
कर्मार्चाद्याङ्गबिम्बेषु वीनाऽऽवाहनमर्चने । 383 ।  
लययागं भोगयागं विनावाभ्यर्चने कृते ।  
सहस्रवारं सञ्जप्त्वा मूलमन्त्रं यजेत्पुनः । 384 ।  
मन्त्रहानौ क्रियाहानौ मुद्राहानौ तथैव च । ;
भोगमन्त्रक्रियादीनां विपर्यासेपि च द्विजाः ! । 385 ।  
तद्दोषशान्तये मन्त्रमष्टोत्तरशतं जपेत्
।  
पूजाकाले तु घण्टायाश्चालने तु विवर्जिते । 386 ।  
वेदघोषविहीने वा शान्तिहोमं समाचरेत्
।  
पूर्वक्लृप्तोपचारेतु न्यूने द्विगुणवस्तुभिः । 387 ।  
पुनरभ्यर्चनं कृत्वा अष्टोत्तरशतं जपेत्
।  
औपचारिकसांस्पर्श हृदयाङ्गमरूपिणाम्
। 388 ।  
परिच्युतौ च भोगानां त्रयाणां क्रमशो द्विजाः । !
पूजने सर्वबीजानि मात्रावित्तं घृतोदनम्
। 389 ।  
निवेदनीयं देवस्य विशेषेज्या पुरस्सरम्
।  
मात्रादानादिहानौ तु देवं मङ्गलवारिभिः । 390 ।  
संस्नाप्य शान्तिहोमं च कुर्यात्तद्दोषशान्तये ।  
अकस्माद्दीपनिर्वाणे पूजा मध्ये मुनीश्वराः! । 391 ।  
पुनरुद्दीप्य शान्त्यर्थं हुत्वा नेत्रमनुं जपेत्
।  
अनिर्वाणस्य दीपस्य नाशे तु मुनिपुङ्गवाः ! । 392 ।  
क्षीरेण स्नाप्य॑ देवेशं शान्तिहोमं समाचरेत्
।  
पुनरारोप्य तद्दीपं जपेन्मूलसहस्रकम्
। 393 ।  
पाकस्थानादाहृतेषु देवनीराजनार्थतः ।  
दीपेष्वेकतमो दीपो यायादुपरितिं यदि । 394 ।  
प्रमादाद्वातवेगाद्यैः पुरस्ताद्विनिवेदनात्
।  
श्रीभङ्गो जायते पश्चाद्यदि व्याद्यादि पीडनम्
। 395 ।  
तस्मात्प्रदीप्यसहसा मूलमष्टोत्तरं जपेत्
।  
तथा नीराजने नष्ठे प्राक्पश्चाद्वा समर्पणात्
। 396 ।  
पुनः प्रदीप्यसहसा जपेन्मन्त्रं सहस्रधा ।  
अयोग्यजन संस्पृष्टे तत्कुम्भे तं विहाय तु । 397 ।  
कुम्भान्तरं समापाद्य तेन तत्तु स॑माचरेत्
।  
पूजाकाले धूपपात्रे दीपपात्रे तु वा द्विजाः । 398 ।  
श्रीपाञ्चरात्रे ईश्वरसंहिता
[[271]] 
नीराजनार्थकुम्भे वा प्रमादात्पतिते सति ।  
घण्टायाश्चार्घ्यपात्रादेश्छत्रादीनां तु वा द्विजाः ! । 399
पतने प्रजपेन्मन्त्रमष्टोत्तरसहस्रकम्
।  
धूपपात्रादिके भग्ने पुनः शान्ताय पूर्ववत्
। 400 ।  
पञ्चगव्यैस्तु सम्प्रोक्ष्य पूजनादौ नियोजयेत्
।  
क्लृप्तेषु पूजाकालेषु लुप्ते कस्मिंश्चिदर्चने । 401 ।  
तदनन्तरकाले तु देवं द्विगुणवस्तुभिः ।  
पूजयेद्द्वि त्रिकालेषु लुप्तेषु मुनिसत्तमाः! । 402 ।  
त्रिचतुर्गुणितैर्द्रव्यैः पूजयेत्पुरुषोत्तमम्
।  
एकाहमर्चना हीने त्वधमाधम मार्गतः । 403 ।  
देवं संस्नाप्यविधिवच्छान्तिहोमं समाचरेत्
।  
यजेद्
द्विगुणितैर्द्रव्यैर्ब्राह्मणान्
भोजयेत्तथा । 404 ।  
द्विदिनादौ च पक्षान्ते पूजाहीने मुनीश्वराः ।  
अधमोत्तममार्गेण स्नाप्य शान्तिं समाचरेत्
। 405 ।  
तावद्द्विगुणितैर्द्रव्यैर्दिनसङ्ख्यावशेन तु ।  
देवमारोप्य विधिवद्ब्राह्मणान्
भोजयेद्बहून्
। 406 ।  
एकमासेऽर्चनाहीने तूत्तमोत्तममार्गतः ।  
संस्नाप्य देवं विधिवत्प्राग्च्वच्छान्त्यादिकं चरेत्
। 407
संवत्सर त्रयादर्वाम्मासादूर्ध्वं द्विजोत्तमाः ! ।  
पूजालोपे तु देवस्य कुर्यात्सम्प्रोक्षणं तथा । 408 ।  
तावद्द्विगुणितैर्द्रव्यैर्माससङ्ख्यावशेन तु ।  
देवमभ्यर्च्य विधिवत्सहस्रं भोजयेद्
द्विजान्
। 409 ।  
संवत्सरत्रयादूर्ध्वं पूजालोपे तु मानुषे ।  
पुनः प्रतिष्ठां कुर्वीत स्वयंव्यक्तादिकेषु तु । 410 ।  
कुर्यात्सम्प्रोक्षणं चापि सहस्रकलशाप्लवम्
।  
मनुष्यनिर्मिते स्थाने पूजालोपादिके द्विजाः! । 411 ।  
प्रायश्चित्तं तु कृत्वैव नित्यपूजादिकं चरेत्
।  
स्वयंव्यक्तादिके स्थाने पूजालोपादिके सति । 412 ।  
पूजायां वर्तमा॑नायां प्रायश्चित्तं समाचरेत्
।  
समित्परिधिदर्भाणां कूर्चानां हविषामपि । 413 ।  
आज्यस्थाल्यादिपात्राणामग्नेः स्थण्डिलकुण्डयोः ।  
स्रुक्स्रुवस्य प्रणीताया अभावे लक्षणोज्झिते । 414 ।  
शान्त्यर्थं जुहुयान्मन्त्री प्राग्वद्व्यापकपञ्चकैः ।  
एतेषां भेदने छेदे वह्निदाहादिके सति । 415 ।  
पुनरन्यं समापाद्य शान्तिहोमं समाचरेत्
।  
अभावे काष्ठसमिधामाज्येन चरुणा हुनेत्
। 416 ।  
समिद्भिराज्याभावे तु तिलैर्वा होममाचरेत्
।  
अलाभे हविषान्येषामाज्येन जुहुयात्सुधीः । 417 ।  
सर्वथा होमकार्येषु तिलमाज्यं न लोपयेत्
।  
तिलाज्योरभावे तु हवनं स्यान्निरर्थकम्
। 418 ।  
शान्तिहोमं प्रकुर्वीत तद्दोषस्यापनुत्तये ।  
वह्नौ कुण्डे स्थले चुल्यां संस्कृतेनुगतिं गते । 419 ।  
श्रीपाञ्चरात्रे ईश्वरसंहिता
www.kriyasagaram.in 272
पुनराधाय संस्कृत्य शान्तिहोमादिकं हुनेत्
।  
अग्निप्रतिष्ठाकर्मादौ मोहादविधिवत्कृते । 420 ।  
पुनर्विधिवदापाद्य शान्तिहोमं समाचरेत्
।  
वह्नौ स्पृष्टे तथाऽस्पृश्यैः केशास्थिनखरैरपि । 421 ।  
यथावन्मूलमन्त्रेण जुहुयात्सर्पिषा शतम्
।  
उदक्या सूतिकाद्यैश्च सन्निकृष्टेऽयुतं हुनेत्
। 422 ।  
संस्पृष्टेऽन्यं समाधाय जुहुयाच्चायुतं जपेत्
।  
असमिद्धे हुतेऽग्नौ तु पुनर्होमं समाचरेत्
। 423 ।  
नैमित्तिकेषुकाम्येषु चोत्सवेषु विशेषतः ।  
तदङ्गहुतभुग्यागं कुण्डेऽन्यस्मिन्समाचरेत्
। 424 ।  
विपर्यीसे कृते मोहाच्छान्तिहोमं समाचरेत्
।  
हुतशेषहविश्शेषे भुक्ते योग्यजनैर्विना । 425 ।  
जपेन्मूलायुतं मन्त्री दाता किल्बिषशान्तये ।  
एकद्वित्रिचतुःपञ्चषट्कालेषु यथाक्रमम्
। 426 ।  
सङ्कल्प्य यागं होमान्तं हवनं न कृतं यदि ।  
द्विगुणं हवनं कुर्यात्पूर्णान्तं मन्त्रवित्तमः । 427 ।  
एकं दिनं समारभ्य मासान्तं होमलोपने ।  
अधमोत्तममार्गेण संस्नाप्य पुरुषोत्तमम्
। 428 ।  
तत्तद्विगुणितैर्द्रव्यैर्होमकर्म समाचरेत्
।  
मासोर्ध्वं वत्सरादर्वाक् होमलोपोऽधमोत्तमम्
। 429
स्नपनं शान्तिहोमं च सहस्राहुतिभिश्चरेत्
।  
वर्षोर्ध्वं होमलोपे तु स्नपनं मध्यमोत्तमम्
। 430 ।  
शान्तिहोमं च गोदानं कुर्याद्ब्राह्मण भोजनम्
।  
पतने बलिवस्तूनां तत्त्यक्त्वान्येन देशिकः । 431 ।  
बलिं दत्वाथ तच्छान्त्यैशान्तिहोमं समाचरेत्
।  
तथैव बलिवस्तूनामस्पृश्यस्पर्शने द्विजाः ! । 432 ।  
तथैव पात्रेऽभिमते केशलोष्टादिदूषिते ।  
तत्
त्यक्त्वान्येन निर्वर्त्य मूलमष्टोत्तरं जपेत्
। 433 ।  
बलिं दुष्टेन दद्याच्छेच्छातिहोम पुरस्सरम्
।  
बलिं दत्वा विशेषेण परिवारमनुं जपेत्
। 4429 ।  
स्नपनं शान्तिहोमं च सहस्राहुतिभिश्चरेत्
।  
वर्षोर्ध्वं होमलोपे तु स्नपनं मध्यमोत्तमम्
। 430 ।  
शान्तिहोमं च गोदानं कुर्याद्ब्राह्मण भोजनम्
।  
पतने बलिवस्तूनां तत्त्यक्त्वान्येन देशिकः । 431 ।  
बलिं दत्वाथ तच्छान्त्यैशान्तिहोमं समाचरेत्
।  
तथैव बलिवस्तूनामस्पृश्यस्पर्शने द्विजाः ! । 432 ।  
तथैव पात्रेऽभिमते केशलोष्टादिदूषिते ।  
तत्
त्यक्त्वान्येन निर्वर्त्य मूलमष्टोत्तरं जपेत्
। 433 ।  
बलिं दुष्टेन दद्याच्छेच्छान्तिहोम पुरस्सरम्
।  
बलिं दत्वा विशेषेण परिवारमनुं जपेत्
। 434 ।  
मुद्रामन्त्रक्रियाध्यान द्रव्याणां भोगरूपिणाम्
।  
तत्तद्गानस्वराणां च ताळनृत्तादिकस्य च । 435 ।  
श्रीपाञ्चरात्रे ईश्वरसंहिता
[[273]] 
विशेषाद्बलिकाले तु हानिरुत्पाद्यते यदि ।  
जपेन्मूलसहस्त्रं तु मन्त्री ध्यानसमन्वितः । 436 ।  
यानस्थे बलिबिम्बे तु व्यूढेऽयोग्यजनैः सति ।  
कुशोदकेन सम्प्रोक्ष्य शुचिनान्येन वाहयेत्
। 437 ।  
बलिकाले दीपनाशे पुनरारोप्य दीपिकम्
।  
कृत्वा चोत्सवशेषं तु शान्तिहोमं समाचरेत्
। 439
बलिबिम्बे निपतिते शिबिकादौ मुनीश्वराः! ।  
स्थापयित्वा यथापूर्वं बलिशेषं नयेत्ततः । 440 ।  
तद्दोषशान्तये कुम्भैर्नवभिस्नापयेद्विभुम्
।  
सबिम्बयानपतनेप्येवं शान्तिं समाचरेत्
। 441 ।  
नित्योत्सवार्थबिम्बे तु यानान्निपतिते भुवि।  
तदैवोद्धृत्य तद्बिम्बमक्षतं स्नाप्य मन्त्रवित्
। 442  
अधमाधममार्गेण शान्त्यर्थं जुहुयादनु।   
तथैव च क्षतं बिम्बं समाधाय यथापुरम्
। 443 ।  
कृत्वा प्रातिष्ठिकं कर्म स्वस्थाने स्थापयेदनु ।  
यावत्समाधानकालं तु तावद्बिम्बान्तरेण वा । । 444 ।  
कूर्चेन वाऽन्यबिम्बेन कुर्यान्नित्योत्सवं हरेः ।  
बलिबिम्बस्य मूर्धस्थपुष्पादिपतने तु वा । । 445 ।  
किरीटपतनेचापि तद्दोषस्य प्रशान्तये ।  
स्नपनं नवभिः कुम्भैश्शान्तिहोमं समाचरेत्
। 446 ।  
बलिकाले तु नृत्यन्त्याः पतने वारयोषितः ।  
तद्दोषशान्तये कुर्याच्छान्तिहोमं द्विजोत्तमाः! । 447 ।  
बलिदानविहीने तु एककालार्चनादिके ।  
बलिं द्विगुणितं दद्यात्तथा त्वेकदिने द्विजाः ! । 448 ।  
बलिप्रदानहीने तु हुत्वा मूलशतं ततः ।  
तत्तदावरणद्वारदेवानां स्वस्वसञ्ज्ञया । 44रयोषितः ।  
तद्दोषशान्तये कुर्याच्छान्तिहोमं द्विजोत्तमाः! । 447 ।  
बलिदानविहीने तु एककालार्चनादिके ।  
बलिं द्विगुणितं दद्यात्तथा त्वेकदिने द्विजाः ! । 448 ।  
बलिप्रदानहीने तु हुत्वा मूलशतं ततः ।  
तत्तदावरणद्वारदेवानां स्वस्वसञ्ज्ञया । 449 ।  
जुहुयात्तिलमिश्रेण घृतेनैव शतं शतम्
।  
द्विदिनादौ च मासान्तं तदूर्ध्वं वत्सरान्तिमम्
। 450 ।  
वर्षादूर्ध्वं च रहिते बलिदानेऽधमाधमम्
।  
तदुत्तमं च स्नपनं क्रमाद्वै मध्यमोत्तमम्
। 451 ।  
शान्तिहोमं च कुर्वीत द्रव्यैर्द्विगुणितैर्बलिम्
।  
सूतकं वा मृताशौचं पूजाकाले शृतं यदि । 452 ।  
आशौचमाचरेद्विप्राः! पूजान्ते देशिकोत्तमः ।  
देवस्य नित्यपूजादौ मोहात्सिद्धान्तसङ्करे । 453 ।  
संहितासङ्करे वापि जाते तद्दोषशान्तये ।  
सम्प्रोक्षणं पुरा कृत्वा सहस्रकलशात्मकम्
। 454 ।  
महोत्सवं च कुर्वीत नान्यथा शान्तिरिष्यते ।  
श्रीपाञ्चरात्रे ईश्वरसंहिता
www.kriyasagaram.in 274
एकत्र दीक्षितस्तन्त्रे सिद्धान्ते वा मुनीश्वराः! । 455 ।  
न कुर्याद्देशिकोऽन्यत्र पूजादीनपि द्विजाः! ।  
तन्त्रभेदे च सिद्धान्तभेदे वाप्युत्सवादिषु । 456 ।  
आचार्यत्वं तथार्त्विज्यं न कार्यं मोहतः कृते ।  
दोषायकल्पते राजराष्ट्रधामक्षयात्मने । 457 ।  
पञ्चरात्रोक्तमार्गेण पूज्यमाने प्रतिष्ठिते ।  
वैखानसैः पूजिते तु प्रतिष्ठां पुनराचरेत्
। 458 ।  
तथैव कर्मबिम्बानां साङ्कर्यमपि नाचरेत्
।  
कर्मणां स्नपनादीनां यत्कर्मविहितं द्विजाः ! । 459 ।  
यस्मिन्
वै कर्मबिम्बे तु तत्रैव च समाचरेत्
।  
तत्तत्कर्मार्थबिम्बे तु तत्र सन्निहिते सति । 460 ।  
तत्तत्कर्मविशेषाणां व्यत्ययं न समाचरेत्
।  
असन्निधाने तेषां तु राष्ट्रभङ्गादि दोषतः । 461 ।  
तद्देशकालानुगुणं तत्र सन्निहितं भवेत्
।  
यद्यत्कर्मार्थ बिम्बं तु तत्र सर्वं समाचरेत्
। 462 ।  
स्नपनद्वितयञ्चैव नित्यनैमित्तिकात्मकम्
।  
नित्योत्सवविधानं च तथा नैमित्तिकोत्सवम्
। 463 ।  
तीर्थयात्राविधानञ्चेत्येवं कर्माणि पञ्च वै।  
शयनोत्थापनं कर्म तदा कूर्चे समाचरेत्
। 464 ।  
यद्वा शोभार्थबिम्बे तु पूज्यमाने प्रतिष्ठिते ।  
एवं कथितमेकस्मिन्
बिम्बे सन्निहिते सति । 465 ।  
बिम्बद्वये सन्निहिते तत्तत्कर्मविभेदतः ।  
कृत्वा तदन्यत्सकलं यथायोगं समाचरेत्
। 466 ।  
एवमभ्यूह्य कर्तव्यं तत्तद्बिम्बे प्रकाशिते ।  
सर्वेषु कर्मबिम्बेषु तत्र सन्निहितेषु वै । 467 ।  
तदा तेषां तु बिम्बानां व्यत्ययं न समाचरेत्
।  
प्रमादाद्व्यत्यये जाते कुर्यात्स्नपनमुत्तमम्
। 468 ।  
अतः परं प्रवक्ष्यामि प्रायश्चित्तं तु चोत्सवे ।   
पुरस्तात्सर्वकर्मार्थमर्पितेष्वङ्कुरेष्वनु । 469 ।  
रक्तेषु श्यामवर्णेषु तथा तिर्यग्गतेषु च।  
वक्रेषु चाप्ररूढेषु दक्षिणाभिमुखेषु च । 470 ।  
विधिहीनेषु चास्पृश्य स्पृष्टेष्वधिकृतैर्विना ।  
पालिकादिषु भिन्नेषु नष्टेषु पतितेषु च…471 ।  
मूषिकाद्यैश्च दष्टेषु मूलमन्त्रायुतं जपेत्
।  
पुनः कृत्वाङ्कुरारोपं शान्तिहोमं समाचरेत्
। 472 ।  
सकृन्नियुक्तपात्रेषु मृण्मयेषु पुनर्द्विजा! ।  
बीजावापो कृते विप्राः! महान्
दोषः प्रजायते । । 473
तच्छान्त्यैशान्तिहोमं तु कृत्वा भूयोऽङ्कुरार्पणम्
।  
समाचरेत्पालिकादौ वल्मीकादिसमुद्भवे । 474 ।  
तान्
त्यक्त्वान्येषु पात्रेषु बीजावापं समाचरेत्
।  
शान्तिहोमं तथा कृत्वा भोजयेद्ब्राह्मणान्
शतम्
। 475
शान्तिहोमं तथा कृत्वा तत्कर्माकरणे द्विजाः! ।  
श्रीपाञ्चरात्रे ईश्वरसंहिता
[[275]] 
अङ्कुरानपि तान्
त्यक्त्वा शान्तिहोमं समाचरेत्
476
अनर्प्य त्वङ्कुरं मोहादारब्धे तु महोत्सवे ।  
सद्यः कृत्वा तदन्तेद्युर्बीजावापं यथाविधि । 477 ।  
शान्तिहोमं प्रकुर्वीत तद्दोषस्यापनुत्तये ।  
देवताव्यत्यये जाते पालिकादौ मुनीश्वराः! । 478 ।  
अष्टोत्तरशतं जप्त्वा शान्तिहोमं समाचरेत्
।  
तथैव पालिकादीनां स्थानव्यत्यय सम्भवे । 479 ।  
अष्टोत्तरशतं जप्त्वा क्रमेण स्थापयेत्पुनः ।  
पात्राणां पालिकादीनां विहीने लक्षणादिके । 480 ।  
जपेदष्टोत्तरमनु मष्टोत्तरसहस्रकम्
।  
करस्थे देशिकादीनां देवदेवस्य वा द्विजाः ! । 481 ।  
नष्टे कौतुक सूत्रं तु छिन्ने वा मुनिपुङ्गवाः ।  
सूत्रान्तरं पुनर्बध्वा शान्तिहोमं समाचरेत्
। 482 ।  
रक्षाबन्धं विना कर्मप्रारम्भे मुनिसत्तमाः ! ।  
सद्यो बध्वा प्रतिसरं शान्तिहोमं समाचरेत्
। 483 ।  
महोत्सवाद्युत्सवेषु प्रतिष्ठा प्रोक्षणादिके ।  
कर्मणिस्नपनादौ वा बद्धप्रतिसरो गुरुः । 484 ।  
ॠत्विजश्च तथाभूता मध्येप्याशौचसम्भवे ।  
भवन्ति नैवाशुचयस्तत्तत्कर्मावसानकम्
। 485 ।  
शवं वा सूतकाशौचं कर्मानन्तरमाचरेत्
।  
कर्ममध्येपि वाशौचं भवेदात्मान्विते मृते ।  
पिता माता ज्येष्टपुत्रो भार्या चात्मान्विता स्मृताः 487
तदा गुरोरभ्यनुज्ञां लब्ध्वान्यो देशिकोत्तमः ।  
तद्दोषस्य प्रशान्त्यर्थमुत्तमोत्तममा॑र्गतः । 488 ।  
देवं संस्नाप्य शान्त्यर्थं हुत्वाहुतिसहस्रकम्
।  
गोभूतिलादिकं दत्वा ब्राह्मणान्
भोजयेद्बहून्
। 489 ।  
कर्मशेषं द्विजश्रेष्ठाः प्रायश्चित्तपुरस्सरम्
।  
प्रमाणरहिते वंशे पटे बालध्वजेपि च । 491 ।  
वर्णभूषणनामोद्ये दण्डयष्टौ तु वैणवे ।  
फेणके चावटे पीठे प्रपायां ध्वजरज्जुषु । 492 ।  
आचरेच्छान्तिहोमं च अष्टोत्तरशतं जपम्
।  
छिन्ने भिन्नेऽग्निनादग्धे नष्टे मूषदंशिने । 493 ।  
विण्मूत्ररुधिरोपेय रेतो निष्ठीवनादिभिः ।  
दूषिते ध्वजमुत्सृज्य प्राग्वदन्यं समाचरेत्
। 494 ।  
प्रतिष्ठाप्याथ दण्डाग्रमानयित्वाधमेन तु ।  
संस्नाप्य दोषशान्त्यर्थं जुहुयात्सर्पिषा शतम्
। 495 ।  
स्तम्भाग्रे ध्वजवस्त्रस्य रक्षाकार्यार्थ दीक्षितैः ।  
आरोहणे न दोषोऽत्र रक्षाहेतोर्द्विजातिभिः । 496 ।  
ध्वजस्य रज्जुविच्छेदे किञ्चिच्छिन्ने तु वा ध्वजे ।  
यष्टिघण्टाविहीने वा शान्तिहोमं समाचरेत्
। 497 ।  
सजीर्णां फेणदण्डादीन्
परित्यज्य ततोपरान्
।  
संस्कृत्य योजयेत्तत्र बध्वा तु ध्वजमञ्जसा । 498 ।  
श्रीपाञ्चरात्रे ईश्वरसंहिता
www.kriyasagaram.in 276
मध्यमस्नपनान्ते तु शान्तिहोमं समाचरेत्
।  
वर्षवातातपस्पर्शैर्लुप्तवर्णो खगध्वजे । 499 ।  
न किञ्चिदप्यनिष्टं स्यात्
स्तम्भाग्रे यावदुत्सवम्
।  
बद्धध्वजपटे स्तम्भे वातवेगादिहेतुभिः । 500 ।  
मूलदेशे तु विच्छिन्ने सध्वजे पतिते सति ।  
अकृत्वा ध्वजविश्लेषं स्थापयेच्छेषमञ्जसा । 501 ।  
स्नपनं चोत्तमं कुर्याच्
चतुःस्थानार्चनादिकम्
।  
गोभूतिलादीनां दानं शक्त्या समाचरेत्
। 502 ।  
उत्सवध्वजभङ्गेन राज्याद्भ्रष्टो भवेन्नृपः ।  
तस्मात्तत्परिहारार्थं त्वरया शान्तिमाचरेत्
। 503 ।  
हेतुभिर्वातवेगाद्यैर्ध्वजे निपतिते भुवि ।  
क्षिप्रमुद्धृत्य तद्बद्ध्वा स्नपनं चाधमेन तु । 504 ।  
शान्त्यर्थं जुहुयादाज्यं तिलेन शतसङ्ख्यया ।  
ध्वजे निपतिते छिन्ने कुर्यात्स्नपनमुत्तमम्
। 505 ।  
पुनरन्यं समुत्पाद्य बध्नीयात्
संस्कृतं तथा ।  
अन्यथा यदि दोषस्स्याद्
राज्ञोराष्ट्रस्य॑ मन्त्रिणः । 506
ग्रामप्रदक्षिणे काले ध्वजे वातादिना भुवि ।  
पतिते तत्पुनर्याने स्थाप्य नीत्वालयं ततः । 507 ।  
स्नाप्याधमाधमेनाथ शान्तिहोमं समाचरेत्
।  
सकृन्नियुक्तस्तम्भादौ पुनश्चापि नियोजिते । 508 ।  
अधमोत्तममार्गेण स्नपनं शान्तिमाचरेत्
।  
विपरीतध्वजपटं बन्धयेद्यदि मोहतः । 509 ।  
तं मोचयित्वा बध्वान्यमधमाधम मार्गतः ।  
स्नपनं शान्तिहोमं च कुर्याद्दोषापनुत्तये । 510 ।  
पक्षीशाधिष्ठितेकुम्भे नष्टे वा पतिते भुवि ।  
स्पृष्टेऽस्पृश्यैस्तथा केशलोष्टास्थि शकृदादिभिः511
कुम्भेऽन्यस्मिन्
समारोप्य तांशक्तिं कुम्भमध्यगाम्
।  
हुत्वा मूलायुतं जप्त्वा शेषं कर्मसमाचरेत्
। 512 ।  
ध्वजारोहण काले तु अतिक्रान्ते द्विजोत्तमाः! ।  
शान्तिहोमं तु वा कुर्यात्सहस्रं जपमेव वा । 513 ।  
ध्वजस्तम्भेऽग्निना किञ्चिद्दग्धे सन्धायपूर्ववत्
।  
शान्तिहोमं प्रकुर्वीत तद्दोषस्यापनुत्तये । 514  
स्तम्भस्यतु महद्दाहे छेदेभेदे तु वा द्विजाः! ।  
स्तम्भान्तरं प्रतिष्ठाप्य देवस्योत्तममार्गतः । 515 ।  
स्नपनं शान्ति होमञ्च कुर्याद्देशिकसत्तमः ।  
ध्वजस्तम्भे तु चण्डालोदक्यादिस्पर्श दूषिते । 516 ।  
तं त्यक्त्वान्यं प्रतिष्ठाप्य प्राग्वच्छान्तिं समाचरेत्
।  
सूतका प्रेतकस्पृष्टे सृष्टे वा प्रतिलोमजैः । 517 ।  
पञ्चगव्यैस्तु सम्प्रोक्ष्य शान्तिहोमं समाचरेत्
।  
ध्वजस्तम्भे खगेशस्य पूजालोपे मुनीश्वराः ! । 518 ।  
पूजालोपोदितं प्राग्वत्प्रायश्चित्तं समाचरेत्
।  
देवतावाहनार्थं तु भेरीताडन कर्मणि । 519 ।  
श्रीपाञ्चरात्रे ईश्वरसंहिता
[[277]] 
वाद्यजालेषु सर्वेषु मृदङ्गप॑णवादिषु ।  
न स्थापितेषु स्वस्थाने तत्तत्पूजाविलोपने । 520 ।  
पुण्याहपाठराहित्ये जप्त्वा मनुसहस्रकम्
।  
तत्तत्कुर्याद्यथाशास्त्रं भेरीताडनलोपने । 521 ।  
अधमाधममार्गेण देवं स्नाप्य यथाविधि ।  
पुनस्तत्ताडनं कुर्याच्छान्तिहोम पुरस्सरम्
। 522 ।  
भेरीताडनकाले तु कोणच्छेदे द्विजोत्तमाः! ।  
चर्मविच्छेदने चैव शान्तिहोमपुरस्सरम्
। 523 ।  
जप्त्वा गारुत्मतं मन्त्रं पुनरण्यं समाचरेत्
।  
ताडयेद्विधिवद्भेरीं तथाऽऽवाहनगाधया । 524 ।  
सगणेषु च भूतेषु सगृहेषूत्कटादिषु ।  
स्वासु दिक्षु यथान्यायमनाहूतेषु सत्सु च । 525 ।  
द्वारावरण रथ्यासु ग्रामवास्तुष्वनुक्रमात्
।  
बलिप्रदान हीने तु तथा ताळस्वरादिषु । 526 ।  
गेय नृत्तेषु हीनेषु शान्तिहोमपुरस्सरम्
।  
प्रत्येकं देवतामन्त्रमष्टधावर्तयेद्बुधः । 527 ।  
पुनरापादयेत्सर्वं देवतावाहनादिकम्
।  
आरम्भस्नपने हीने शान्तिहोमपुरस्सरम्
। 528 ।  
देवं संस्नापयेक्लृप्ते महाहविषि सत्तमाः! ।  
शान्तिहोम पुरस्कं तु द्विगुणं हविराचरेत्
। 529 ।  
द्वाःस्थानां यागगेहस्य पूजालोपे प्रमादतः ।  
तत्तन्मन्त्राष्टवारं जप्त्वा भूयः समर्चयेत्
। 530 ।  
चतुःस्थानार्चना हीने त्वेककालं द्विजोत्तमाः! ।  
शान्तिहोमपुरस्कं तु यजेद्द्विगुणवस्तुभिः । 531 ।  
एकाहमर्चनाहीने चतुःस्थानस्थितस्य तु ।  
अधमाधममार्गेण देवं स्नाप्य यथा विधि । 532 । ; ।  
शान्तिहोमपुरस्कं तु यजेद्द्विगुणवस्तुभिः ।  
भेदेच्छेदे तु वा जाते महाकुम्भस्य सत्तमाः । ! । 533
तथाचास्पृश्यसंस्पर्शे तच्छक्तिं मण्डलावनौ ।  
समावाह्य तु तत्कुम्भं त्यक्त्वाऽन्यस्मिन्
सलक्षणे।  
कुम्भेप्राग्वत्समावाह्य यजेच्छान्तिं समाचरेत्
।  
मण्डलेप्येवमादीनां दोषाणां सम्भवेद्द्विजाः! । 535  
कुम्भेदेवं समावाह्य प्राग्वत्सर्वं समाचरेत्
।  
वल्मीकशिथिलीदुष्टे मण्डले तत्स्थदेवताः । 536 ।  
कुम्भे विसृज्यतद्वेदीं खात्वापूर्यच सैकतैः ।  
पुनर्मण्डलमालिख्य प्राग्वत्तत्र समर्चयेत्
। 537 ।  
तद्दोषशान्तये देवमधमाधममार्गतः ।  
संस्नाप्यशान्ति होमं च कुर्याद्देशिकसत्तमः । 538 ।  
ध्वजतोरणकुम्भानां कूर्चपल्लववाससाम्
।  
प्रतिमा धान्यपीठादेर्लोपे शान्तिं समाचरेत्
। 539 ।  
अष्टोत्तरशतं जप्त्वा यथाशास्त्रं प्रकल्पयेत्
।  
ध्वजतोरणपूर्वाणां पीठानामङ्गरूपिणाम्
। 540 ।  
श्रीपाञ्चरात्रे ईश्वरसंहिता
www.kriyasagaram.in 278
प्रपामण्टपपात्राणामण्येषां वा मुनीश्वराः! ।  
अग्निदाहे समुत्पन्ने पुनरुत्पाद्यतानपि । 541 ।  
शान्ति होमं प्रकुर्वीत मूलमन्त्रजपं तथा ।  
प्रमादादुत्सवाग्नेस्तु नाशे जाते मुनीश्वराः! । 542 ।  
पुनरग्निं प्रतिष्ठाप्य देवमावाह्य पूर्ववत्
।  
शान्तिहोमं प्रकुर्वीत शतब्राह्मणभोजनम्
। 543 ।  
यागशालाकुम्भदीपनिर्वाणे मुनिपुङ्गवाः! ।  
शान्तिहोमपुरस्कं तु दीपमुद्दीप्य पूर्ववत्
। 544 ।  
जपेदष्टोत्तरशतं नेत्रमन्त्रं द्विजोत्तमाः! ।  
चण्डाळसूतिकोदक्या गर्दभ श्वानसूकरैः । 545 ।  
उष्ट्रादिभिः सूतकीभिस्तथैव प्रतिलोमजैः ।  
प्रविष्टे यागगेहान्तःकुम्भमण्डलवह्निषु । 546 ।  
स्थितान्
देवान्
स्वहृदये समावाह्य यथाविधि ।  
कुम्भमण्डल वह्न्यादीन्
त्यक्त्वालोहमायानि चेत्

पात्रानि तानि संशोध्य मार्जनोल्लेखनादिभिः ।  
यागगेहं शोधयित्वासेचयेत्पञ्चगव्यकैः । 548 ।  
पुनः कुम्भादिकान्
स्थाप्य हृदयस्थास्तु देवताः ।  
यथापूर्वं समावाह्य शान्तिहोमं समाचरेत्
। 549 ।  
मूलमन्त्रायुतं जप्त्वा भोजयेद्ब्राह्मणान्
शतम्
।  
प्रतिरात्रं बलिद्रव्य व्यत्यासे सर्पिषां शतम्
। 550 ।  
हुत्वाग्नौ मूलमन्त्रेण॑ जपेदष्टोत्तरं शतम्
।   
काले तस्मिन्
बलिं दद्यात्तत्काले प्राप्तमञ्जसा । 551  
व्यत्यासे बलिदेवानां जपो होमश्चतादृशः ।  
अस्वतन्त्रालये ग्रामबलिदानेऽकृते द्विजाः । 552 ।  
शान्तिहोमं प्रकुर्वीत तद्दोषस्य प्रशान्तये ।  
सायं प्रातस्तु कर्तव्यमुत्सवेषु बलिद्वयम्
। 553 ।  
तन्न्यूनाधिक्य दोषेतु अधमोत्तममा॑र्गतः ।  
संस्नाप्यदेवं विधिवत्
शान्तिहोमं समाचरेत्
। 554 ।  
बिम्बाधिष्ठित यानस्य पतने भुविसत्तमाः । ! ।  
उद्धृत्योत्सवशेषं तु कृत्वा नवघटैर्विभुम्
। 555 ।  
संस्नाप्य शान्तिहोमं च कुर्याद्देशिकसत्तमः ।  
अधिष्ठितेषु बिम्बेन यानेषु पतनादिना । 556 ।  
भिन्नेष्वपि च वाहेषु प्रमादाद्यत्र कुत्रचित्
।  
यानान्तरे समारोप्य वाहनेवाऽथ कौतुकम्
। 557 ।  
शान्तिहोमं पुरा कृत्वा जपेन्मूलसहस्रकम्
।  
गोभू हेमादिकं दद्याद्वैष्णवेभ्यो गुरोरपि । 558 ।  
यानाद्वा वाहनाद्वापि बिम्बे तु पतिते सति ।  
उत्तमं स्नपनं कृत्वा शान्तिहोमं समाचरेत्
। 559 ।  
यानमारोप्य तद्बिम्बं पुनरुत्सवमाचरेत्
।  
तथैवचक्षतं बिम्बं समाधाय यथापुरम्
। 560 ।  
कृत्वा सम्प्रोक्षणं पश्चादुत्सवंशेषमाचरेत्
।  
समादौ दीर्घकालीने कुर्याच्छोभार्थकौतुके । 561 ।  
श्रीपाञ्चरात्रे ईश्वरसंहिता
[[279]] 
शेषकर्म महार्चायां निर्वृत्ते सन्धिकर्मणि ।  
पूर्ववत्तां प्रतिष्ठाप्य यथावच्छान्तिमाचरेत्
। 562 ।  
बिम्बेनाधिष्ठिते याने व्यूढेऽस्पृश्य जनैस्तदा ।  
यानादीन्
क्षालयेद्देवमधमाधममार्गतः । 563 ।  
स्नापयेत्केवलं याने व्यूढे तैः शुद्धवारिणा ।  
सङ्क्षाळ्य यानं विधिवत्प्रोक्षयेत्पञ्चगव्यकैः । 564 ।  
देवस्योत्सव काले तु जातायां दीपनिर्वृतौ ।  
पतनेवापि दीपस्य मूलमन्त्रेण मन्त्रवित्
। 565 ।  
अष्टोत्तरसहस्रं तु हुत्वा तत्सङ्ख्यया जपेत्
।  
छत्रचामरपूर्वाणां पतने तु शतञ्जपेत्
। 566 ।  
वह्निदाहेसमुत्पन्ने पुनरुत्पाद्यतानपि ।  
सजपं शान्तिहोमं तु कुर्यादष्टोत्तरं शतम्
। 567 ।  
देवस्योत्सव काले तु ग्रामे मरणसम्भवे ।  
पश्चाद्
ग्रामं तु सम्प्रोक्ष्य अधमाधममार्गतः । 568 ।  
देवं संस्नापयेत्पश्चाच्छान्तिहोमं समाचरेत्
।  
देवस्योत्सव काले तु ग्रामादौ वह्निदाहतः । 569 ।  
दूषिते पञ्चगव्यैस्तु प्रोक्ष्यग्रामादिकं बुधः ।  
शान्तिहोमं च कृत्वाथ पुनरुत्सवमाचरेत्
। 570 ।  
ग्रामादावह्निना दग्धे वात्यासारादि दूषिते ।  
शान्तिहोमं पुरा कृत्वा पश्चादुत्सवमाचरेत्
। 571 ।  
अन्यथाचोत्सवे क्लृप्ते त्वधमोत्तममार्गतः ।  
देवं संस्नाप्य विधिवच्छान्तिहोमं समाचरेत्
। 572 ।  
शून्येषु ग्रामनगर पत्तनादिषुचोत्सवम् ।  
बलिदानं न कुर्वीत कृते तत्रापि निष्फलम्
। 573 ।  
धामन्येवोत्सवं कुर्याद्
बलिदानं च देशिकः ।  
अन्यथा करणे देवमुत्तमोत्तम मार्गतः । 574 ।  
संस्नाप्यशान्ति होमं च कुर्यात्तद्दोषशान्तये ।  
समाहिते तु ग्रामादौ ग्रामशान्ति पुरस्सरम्
। 575 ।  
पुनरप्युत्सवं कुर्याद्
ब्राह्मणानामनुज्ञया ।  
रिपुचोराग्निवृष्ट्यादि भयात्कस्मिंश्चिदुत्सवे । 573 ।  
विघ्निते मुनिशर्दूलाः! केवलं बलिमाचरेत्
।  
अतिक्रान्तोत्सवं कुर्यादन्येद्युः शान्तिपूर्वकम्
। 577  
विघ्निते बलिदानेपि ह्यन्येद्युरधमोत्तमम्
।  
स्नपनं शान्तिहोमं च कृत्वातिक्रान्तमुत्सवम्
। 578  
बलिदानं च कुर्वीत द्विदिनं त्रिदिनं तु वा ।  
चतुष्पञ्चदिनं वापि उत्सवे विघ्निते सति । 579 ।  
तत्तद्दोषानुरूपेण प्रायश्चित्तं विधाय च ।  
अतिक्रान्तोत्सवान्
कुर्याद्बलिदानानि च क्रमात्
580
देवस्योत्सवकाले तु महावातैस्तथाऽऽतपैः ।  
पांसुभिर्वर्षनीहारैः स्पृष्टे बिम्बेऽधमोत्तमम्
। 581 ।  
स्नपनं शान्तिहोमं च कुर्यात्तद्दोषशान्तये ।  
बिम्बेचोरादिभिर्नष्टे वर्तमाने महोत्सवे । 582 ।  
श्रीपाञ्चरात्रे ईश्वरसंहिता
www.kriyasagaram.in 280
बिम्बान्तरं समापाद्य प्रतिष्ठाप्य यथापुरम्
।  
महाभिषेकं हवनं जपञ्चैव यथाविधि । 583 ।  
कुर्यादुत्सवशेषं तु कर्मार्चादिषुनाचरेत्
।  
रथस्ययात्राकाले तु चक्रच्छेदे ऽक्षभेदने । 584 ।  
रज्जुच्छेदेपि वा ह्यन्यं संयोज्य च यथापुरम्
।  
यात्रान्ते शान्ति होमं तु कुर्यात्तद्दोषशान्तये । 585 ।  
शिखाकुम्भस्य पतने सारथेःपतने तु वा ।  
पुनर्यथापुरं स्थाप्य कृत्वा पुण्याहवाचनम्
। 586 ।  
रथं सम्प्रोक्ष्य यात्रान्ते शान्तिहोमं समाचरेत्
।  
रथोपरित्वयोग्यानामारोहे पञ्चगव्यकैः । 587 ।  
रथं सम्प्रोक्ष्ययात्रान्तेत्वधमाधम मार्गतः ।  
स्नापयेद्देवदेवेशं रथे वै किञ्चिदग्निना । 588 ।  
दग्धे पुनर्नवीकृत्य सेचयेत्पञ्चगव्यकैः ।  
यात्रान्ते स्नपनं कुर्यादधमोत्तमसञ्ज्ञकम्
। 589 ।  
रथस्य तु महद्दाहे रथाद्देवं खगोपरि ।  
समारोप्यालयं नीत्वा उत्तमोत्तममार्गतः । 590 ।  
स्नपनं शान्तिहोमं च कुर्याद्ब्राह्मणभोजनम्
।  
रथाद्बिम्बस्य पतने रथोपरि खगेतु वा । 591 ।  
पुनर्देवं समारोप्य नीत्वा वै मन्दिरं ततः ।  
उत्तमोत्तममार्गेण स्नपनं हवनं तथा । 592 ।  
मूलमन्त्रायुतजपं कृत्वा गोभूतिलादिकम्
।  
दत्वा तद्दोषशान्त्यर्थं सहस्रं भोजयेद्द्विजान्
। 593 ।  
सबिम्बस्य रथस्यैव पतने प्राग्वदाचरेत्
।  
प्रायश्चित्तं द्विजश्रेष्ठाः ! रथ भङ्गे तु तं पुनः । 594 ।  
सन्धायोत्सव शेषं तु कृत्वा शान्त्यै हुनेत्गुरुः ।  
असन्धेये रथे देवमारोप्य च खगोपरि । 595 ।  
नीत्वालयं तत्र देवमधमोत्तममार्गतः ।  
संस्नाप्य शान्तिहोमादि कुर्यात्तद्दोषशान्तये । 596 ।  
रथचक्रादिघातैस्तु मनुष्यमरणे सति ।  
शवं बहिर्विनिष्कास्य तद्देशखननादिकाम्
। 597 ।  
पञ्चशुद्धिं क्रमात्कृत्वा यात्रान्ते त्वधमोत्तमम्
।  
स्नपनं शान्तिहोमं च कुर्याद्ब्राह्मण भोजनम्
। 598 ।  
चक्रघातादिना तिर्यम्मरणे प्राग्वदाचरेत्
।  
भूमिशुद्ध्यादिकं सर्वं स्नपनन्त्वधमाधमम्
। 599 ।  
यात्राकाले तथान्योन्य विरोधादायुधादिना ।  
रथान्तिके जनमृतौ प्राग्वन्निष्कृतिरीरिता । 600
तत्राद्यै रथेस्पृष्टे रथं सङ्क्षाळ्य वारिभिः ।  
पञ्चगव्येन सम्प्रोक्ष्य यात्रान्ते त्वधमाधमम्
। 601 ।  
स्नपनं शान्तिहोमं च कुर्याद्देशिकसत्तमः । ;
रथोत्सवस्य काले तु तद्ग्रामे यत्र कुत्र वा । 602 ।  
मरणे ब्राह्मणादीनां तच्छवं ग्रामतो बहिः ।  
निष्कास्य ग्रामवीधीस्तु मार्जनाल्लेखनादिभिः । 603
श्रीपाञ्चरात्रे ईश्वरसंहिता
[[281]] 
संशोध्य पञ्चगव्येन प्रोक्ष्य यात्रां समाचरेत्
।  
ततोऽधमाधमं स्नानं शान्तिहोमं समाचरेत्
। 604 ।  
एकद्वित्रिदिनान्ते तु रथे स्वस्थानसंस्थिते ।  
अधमोत्तममार्गेण स्नपनं हवनं तथा । 605 ।  
कृत्वा तत्तस्त्वतिक्रान्तमुत्सवं बलिमाचरेत्
।  
तथा तीर्थदिने वापि ह्यप्रविष्टे रथे स्थलम्
। 606 ।  
अवरोप्य रथाद्देवं समारोप्य खगेश्वरे ।  
ग्रामप्रदक्षिणं नीत्वा उत्तमोत्तममार्गतः । 607 ।  
स्नपनं शान्तिहोमं च कृत्वातिक्रान्तमुत्सवम्
।  
बलिदानं च कुर्वीत तत्तत्तीर्थादिकं चरेत्
। 608 ।  
एकद्वित्रिदिनान्तं तु रथारोहे तु विघ्निते ।  
अधमोत्तममार्गेण स्नपनं हवनं तथा । 609 ।  
द्विजानां भोजनं कृत्वा सद्यः कुर्याद्रथोत्सवम्
।  
एकद्विचतुर्वर्षं विघ्निते तु रथोत्सवे । 610 ।  
उत्तमस्नपनं होमं सहस्रद्विजभोजनम्
।  
गोभूदानादिकं कृत्वा रथप्रोक्षणमाचरेत्
। 611 ।  
रथस्था देवताः पूज्य खगेशमनुना ततः ।  
अष्टोत्तरशतं हुत्वा तिलैराज्यैश्च तण्डुलैः । 612 ।  
रथस्थदेवतामन्त्रैः पृथगष्टाहुतीर्हुनेत्
।  
एवं कृत्वाथ देवस्य रथयात्रां समाचरेत्
। 613 ।  
महोत्सवाङ्गभूते तु वसन्तोत्सवकर्मणि ।  
डोलोत्सवे च मृगयाद्युत्सवे च मुनीश्वराः । 614 ।  
युद्धारम्भे च देवीभ्यां तथा चूर्णाभिषेचने ।  
लुप्ते कुर्यात्
शान्तिहोमं तत्तद्दोषप्रशान्तये । 615 ।  
मुहूर्तातिक्रमेप्येवमुत्सवे सर्वकर्मणाम्
।  
शान्तिहोमं प्रकुर्वीत अष्टोत्तरशतं तथा । 616 ।  
दिवारात्र्युत्सवं कुर्यादासूर्यास्तमयोदयात्
।  
कालयोर्विपरीतश्चेदधमस्नपनं चरेत्
। 617 ।  
तीर्थयात्रा प्रकर्तव्या सूर्यस्यास्तमयात्पुरा ।  
पूर्वभागे रजन्यां वा कुर्यात्स्वव्यक्तदिव्ययोः । 618 ।  
उत्तमस्नपनं कुर्यात्तीर्थकाल विपर्यये ।  
भ्रष्टायां तीर्थयात्रायामवरोप्य खगध्वजम्
…619 ।  
पूर्ववद्ध्वजमुत्थाप्य कुर्यात्तीर्थार्थमुत्सवम्
।  
कुम्भप्रोक्षणलोपे तु स्नपनं मध्यमोत्तमम्
। 620 ।  
महोत्सवान्ते स्नपने न कृते स्नापयेत्ततः ।  
उत्तमोत्तममार्गेण शान्त्यर्थं जुहुयात्ततः । 621 ।  
निशायां स॑र्वशान्त्यर्थं पुष्ट्यर्थी मध्यमे दिने ।  
आप्यायनार्थी पूर्वाह्णे धर्मार्थी मध्यतो निशि । 622 ।  
तथा रिपुक्षयार्थी च पुष्पयागं समाचरेत्
।  
न तु पर्यूषितैः पुष्पैः परिम्लानैस्तथार्चयेत्
। 623 ।  
तद्दोषशान्तये कुर्यात्स्नपनं त्वधमाधमम्
।  
न कृते पुष्पयागेस्मिन्
कुर्यात्स्नपनमुत्तमम्
। 624 ।  
श्रीपाञ्चरात्रे ईश्वरसंहिता
www.kriyasagaram.in 282
तद्रात्रौ ध्वजदण्डाग्रादवरोप्य खगध्वजम्
।  
ग्रामादिवास्तुनिष्टानां बलिं दत्वा विसर्जयेत्
। 625 ।  
उत्सवान्ते ध्वजे नष्टे पुरस्तादवरोहणात्
।  
प्राग्वद्
ध्वजं समुत्थाप्य पुनरेवावरोहयेत्
। 626 ।  
तीर्थान्ते पञ्चदिवसादूर्ध्वं चाप्यवरोहणे ।  
ध्वजस्य न कृते कुर्यात्स्नपनं मध्यमोत्तमम्
। 627 ।  
अवरोप्य ध्वजं पश्चाद्देवतास्तु विसर्जयेत्
।  
उद्वासनबलिर्लोपे शान्तिहोमपुरस्सरम्
। 628 ।  
द्विगुणं तु बलिं दत्वा देवतोद्वासनं चरेत्
।  
आचार्यदक्षिणाहीने निष्फलः स्यात्स उत्सवः । 629
आचार्यदक्षिणाहीनम् ऋत्विजां च तथैव च ।  
यत्कर्म क्रियते सर्वमभिचाराय कल्पते । 630 ।  
तच्छान्त्यै शान्तिहोमं तु कारयेद्गुरुणा ततः ।  
प्रणम्य दण्डवद्भूमौ यजमानः स्वयं गुरोः । 631 ।  
सन्तोषं कारयेद्धीमान्
वस्त्रहेमाङ्गुळीयकैः ।  
दक्षिणां द्विगुणां दद्यात्तेन शान्तिर्भविष्यति । 632 ।  
द्विजभोजन लोपेपि ह्येवं शान्तिं समाचरेत्
।  
अतुष्टेषु ब्राह्मणेषु न प्रीणाति हरिः सदा । 633 ।  
यत्र विप्रास्तु सन्तुष्टास्तत्र देवः प्रसीदति ।  
ततस्तद्दोषशान्त्यर्थं द्विगुणं भोजयेद्द्विजान्
। 634 ।  
दैवाद्वा मानुषाद्धेतो राष्ट्रक्षोभादिनापि वा ।  
एकद्वित्रिदिनं विप्रा अनारब्धे महोत्सवे । 635 ।  
ब्राह्मणान्
समनुज्ञाप्य देवेशस्याधमोत्तमम्
।  
स्नपनं शान्तिहोमं च कृत्वा ब्राह्मणभोजनम्
। 636 ।  
अङ्कुरार्पणपूर्वं तु द्रव्यैर्द्विगुणितैस्ततः ।  
अतिक्रान्तोत्सवान्
कृत्वा क्रमप्राप्तमथाचरेत्
। 637 ।  
चतुः पञ्च दिनं विघ्ने स्नपनं मध्यमोत्तमम्
।  
कुर्यात्तद्दोषशान्त्यर्थं सर्वं पूर्ववदाचरेत्
। 638 ।  
षट्सप्तदिनपर्यन्तमनारब्धे तु चोत्सवे ।  
उत्तमोत्तममार्गेण स्नानमन्यत्तु पूर्ववत्
। 639 ।  
तथाष्टदिनपर्यन्तमनारब्धे महोत्सवे ।  
सहस्रकलशैर्देवं स्नाप्य प्राग्वदाचरेत्
। 640 ।  
यद्वा तीर्थदिने विप्राः आरभ्य पुनरुत्सवः ।  
तथा तीर्थदिने चापि ह्यतिक्रान्ते द्विजोत्तमाः । 641 ।  
तदनन्तर मासस्थ तीर्थऋक्षवशेन तु ।  
पुनरप्युत्सवं कुर्यात्सर्वदोष प्रशान्तये । 642 ।  
तस्मिन्
मासेप्यतिक्रान्ते मासिस्यात्तदनन्तरे ।  
एवं संवत्सरान्तं स्यादतिक्रान्तोपि वत्सरे । 643 ।  
सहस्रकलशस्नानं शान्तिहोमोऽयुतं जपः ।  
सहस्रब्राह्मणानां च भोजनं कारयेद्द्विजाः ! । 644 ।  
तेनैव शान्तिर्भवति न गतोत्सवमाचरेत्
।  
नवाहोत्सवपूर्वेषु पूर्वं यावद्दिनोत्सवम्
। 645 ।  
श्रीपाञ्चरात्रे ईश्वरसंहिता
[[283]] 
सङ्कल्पितं तथैव स्यात्प्रतिसंवत्सरं द्विजाः! ।  
तावन्न्यूनादिकदिनं नोत्सवं परिकल्पयेत्
। 646 ।  
अमत्या यदि कुर्वीत पुनरुत्सवमाचरेत्
।  
वैशेषिकेषु प्राप्तेषु वर्तमाने महोत्सवे । 647 ।  
द्वादश्यादिषु तत्सर्वं यथान्यायं समाचरेत्
।  
न लोपयेत्प्रयत्नेन प्राप्तं वैशेषिकं सुधीः । 648 ।  
जपेदस्त्रायुतं मन्त्री त्वकृतेषु च शान्तये ।  
एवमादिषुचान्येषु दोषेषु मुनिसत्तमाः! । 649 ।  
उत्सवाग्नौ यथाशास्त्रं शान्तिहोमं समाचरेत्
।  
पर्वोत्सवेषु लुप्तेषु स्नपनं त्वधमाधमम्
। 650 ।  
हविर्निवेदनं चापि विशेषेण समाचरेत्
।  
श्रवणाद्युत्सवे लुप्ते स्नपनं त्वधमोत्तमम्
। 651 ।  
लुप्ते तु कृत्तिकादीपे तदनन्तरमासि वा ।  
कुर्वीत वह्निनक्षत्रे स्नपनं त्वधमोत्तमम्
। 652 ।  
दीपोत्सवं प्रकुर्वीत शान्तिहोमपुरस्सरम्

अन्येष्वप्युत्सवेष्वेवं लुप्तेषु मुनिपुङ्गवाः! । 653 ।  
तदनन्तरमासे वा तत्तदुत्सववासरे ।  
आचरेदुत्सवं प्राग्वत्स्नानहोमपुरस्सरम्
। 654 ।   
प्रायश्चित्तमथो वक्ष्ये पवित्रारोपणे द्विजाः! ।  
अप्रमाणे पवित्रे तु अस्त्रमन्त्रायुतं जपेत्
। 655 ।  
अतीत उक्तकाले तु चातुर्मास्यस्य मध्यतः ।  
मध्यमं स्नपनं कृत्वा कालेऽन्यस्मिंस्तदाचरेत्
। 656
पवित्रके केशपाषाणचर्माङ्गारनखादिभिः ।  
दू षिते वाग्निना दग्धे छिन्नेदष्टेऽतिभक्षिते । 657 ।  
मूषिकाद्यैश्च काकाद्यैस्स्पृष्टे त्यक्त्वा तु तत्पुनः ।  
सूत्रैस्तथाविधं कृत्वा विधिवच्चाधिवासयेत्
। 658 ।  
एवं दुष्टपवित्राणां मोहादारोपणे कृते ।  
तत्परित्यज्य देवेशमधमोत्तममार्गतः । 659 ।  
संस्नाप्य हुत्वा शान्त्यर्थं दद्याच्छुद्धपवित्रकम्
।  
अक्रमेण तु देवस्य पवित्रारोपणे कृते । 660 ।  
शान्तिहोमं तदा कृत्वा सहस्रं जपमाचरेत्
।  
मुहूर्ते समतिक्रान्ते शुद्धे यजनविस्तरात्
। 661 ।  
तदन्यस्मिन्
विभोर्दद्यात्पवित्रं शान्तिपूर्वकम्
।  
पावित्रकी तीर्थयात्रा न कृता चेन्मुनीश्वराः । 662 ।  
उत्तमं स्नपनं कृत्वा पुनरुत्सवमाचरेत्
।  
पवित्रे देवदेवस्य अयोग्यानां नियोजिते । 663 ।  
शान्तिहोमं तदा कृत्वा सहस्रं जपमाचरेत्
।  
चातुर्मास्ये तु देवस्य कुर्वीत शयनोत्सवम्
। 664 ।  
तद्व्यत्यये विलोपे च चतुःस्थानार्चनादिकम्
।  
जप्त्वा मूलायुतं मन्त्री शान्त्यर्थं जुहुयात्तथा । 665 ।   
कलशस्थापनार्थं चेन्नकुर्यादङ्कुरार्पणम्
।  
तथा प्रतिसरं बन्धं मूलमन्त्रायुतं जपेत्
। 666
श्रीपाञ्चरात्रे ईश्वरसंहिता
www.kriyasagaram.in 284
पुरस्तादङ्कुरानर्प्य बध्वा बिम्बे तु कौतुकम्
।  
अमत्या वा समत्या वा स्नपनं नाचरेद्यदि । 667 ।  
शान्तिहोमं पुरा कृत्वा जपेदष्टोत्तरायुतम्
।  
कौतुकाङ्कुरपूर्वं तु पुनरेवाभिषेचयेत्
। 668 ।  
अकृत्वाङ्कुर यागं तु तथा कौतुकबन्धनम्
।  
स्नापितो यदि देवेशः स्नपनं निष्फलं भवेत्
। 669 ।  
विधिवच्चाङ्कुरावापं कृत्वा कौतुकबन्धनम्
।  
स्नापयेद्विधिवन्मन्त्री शान्तिहोमपुरस्सरम्
। 670 ।  
सङ्कल्पिते तु स्नपने त्वकृते द्विगुणं चरेत्
।  
नादितैर्द्रव्यहीनैः स्नापितेप्येवमाचरेत्
। 671 ।  
स्थापितेष्वथ कुम्भेषु हीनेषु स्थाप्य पूर्ववत्
।  
जपेत्कलशदैवत्यं मन्त्रमष्टोत्तरं शतम्
। 672 ।  
समुद्धृतेषु
कुम्भेषु रिक्तेषु सुषिरादिना ।  
प्राग्वदन्यं प्रतिष्ठाप्य जपेदष्टोत्तरं शतम्
। 673 ।  
मार्जालमूषिकाद्यैस्तु स्पृष्टे वा लङ्घिते घटे ।  
केशास्थिलोष्टसंस्पृष्टे भेदच्छेदादिदूषिते । 674 ।  
पिपीलिकादेर्गव्यादौ पतने सूत्रवस्त्रयोः ।  
अग्निदाहे तथा कुम्भे काळमण्डलदूषिते । 675 ।  
तं तं कुम्भं परित्यज्य स्थाप्य कुम्भान्तरं पुनः ।  
सम्पूज्य कुम्भदैवत्यं मन्त्रमष्टोत्तरं जपेत्
। 676 ।  
स्थापिते स्नानकलशे श्वानकुक्कुटवायसैः ।  
अस्पृश्यैश्चापि संस्पृष्टे उदक्यासूतिका॑दिभिः । 677 ।  
चण्डालैर्वा सन्निकृष्टे स्पृष्टे सूतकिभिर्नरैः ।  
सर्वान्
कुम्भाण्
परित्यज्य शुद्धान्
संस्थाप्य पूर्ववत्
।   
पुण्याहपूर्वकं चेष्ट्वा जप्त्वा मूलसहस्रकम्
।  
मन्त्रं कलशदैवत्यमष्टवारं जपेत्पृथक् । 679 ।  
दुष्टैस्संस्नापिते देवे पुनरप्यभिषेचयेत्
।  
माहिषाजोष्ट्र सम्भूत दधिक्षीरघृतादिभिः । 680 ।  
मासातीतघृतैर्वापि पयोभिर्दधिसम्युतैः ।  
क्षीरयुक्तैश्च दधिभिर्गुडमिश्रैश्च माक्षिकैः । 681 ।  
अन्यैश्च सङ्करद्रव्यैस्तथा पर्यूषितोदकैः ।  
अगाळितैश्च सलिलैस्तथा वै पल्वलोदकैः । 682 ।  
संस्नापिते तु देवेशे पुनरप्यभिषेचयेत्
।  
शान्तिहोमं च कुर्वीत तत्तद्दोषप्रशान्तये । 683 ।  
अधिवासितकुम्भस्थ तोयानां पूर्वमेव तु ।  
न पर्यूषितदोषोस्ति अधिवासैस्तथार्चनैः । 684 ।  
अनर्चने च कुम्भानामक्रमेण समर्चने ।  
अक्रमेण समुद्धारे स्थापने द्रव्ययोजने । 685 ।  
द्रव्ये न्यूनेऽधिकेवापि शरावे कलशे तथा ।  
कूर्चे वस्त्रे तथा कोष्टे पीठादौ तोरणादिके । 686 ।  
प्रमाणरहिते धान्यपीठाभावे मुनीश्वराः ! ।  
सूत्रवस्त्राद्यभावे च शतवारं जपेन्मनुम्
। 687 ।  
श्रीपाञ्चरात्रे ईश्वरसंहिता
[[285]] 
गेयमङ्गळवादित्र स्तोत्रनृत्तादिभिर्विना ।  
वीणावेणुनिनादैश्च तथा पुण्याहवाचनैः । 688 ।  
विनाभिषेचने मूलमष्टोत्तरशतं जपेत्
।  
मोक्षार्थी स्नापयेद्देवं सर्वकालं यथाविधि । 689 ।  
रिपूणां निग्रहार्थीतु दिवा कुर्यात्तु सर्वदा ।  
स्वर्गकामस्तु पूर्वाह्णे धर्मार्थी दिनमध्यमे । 690 ।  
दिनान्ते सर्वभोगार्थी प्रायश्चित्तेषु सर्वदा ।  
चन्द्रसूर्योपरागे च तत्काले स्नापयेत्प्रभुम्
। 691 ।  
सङ्क्रान्तिषु च सूर्यस्य प्राग्वत्पश्चात्तथैव च ।   
सङ्क्रान्तिकाला विज्ञेया नाड्यः षोडश षोडश । 692
तदानीं स्नापयेद्देवमतिक्रान्ते हुनेन्मनुम्
।  
सहस्रकृत्वस्तदनु तत्समञ्जसमाचरेत्
। 693 ।  
बद्धप्रतिसरे बिम्बे स्नपनार्थं तु मन्त्रिणा ।  
सम्प्राप्ते स्नपनेन्यस्मिन्
प्रायश्चित्तनिमित्ततः । 694 ।  
तदर्थं कौतुकं बध्वा स्नानकर्म समाप्य च ।  
पूर्वारब्धं प्रकुर्वीत प्रायश्चित्तादनन्तरम्
। 695 ।  
अन्यथा क्रमशःकुर्यात्पूर्वारब्धं समाप्य च ।  
अन्यथा चेदिदं कर्म निष्फलं भवति द्विजाः ! । 696 ।  
तद्दोषपरिहारार्थं शान्तिहोम जपस्तथा ।  
सहस्रसङ्ख्यया युक्तो मूलमन्त्रेण मन्त्रवित्
। 697 ।  
विनावभृथकालं तु देवमालयतो बहिः ।  
स्नापयेद्यदि सम्मोहाच्छान्तिहोमं समाचरेत्
। 698 ।  
बहुबेरेऽभिषेकार्चां तां गृहीत्वाऽग्रमण्टपात्
।  
न गच्छेद्बाह्यतो मन्त्री स्नपनार्थं बहिर्गते । 699 ।  
शान्तिहोमं प्रकुर्वीत तस्य दोषस्य शान्तये ।  
बिम्बेऽभिषिच्यमाने तु पतिते स्नानविष्टरे । 700 ।  
प्रतिष्ठास्नपनं कृत्वा शान्तिहोमं समाचरेत्
।  
स्नानकाले विशेषेण बिम्बस्य चलने द्विजाः ! । 701 ।  
चलने स्नानवेद्याश्च शान्तिहोमं समाचरेत्
।  
प्रभापीठास्त्रवस्त्राङ्ग भेदभङ्गादि दूषिते । 702 ।  
तत्तद्बिम्बगतां शक्तिं नियोज्य धृवकौतुके ।  
सन्धानं शिल्पिभिःकृत्वा संस्कृत्य तदैव तु । 703 ।  
शेषकर्मणि निर्वृत्ते स्नापयेदुत्तमक्रमात्
।  
तिलेन चरुणाज्येन प्रत्येकञ्च सहस्रशः । 704 ।  
जुहुयान्मूलमन्त्रेण तेन शान्तिर्भविष्यति ।  
तदा न घटितुं शक्तिर्यदि स्याद्यत्नगौरवात्
। 705 ।  
शोभार्थबिम्बे पुरतः स्थापिते शेषमाचरेत्
।  
एवमुत्सवतीर्थार्थ शयनादिषु मूर्तिषु । 706 ।  
तत्तदङ्गादिसन्धानं स्थापनं योजनं पुनः ।  
क्ष्मा परिग्रहकाले तु दुर्निमित्तोदये द्विजाः ! । 707 ।  
शान्तिहोमं पुरा कृत्वा सहस्रं जपमाचरेत्
।  
तथैव क्षेत्रमानार्थं सूत्रं यत्सम्प्रसारितम्
। 708 ।  
श्रीपाञ्चरात्रे ईश्वरसंहिता
www.kriyasagaram.in 286
विच्छेदे तस्य सूत्रस्य शङ्कूनां वा विदारणे ।  
भूतानां बलिकाले तु पतिते बलिपात्रके । 709 ।  
भूतले खन्यमानेतु भस्माङ्गारतुषादिके ।  
क्रिमिकीटादिके वापि दृष्टे तच्छान्तये द्विजाः ! । 710
नारसिंहेन मन्त्रेण तिलैराज्यैः सहस्रशः ।  
हुनेदाचार्यवरणमकृत्वा॑ क्ष्मापरिग्रहम्
। 711 ।  
मन्दिरे निर्मिते विप्रा ब्राह्मणानामनुज्ञ॑या ।  
शान्तिहोमपुरस्कन्तु क्ष्मापरिग्रहमाचरेत्
। 712 ।  
बालस्थानमकृत्वैव मन्दिरे निर्मिते द्विजाः ! ।  
मूलार्चास्थापनात्पूर्वं यजमानान्वितो गुरुः । 713 ।  
रविमण्डलमध्यस्थं देवं सम्पूज्य भक्तितः ।  
ओन्नमःपुण्डरीकाक्ष भक्तानुग्रहकारक । 714 ।  
क्षन्तुमर्हसि देवेश यन्मयाप्यकृतं कृतम्
।  
इति प्रणम्य देवेशं वासस्थानं यथाविधि । 715 ।  
निर्माय तत्र देवं तु प्रतिष्ठाप्य समर्चयेत्
।  
खातप्रदेशे प्रासादभूमध्ये मुनिसत्तमाः ! । 716 ।  
विना प्रासाद॑निर्माणे कुम्भ संस्थापनादिकम्
।  
ब्राह्मणान्
समनुज्ञाप्य खात्वा प्रासादमध्यतः । 717 ।  
तत्र कुम्भस्थापनादि यथासम्भवमाचरेत्
।  
शान्तिहोमं च कुर्वीत सर्वदोषप्रशान्तये । 718 ।  
गर्भन्यासेपि न कृते तथा गर्भं च विन्यसेत्
।  
आयशुद्ध्यादि हीने वा प्रासादे लक्षणोज्झिते । 719 ।  
यथाशास्त्रं पुनः कृत्वा शान्तिहोमं समाचरेत्
।  
न स्थापयति शिखाकुम्भे प्रासादे चाप्रतिष्ठिते । 720 तत्तत्कर्म
पुनः कृत्वा कुर्याच्छान्तिहोमपुरस्सरम्
।  
प्राकारमण्टपादीनां गोपुरादेस्तथा द्विजाः । 721 ।  
अकृते स्थापने शान्तिपूर्वं तत्तत्समाचरेत्
।  
दारुलोहशिलादीनां सङ्ग्रहावसरे द्विजाः । 722 ।  
दुर्निमित्तोदये चैव तथा दुस्स्वप्नदर्शने ।  
नारसिंहेन मन्त्रेण तिलाज्यैस्तु सहस्रशः । 723 ।  
शान्तिहोमं प्रकुर्वीत सर्वदोषप्रशान्तये ।  
दारुलिहशिला मृत्स्नावस्त्रादीनां परिग्रहे । 724 ।  
तत्तदङ्गतयोदीर्ण द्रव्यमन्त्रक्रियादिषु ।  
परिच्युतेषु तत्कुर्याच्छान्तिहोम जपादिकम्
। 725 ।  
अकृते पर्वतादौ तु दार्वादीनां परिग्रहे ।  
आनीतस्यालयक्षेत्रे शिल्पिभिः सत्क्रियां विना । 726
यथावदाचरेद्विद्वानर्चाद्रव्यस्य सङ्ग्रहम्
।  
विनैव सङ्ग्रहं कर्मबिम्बादौ निर्मिते सति । 727 ।  
पश्चादपि च तत्कुर्याच्छान्तिहोमपुरस्सरम्
।  
बिम्बपीठशिलादीनां मानोन्मानादि लक्षणे । 728 ।  
रहिते शान्तिहोमं तु कुर्यात्तद्दोषशान्तये ।  
बिम्बपीठशिलानां तु व्यत्यस्ते पुंशिलादिके । 729 ।  
तत्तत्
त्यक्त्वा॑ पुनः कुर्याद्यथोक्तशिलया द्विजाः ! ।  
श्रीपाञ्चरात्रे ईश्वरसंहिता
[[287]] 
निर्मिता प्रतिमा शीघ्रं स्वगृहे न निवेशिता । 730 ।  
राज्ञो राष्ट्रस्य तत्कर्तुरनिष्टमुपपादयेत्
।  
एकविंशद्दिनादूर्ध्वमासुरी सा भवेद्ध्रुवम्
। 731 ।  
कृत्वा महाभिषेकाद्यं स्थापयेदन्यथा त्यजेत्
।  
जलाधिवासे स्नपने तथा नयनमोक्षणे । 732 ।  
शयने वेदिकायां च मन्त्रन्यासादिकर्मसु ।  
कुम्भमण्डलपूजायां द्वारतोरणकुम्भयोः । 733 ।  
होमे पीठादिसंस्कारे अकृते वान्यथा कृते ।  
शान्तिहोमं प्रकुर्वीत सहस्राहुतिसङ्ख्यया । 734 ।  
मूलमन्त्रायुतजपं शतब्राह्मणभोजनम्
।  
अस्थाने स्थापिते बिम्बे पादाधारशिलान्वितम्
। 735
तदानीमेव चोद्धृत्य स्थापयेत्तं स्वके पदे ।  
उत्तमस्नपनं कृत्वा शान्तिहोमं समाचरेत्
। 736 ।  
न स्थापिते मुहूर्तेऽस्मिन्
न तदा बिम्बमुद्धरेत्
।  
पूर्ववत्स्नपने होमे कृते शान्तिर्भविष्यति । 737 ।  
स्थापनेऽधिकृतेमुख्ये देशिके व्याधितेसति ।  
न्यस्तदेहेऽथवा मध्ये वर्तमाने क्रियाक्रमे । 738 ।  
क्रियामन्त्रोपदेष्टा च प्रतिष्टाकर्मणि स्थितः ।  
पुत्रो वा देशिकेन्द्रस्य स्थापने शेषमाचरेत्
। 739 ।  
अन्ते सहस्रकलशैरभिषिच्य सुरेश्वरं

चक्राम्बुरुहकुण्डे तु मधुक्षीरादिभिः क्रमात्
। 740 ।  
शान्त्यर्थं मधुना हुत्वा तत्सङ्ख्यं जपमाचरेत्
।  
प्रतिष्ठाकर्मकालादा वाचार्ययजमानयोः । 741 ।  
ऋत्विगाचार्ययोर्वापि सञ्जाते कलहे द्विजाः! ।  
कर्मनिष्फलतां याति शान्तिहोमं समाचरेत्
। 742 ।  
नमस्कृत्याभ्यर्च्य गुरुं क्षम्यतामिति चोच्चरेत्
।  
दोषाणामेवमादीनां सम्भवेपि मुनीश्वराः! । 743 ।  
तत्तच्छान्तिं प्रकुर्वीत शान्तिहोमजपादिभिः ।  
मुनयः-
प्रायश्चित्तान्यशेषाणि श्रुतानि मुनिपुङ्गव! । 744 ।  
तत्र तत्र त्वया प्रोक्तं कर्म सम्प्रोक्षणाभिध ।  
ग्रामशान्तिविधिश्चापि शान्तिहोमश्च भूयशः । 745 ।  
तद्विधानादिकं सर्वं ज्ञातुमिच्छामहे मुने! ।  
नारदः-
सम्प्रोक्षणविधानादीन्
वक्ष्यामि मुनिसत्तमाः! । 746 ।  
श्रुणुध्वमधुना सर्वे सावधानेन चेतसा ।  
बिम्बपीठविमानानां भग्नाङ्गे तु समाहिते । 747 ।  
प्रतिमापीठयोरष्टबन्धने तु पुनः कृते ।  
आशौचवद्भिर्मनुजैर्महापातकभिर्नरैः । 748 ।  
चण्डालोदक्यादिभिश्च म्लेच्छैर्वा पुल्कसादिभिः ।  
देवबिम्बेषु संस्पृष्टे चण्डाळश्वपचादिभिः । 749 ।  
निरन्तरं त्वेकमासमालये समधिष्ठिते ।  
श्रीपाञ्चरात्रे ईश्वरसंहिता
www.kriyasagaram.in 288
चण्डालश्वपचादीनां प्रमादाद्भगवद्गृहे । 750 ।  
कर्मण्यधिकृतौ तैस्तु महावासेपि च द्विजाः! ।  
बिम्बे प्रासादभागे वा शवैः स्पृष्टे द्विजोत्तमाः! । 751
बिम्बे वल्मीकशिथिलीसरघाणां समुद्भवे ।  
बिम्बेत्वशनिसंस्पृष्टे प्रासादे वा मुनीश्वराः ! । 752 ।  
बिम्बस्य हसने चैव चलने रोदने तथा ।  
पतने भ्रमणे चैव स्वेदरक्तादिसम्भवे । 753 ।  
कम्पने च तथा विप्राः! रक्तवर्षादिसम्भवे ।  
आराधने च विच्छिन्ने मासादूर्ध्वं मुनीश्वराः! । 754 ।  
संहितासङ्करे चैव तथा सिद्धान्तसङ्करे ।  
भूगुप्ते चोद्धृते बिम्बे मासादूर्ध्वं द्विजोत्तमाः! । 755 ।  
सम्प्रोक्षणं प्रकुर्वीत तत्ताद्दोषप्रशान्तये ।  
दोषैरपहतं ज्ञात्वा प्रासादप्रतिमादिकम्
। 756 ।  
असम्प्रोक्ष्यार्चनं कुर्वन्
राजानं राष्ट्रमञ्जसा ।  
देवतायतनं ग्रामं नाशयेन्नात्र संशयः । 757 ।  
तस्मात्सम्प्रोक्षणं कार्यं प्रासादप्रितिमादिषु ।  
पुरा सम्प्रोक्षणदिनं राजराष्ट्राभिवृद्धिदम्
। 758 ।  
निश्चयीकृत्य कालज्ञैः पुरस्तादुक्तवासरे ।  
अङ्कुरानर्प्य विधिवपश्चात्संशोधिते गृहे । 759 ।  
सर्वत्र गोमयाम्भोभिः पुण्याहोक्तिपुरस्सरं

सम्प्रोक्ष्य पञ्चभिर्गव्यैः कुशोदकसमन्वितैः । 760 ।  
मूलबेरादिबिम्बानां षड्भिस्सीद्धार्थकादिभिः ।  
पवित्रावर्तितैरद्भिर्बहुशः क्षाळने कृते । 761 ।  
प्रधानदिनपूर्वस्यां रात्रौ यागादिमण्टपे ।  
तोरणद्वारकलशे वितानध्वजशोभिते । 762 ।  
दीक्षाधिवासवत्कृत्वा कुम्भे वै मण्टपस्थले ।  
पूजनं विभवेनैव जपान्तं मूलमन्दिरे । 763 ।  
क्षीराद्यैः पञ्चविंशद्भिः स्नापयेद्ध्रुवकौतुकम्
।  
लेपभित्तिपटस्थस्य पुरस्ताद्भद्रविष्टरे । 764 ।  
कर्मार्चामथवा कूर्चदर्पणे प्रतिबिम्बितम्
।  
संस्नाप्य विधिवत्कुम्भैः स्थापितैरग्रमण्टपे । 765 ।  
उत्सवार्चादिबिम्बानामङ्गानामाश्रयात्मनाम्
।  
तत्रस्थे हवनं कुण्डे शङ्खचक्रादि लक्षणे ।  
मधुक्षीरादिभिः कार्यं सहस्रशतसङ्ख्यया । 767 ।  
कर्मबिम्बं विनान्येषां बिम्बानामङ्गरूपिणाम्
।  
दक्षिणेमण्टपस्याथ शयने कल्पयेन्महत्
। 768 ।  
तिलतण्डुलशालीनां भारैर्वस्त्रादिभिः सह ।  
तदूर्ध्वे शाययेदर्चां विधिवद्बद्धकौतुकाम्
। 769 ।  
सम्पूज्यकम्बळाद्यैश्च छादयेत्तां सितादिभिः ।  
वर्णकैर्मण्डलं कुर्याच्चक्राम्बुरुहभूषितम्
। 770 ।  
यावत्प्रभातसमयं बिम्बस्थस्य समीपतः ।  
देशिको मूलमन्त्रस्य जपेनैव नयेन्निशाम्
। 771 ।  
श्रीपाञ्चरात्रे ईश्वरसंहिता
[[289]] 
प्रभा॑तायां तु शर्वर्यां कृतसन्ध्याविधिर्गुरुः ।  
चतुःस्थानार्चनं कृत्वा पूर्ववत्स्नपनान्वितम्
। 772 ।  
पूर्णाहुत्यादिकं सर्वं विधाय तु यथाविधि
कुण्डस्थं मण्डलस्थञ्च देवं हृदि विसृज्य च । 773 ।  
उद्वास्य द्वारदेवां॑श्च बलिदानपुरस्सरम्
।  
मुहूर्तेशोभने प्राप्ते नववस्त्र परिष्कृतम्
। 774 ।  
सोत्तरीयोपवीतं च कृतकौतुकबन्धनम्
।  
समस्ततत्वविन्यस्तमभ्यर्च्यार्घ्यादिभिः क्रमात्
। 775
तासु स्वहृदयाम्भोजात्पुष्पाञ्जलिपुरस्सरम्
।  
अग्र्राह्यमपरिच्छेद्यममूर्तममलं महत्
। 776 ।  
नित्यशुद्धमनौपम्यं सुसूक्ष्ममचलं स्फुटं

सच्चिद्रूपं त्वसामान्य भास्वरं सुदृढं महत्
। 777 ।  
तेजस्तु सङ्क्रमय्याथ दण्डवत्प्रणिपत्य तु ।  
विनिवेद्य विभोः सर्वं कृतं कर्म द्विजोत्तमाः ! । 778 ।  
उत्थाप्योत्सवबिम्बादीन्
पूर्ववन्मङ्गळैः सह ।  
महाकुम्भं च पुरतो वाहयन्
मूर्तिपादिभिः । 779 ।  
करकास्त्रं स॑मादाय त्वाचार्यः पुरतो व्रजेत्
।  
शलाकामात्रयाऽच्छिन्नधारया सेचयन्
भुवम्
। 780 ।  
प्रादक्षिण्येन धामान्तः प्रवेश्य मुनिपुङ्गवाः ! ।  
महोत्सवोक्तमार्गेण कुम्भप्रोक्षणमाचरेत्
। 781 ।  
द्वारावरणदेवांश्च आलयाश्रय वर्तिनः ।  
खगेशविष्वक्सेनादि परिवारांश्च सर्वशः । 782 ।  
कुम्भावशिष्टतोयेन प्रोक्षयेत्सर्वतः क्रमात्
।  
अवशिष्टं कुम्भतोयं बलिपीठेऽभिषेचयेत्
। 783 ।  
एवं सम्प्रोक्ष्य विधिवत्प्रासादान्तः प्रविश्य च ।  
करस्थं कौतुकं चाथ हृदयेन विसृज्य तु । 784 ।  
गोभूहेमादिकं दत्वा सर्वदोषप्रशान्तये ।  
देवमर्घ्यादिनाभ्यर्च्य हविरन्तं विशेषतः । 785 ।  
ब्राह्मणान्
भोजयेत्पश्चात्
सहस्रं शतमेव वा ।  
सद्यो वा सकलन्त्वेवं कुर्यात्सम्प्रोक्षणं विभोः । 786 ।  
पुष्पाङ्कुरपुरस्कं तु तत्तद्दोषप्रशान्तये ।  
न तिथिर्न च नक्षत्रं कालवेळा न विद्यते । 787 ।  
सद्यस्सम्प्रोक्षणं विप्राः ! निशिवा दिवसेपि वा ।  
प्रायश्चित्तविळम्बे तु कुर्यात्कालनिरीक्षणम्
। 788 ।  
इति सम्प्रोक्षणं प्रोक्तं सर्वञ्चापि द्विजोत्तमाः ! ।  
प्राश्चित्तं तु वै कुर्यात्
सञ्जाते तन्निमित्तके । 789 ।  
तत्तदैवाथ कर्मान्ते विधिनाभ्यन्तरेपि वा ।  
तद्गुरुत्वानुगुण्येन पञ्च सप्त दिनान्तरे । 790 ।  
तदारम्भसमाप्तिर्वा ह्यन्यथा द्विगुणं चरेत्
।  
प्रायश्चित्तं तु सर्वत्र स्वयंव्यक्तादिके स्थले । 791 ।  
अथातः सम्प्रवक्ष्यामि ग्रामशान्ति विधिं द्विजाः! ।  
राज्यक्षोभावसाने च शून्ये ग्रामे च हेतुना । 792 ।  
श्रीपाञ्चरात्रे ईश्वरसंहिता
www.kriyasagaram.in 290
ग्रामे वा वह्निना दग्धे वात्यासारादि दूषिते ।  
पुनः समाहिते रक्तमधुवर्षादिसम्भवे । 793 ।  
ग्रामे बहुब्रह्मवधे तथा गोवधसम्भवे ।  
चण्डाळशबराद्यैस्तु ग्रामे बहुदिनोषिते । 794 ।  
महामार्यादिरोगेण सङ्घातमरणादिके ।  
ग्रामशान्तिं प्रकुर्वीत सर्वदोषप्रशान्तये । 795 ।  
तद्ग्रामे मुनिशार्दूलाः सर्वत्रैकत्र वा क्षितिम्
।  
ख़ात्वा मृदं समुद्धृत्य बहिःप्रक्षिप्य शुद्धया । 796 ।  
सम्पूर्य च समीकृत्य कुशाद्भिः परिमृज्य च ।  
पर्यग्निकरणं विप्रैः कारयित्वा समन्ततः । 797 ।  
संसिच्य गोमयाम्भोभिः पुण्याहोद्घोषपूर्वकम्
।  
पञ्चगव्येन चाभ्युक्ष्य गोगणं तत्र वासयेत्
। 798 ।  
वाचयित्वा महाशान्तिं ब्राह्मणैर्वेदपारगैः ।  
भोजयित्वा द्विजांस्तत्र तेभ्यो दद्यात्तु दक्षिणाम्
। 799
कृत्वैवं स्थलसंशुद्धिं शान्तिं कुर्यादनुक्रमात्
।  
देवगेहपुरोभागे बहिर्द्वारस्य सन्निधौ । 800 ।  
मण्टपङ्कारयेत्पूर्वं चतुर्द्वारादिसंयुतम्
।  
तन्मध्ये वेदिकां कुर्यादूर्ध्वकुण्डसमन्विताम्
। 801 ।  
परितः कल्पयेत्कुण्डानष्टौवा चतुरोपि वा ।  
मध्यकुण्डेपि वा सर्वं होमं कुर्याद्द्विजोत्तमाः । 802 ।  
सर्वांश्च यागसम्भारान्
सम्भृत्य सुसमाहितः ।  
निशामुखे प्रवृत्ते तु कृतस्नानः कृताह्निकः । 803 ।  
देवगेहं समासाद्य ऋत्विग्भिः सह देशिकः ।  
देवदेवं समभ्यर्च्य तदनुज्ञापुरस्सरम्
। 804 ।  
सर्वैः परिजनैः सार्धं यागगेहं प्रविश्य तु ।  
द्वारकुम्भादिकांस्तत्र परिकल्प्य यथाविधि । 805 ।  
वेदिकोर्ध्वे तु कुण्डस्य दक्षिणे करकान्वितम्
।  
महाकुम्भं च विन्यस्य वामे शान्तिघटं न्यसेत्
। 806
करशुद्ध्यादिकं सर्वं कृत्वा हृद्यागपश्चिमम्
।  
पुण्याहं वाचयित्वा तु सम्भारान्
प्रोक्ष्यकृत्स्नशः ।  
द्वारार्चनपुरस्कन्तु महाकुम्भे यथाविधि ।  
अभ्यर्च्य देवमर्घ्याद्यैर्हविरन्तैस्तथास्त्रपम्
। 808 ।  
परितो वासुदेवादीन्
ततः शान्तिघटे द्विजाः! ।  
शान्तिं पुष्टिं च तुष्टिं च तमभ्यर्च्य यथाविधि । 809 ।  
वास्तुदेवगणांश्चापि तत्रैव परिपूजयेत्
।  
तदष्टदिक्षु कुम्भेषु कुमुदादीन्
समर्चयेत्
। 810 ।  
अथोर्ध्वकुण्डे विधिवत्प्रतिष्ठाप्य हुताशनम्
।  
तत्र देवं तु सन्तर्प्य समिद्भिः सप्तभिः क्रमात्
। 811 ।  
अष्टोत्तरसहस्राख्यसङ्ख्यया सघृतैस्तिलैः ।  
तर्पयित्वा तु शान्त्यर्थमुद्धृत्याग्निगणं ततः । 812 ।  
दिक्कुण्डेषु विनिक्षिप्य विदिक्कुण्डेषु च क्रमात्
।  
प्रागादिदिक्षु चतुरो ऋत्विजः सन्निवेश्य तु । 813 ।  
वासुदेवादिभिर्मन्त्रैः समित्सप्तकपूर्वकम्
।  
श्रीपाञ्चरात्रे ईश्वरसंहिता
[[291]] 
सहस्रसङ्ख्यया देवान्
तर्पयेत्सघृतैस्तिलैः । 814 ।  
एवमप्यययोगेन वाय्वादीशावसानकम्
।  
ऋग्वेदाद्यांश्च चतुरह् सन्निवेश्य यथाक्रमम्
। 815 ।  
तैश्चापि वैष्णवैः सूक्तैः शान्तिसूक्तैश्च पावनैः ।  
सहस्रसङ्ख्यया साज्यतिलहोमं तु कारयेत्
। 816 ।  
शान्तिं पुष्टिं च तुष्टिं च वासुदेवगणांस्तथा ।  
कुमुदादिगणांश्चापि मध्यकुण्डे यथाक्रमम्
। 817 ।  
प्रत्येकमष्टाहुतिभिस्तर्पयेद्घृतधारया ।  
ब्रह्मा मरीचिरत्रिश्च विवस्वान्
पृथिवीश्वरः । 818 ।  
चित्रश्चैवापवत्सश्च सन्धिता च सवित्रकः ।  
रुद्रो रुद्रजयश्चैव इन्द्र इन्द्रजयस्तथा । 819 ।  
ईशश्चैवाथ पर्जन्यो जयन्तश्च महेन्द्रकः ।  
भानुः सत्यो भृगुश्चैव अन्तरिक्षश्च पूर्वकः । 820 ।  
अग्निः पूषा कृशो भानुर्गुहः क्षेत्राधिपस्तथा ।  
गन्धर्वो भृङ्गराजश्च मृत्युश्चैव तथान्तकः । 821 ।  
पितृदौवारिकश्चैव सुग्रीवः पुष्पदन्तकः ।  
वरुणश्च भृगोश्चापो यक्षमासमनोजवः । 822 ।  
योगो नागश्च मृत्यन्तो भल्लाटः सोम एव च ।  
अदितिर्वास्तुनाथश्च ग्रामवास्तुगणाः स्मृताः । 823 ।  
एतांस्तु स्वस्वनाम्नैव स्वाहान्तेन हुनेत्क्रमात्
।  
ग्रामाश्रितांस्तथादेवान्
नगराश्रितदेवताः । 824 ।  
भूपालाश्रितदेवांश्च चैत्यप्रासाददेवताः ।  
उद्यानोपवनस्थांश्च पर्वतद्रुमसम्स्थितान्
। 825 ।  
सर्वानभ्यागतान्
देवान्
तर्पयेद्घृतधारया ।  
सम्पाताज्यं तु सङ्गृह्य शान्तिकुम्भे तु सेचयेत्
। 826
कुम्भस्थं देवदेवं तु पुनरभ्यर्च्य देशिकः ।  
गेहादिग्राममध्यान्तं बलिदानं समाचरेत्
। 827 ।  
रात्रिशेषं समाप्याथ प्रभाते देशिकोत्तमः ।  
नित्यकर्माणि निर्वृत्य गत्वा वै यागमन्दिरम्
। 828 ।  
द्वारार्चनपुरस्कन्तु महाकुम्भादिषु स्थितान्
।  
देवानर्घ्यादिभिर्भोगैर्हविरन्तं यजेत्क्रमात्
। 829 ।  
ततस्तु मूर्तिपैः सार्धं मध्यकुण्डादिषु क्रमात्
।  
देवं सन्तर्प्य विधिना पूर्वोक्तेन मुनीश्वराः! । । 830 ।  
पूर्णाहुत्यादिकं सर्वं विधाय च यथाविधि ।  
अग्निमध्यस्थितं देवं विसृज्य स्वहृदि क्रमात्
। 831 ।  
द्वारदेवान्
विसृज्याथ बलिदानपुरस्सरम्
।  
महाकुम्भादिकान्
सर्वान्
वाहयन्मूर्तिपादिभिः । 832
पठद्भिः शान्तिसूक्तानि ब्राह्मणैः सहदेशिकः ।  
शङ्खादिमङ्गळरवैर्घण्टारवसमन्वितैः । 833 ।  
देवगेहं समासाद्य देवमर्घ्यादिभिर्यजेत्
।  
पुंसूक्तेन प्रोक्षयेत्तं महाकुम्भस्थतोयतः । 834 ।  
प्रासादद्वारमारभ्य बलिपीठान्तिमं क्रमात्
।  
श्रीपाञ्चरात्रे ईश्वरसंहिता
www.kriyasagaram.in 292
कुम्भावशिष्टतोयेन प्रोक्षयेत्पूर्ववद्द्विजाः! । 835 ।  
शान्तिकुम्भजलेनाथ शान्तिसूक्तैः समन्ततः ।  
ग्रामं सम्प्रोक्षयेद्विप्राः! सर्वदोषप्रशान्तये । 836 ।  
ततो गेहं समासाद्य सम्पूज्य पुरुषोत्तमम्
।  
महाहविर्निवेद्याथ होमान्तं सर्वमाचरेत्
। 837 ।  
ततस्तु बलिबिम्बं तु यानमारोप्य देशिकः ।  
नित्योत्सव विधानेन यात्रोपकरणैः सह । 838 ।  
द्वारावरणदेवानां बलिं दत्वा विशेषतः ।  
कुमुदादिबलिं दद्याद्ग्रामेपि च यथाविधि । 839 ।  
मूलबिम्बं समभ्यर्च्य प्रणिपत्य क्षमापयेत्
। 840 ।  
गोभूहेमादिकं दद्यात्तत्काले सर्वशान्तये ।  
आचार्य ॠत्विगादींश्च दक्षिणाभिः प्रतोषयेत्
। 841 ।  
ब्राह्मणान्
भोजयेत्पश्चात्सहस्रं शतमेव वा ।  
तेभ्यश्च दक्षिणां दद्याद्राजराष्ट्रसुखावहः । 842 ।  
ग्रामशान्तिविधिस्त्वेष कथितो मुनिपुङ्गवाः! ।  
अथातस्सम्प्रवक्ष्यामि शान्तिहोमविधिक्रमम्
। 843 ।  
सर्वदोषप्रशमनं सर्वाच्छिद्र प्रपूरणम्
।  
सर्वैश्वर्यप्रदं नॄणाण्
सर्वारिष्टविनाशनम्
। 844 ।  
कर्तुःकारयितुःश्चैव प्रजानां वाञ्छितप्रदम्
।  
अतिवृष्टिरनावृष्टौ दुर्भिक्षे रोगसम्भवे । 845 ।  
दुस्स्वप्नादौ दुर्निमित्ते महोत्पातेषु सत्सु च ।  
आराधनाङ्गवैकल्ये गळिते चोत्सवाङ्गके । 846 ।  
प्रतिष्ठास्नपनादीनामङ्गवैकल्य सम्भवे ।  
बिम्बोपकरणादीनामस्पृश्यस्पर्शनादिके । 847 ।  
पूर्वोक्तेषु निमित्तेषु सर्वेषु मुनिपुङ्गवाः । ! ।  
शान्तिहोमं प्रकुर्वीत तत्तद्दोषप्रशान्तये । 848 ।  
प्रासादस्याग्रतो वापि प्रथमावरणादिके ।  
तदर्थं मण्टपं कुर्याच्चतुर्द्वारसमन्वितम्
। 849 ।  
यद्वा पूर्वं कृतो विप्राः! कुत्र चिन्मण्टपादिके ।  
यागार्थमन्दिरे वापि उद्यानोपवनादिषु ।  
द्विहस्तमेकहस्तं वा वृत्तं वा चतुरश्रकम्
। 851 ।  
कुण्डं प्रकल्पयेद्यद्वा स्थण्डिले होममाचरेत्
।  
कुण्डस्य दक्षिणे पार्श्वे धान्यपीठे सलक्षणम्
। 852 ।  
सोपकुम्भं सकरकं महाकुम्भं तु विन्यसेत्
।  
शान्तिकुम्भं च तत्पार्श्वे विन्यस्य तु सलक्षणम्
। 853
कृत्वा मानसयागान्तं करशुद्ध्यादिकं द्विजाः ! ।  
पुण्याहं वाचयित्वाथ सम्भारान्प्रोक्ष्य कृत्स्नशः । 854
अर्घ्यादीन्
परिकल्प्याथ द्वारार्चन पुरस्सरम्
।  
महाकुम्भे योगपीठं परिकल्प्य यथाविधि । 855 ।  
तत्रावाह्य नृसिंहं तु सर्वदोषप्रशान्तिदम्
।  
सकळीकृत्य विधिवल्लयभोगादिकं क्रमात्
। 856 ।  
कृत्वासनादिभिर्भोगैर्हविरन्तं समर्चयेत्
।  
श्रीपाञ्चरात्रे ईश्वरसंहिता
[[293]] 
सुदर्शनं च करके प्रागादिकलशेषु च । 857 ।  
वासुदेवादिकां चेष्ट्वा प्रभवाप्यययोगतः ।  
शान्तिं पुष्टिं च तुष्टिं च शान्तिकुम्भेसमर्चयेत्
। 858  
कुण्डं संस्कृत्य तत्राग्निं प्रतिष्ठाप्य यथाविधि ।  
तत्रापि नृहरिं देवं समावाह्य यथाविधि । 859 ।  
समिद्भिः सप्तभिश्चापि सन्तर्प्याथ स्वमन्त्रतः ।  
विशेषेण हुनेद्दोषशान्त्यर्थं मुनिपुङ्गवाः! । 860 ।  
ओं क्ष्रौं नमश्चेतिमन्त्रसंयुक्तेनादितो द्विजाः! ।  
ओं नमोभगवतेनारसिंहायेत्यनेन तु । 861 ।  
एतद्दोषं जहि जहि स्वाहेत्यन्तेन देशिकः ।  
मध्वाज्यक्षीरसम्मिश्रान्
सफलांस्तु तिलान्
द्विजाः । 862
शतं सहस्रं साष्टं वा यथाशक्त्यथवा हुनेत्
।  
पालाशं खादिरं चैव बिल्वमौदुम्बरं तथा । 863 ।  
अश्वत्थप्लक्षन्यग्रोधमपामार्गमिति द्विजाः! ।  
समिधाष्टकं क्लृप्तं मधुक्षीरान्वितैर्घृतैः । 864 ।  
अष्टाक्षरेण जुहुयात्पृथगष्टोत्तरं शतम्
।  
द्वादशाक्षरेणमन्त्रेण केवलाज्यं हुनेत्तथा । 865 ।  
षडक्षरेण मन्त्रेण तिलं साज्यं हुनेच्छतम्
।  
बीजानि विष्णुगायत्र्या हुत्वा चाष्टोत्तरं शतम्
। 866
चरुं पुरुषसूक्तेन जुहुयाद्देशिकोत्तमः ।  
कृत्वाथ स्विष्टकृद्धोमं प्रायश्चित्ताहुतीस्तथा । 867 ।  
नारसिंहेनमन्त्रेण दद्यात्पूर्णाहुतिं ततः ।  
सम्पाताज्यं समादाय सेचयेत्कुम्भमध्यतः । 868 ।  
पुनः कुम्भे स्थितं देवं समभ्यर्च्य यथाविधि ।  
शान्तिकुम्भं तु संस्पृष्ट्वा ब्राह्मणैः सह देशिकः । 869
नारसिंहेनमन्त्रेण शान्तिसूक्तैश्च मन्त्रयेत्
।    
ततश्च द्वारदेवेभ्यो बलिं दद्याद्यथाविधि । 870 ।  
एवं पूर्वदिने रात्रौ कृत्वा देशिकसत्तमः ।  
परेद्युः प्रातरुत्थाय कृतस्नानः कृताह्निकः । 871 ।  
इष्ट्वा कुम्भस्थितं देवं सन्तर्प्याग्नौ यथाविधि ।  
द्रव्यैः पूर्वोदितैश्चापि अष्टाविंशतिसङ्ख्यया । 872 ।  
पूर्णाहुतिं च कृत्वाथ विसृज्याग्निस्थितं विभुम्
।  
विसृज्य द्वारदेवांश्च बलिदान पुरस्सरम्
। 873 ।  
महाकुम्भं शान्तिकुम्भं वाहयन्
ब्राह्मणैः सह ।  
वेदघोषैर्वाद्यघोषैर्घण्टारव समन्वितैः । 874 ।  
आसाद्य देवसदनं समभ्यर्च्य जगत्प्रभुम्
।  
पुंसूक्तेन महाकुम्भस्ततोयेन प्रोक्षयेद्विभुम्
। 875 ।  
शान्तिकुम्भजलेनाथ देवं वा मन्दिरादिकम्
।  
सर्वोपकरणं वापि दूषितं दोषशान्तये । 876 ।  
प्रोक्षयेच्छान्तिसूक्तेन दोषशान्तिर्भविष्यति ।  
यजमानो गुरुं पश्चात्तोषयेद्दक्षिणादिभिः । 877 ।  
सद्यःकालेपि वा ह्येवं तत्तद्दोषानुसारतः ।  
श्रीपाञ्चरात्रे ईश्वरसंहिता
www.kriyasagaram.in 294
शान्तिहोमं प्रकुर्वीत सर्वदोषप्रशान्तये । । 878। ।  
कुम्भार्चनं विना वापि केवलं होममाचरेत्
।  
महोत्सवाद्युत्सवेषु प्रतिष्ठास्नपनादिके । 879 ।  
तत्तकर्माङ्गभूतेग्नौ शान्तिहोमं समाचरेत्
।  
इति सर्वं समाख्यातं किमन्यच्छ्रोतुमिच्छथ । 880 ।  
इति श्री पाञ्चरात्रे ईश्वरसंहितायां प्रायश्चित्त (जीर्णोद्धार) विधिर्नाम  
एकोन विंशोऽध्यायः ।
