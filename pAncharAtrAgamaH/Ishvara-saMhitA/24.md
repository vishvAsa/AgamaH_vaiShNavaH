+++
title = "२४"

+++

श्रीपाञ्चरात्रे  ईश्वरसंहिता
www.kriyasagaram.in                364
चर्तुींवशोऽध्यायः
24 - मुद्रालक्षणविधिः
नारदः-
अथ मुद्राविधिं वक्ष्ये शृणुध्वं मुनिपुङ्गवाः!।  
मुदं कर्मात्मतत्वानां ददात्यमलयाजिनाम्
। 1 ।  
द्रावयन्ति च दोषाणां बाह्याभ्यन्तरचारिणाम्
।  
तेन मुद्रा समाख्याता कृतस्यापि च मुद्रणात्
। 2 ।  
तस्मात्स्वाभाविकं कृत्वा बन्धं वा मानसं पुरा।  
स्वेन स्वेन तु मन्त्रेण स्मरेद्व्याप्तं सदैव हि । 3 ।  
चैतन्येनानुविद्धो यश्शाखासंघश्च यद्यपि।  
तत्रापि मन्त्रोत्राध्यक्षस्तत्कार्यं संप्रयच्छति । 4 ।  
गन्धादिग्धौ करौ कृत्वा मुद्राबन्धं समाचरेत्
।  
मध्यमानामिकाभ्यां तु द्वन्द्वयुक्तं करद्वयात्
। 5 ।  
पराङ्मुखं च सुस्पष्टं  कृत्वायोज्यं परस्परम्
।  
आमूलान्नखपर्यन्तं  नैरन्तर्येण यत्नतः । 6 ।  
समुत्ताने करतले शेषाश्चांगुलयस्तथा।  
अधरोत्तरयोगेन वामदक्षिणतस्तथा । 7 ।  
तर्जन्यामूर्ध्वतोंगुष्ठे संमुखे संप्रसार्य च।  
निविष्टा हॄदये कार्या मुद्रैषा मुनिपुङ्गवाः । 8 ।  
चातुरात्म्यर्चने योज्या सर्वसिद्धिप्रदायिनी।  
शिष्टौ विकसितौ हस्तौ योज्यौ च मणिबन्धनात्
। 9 ।  
तद्बाहुकूर्परौ द्वौ च नाभौ सम्रोध्य दण्डवत्
।  
ईषद्वै डोळयेत्पश्चादध ऊर्ध्वे तु तौ करौ । 10 ।  
गुप्तिं कॄत्वा तु योज्यैषा मुद्राराधनकर्मणि।  
मूर्तीनां केशवादीनां ततोऽन्यां शृणुत द्विजाः । 11 ।  
श्लेष्य पाणितले द्वे प्राङ्नम्रं कुर्याल्लतागणम्
।  
विमुक्तमन्तरीकृत्य सह्यांगुष्टद्वयेन तु…12 ।  
मणिबन्धद्वयं कुर्यात्सुलग्नमतिनिश्चलम्
।  
करयुग्मं सगर्भंतु सन्धार्य स्वधियाचलम्
। 13 ।  
ऊरुमध्ये निषण्णे तु कुर्याद्वै बाहुकूर्परे।  
गुप्तां कृत्वा प्रयत्नेन बन्धमस्याः समाचरेत्
। 14 ।  
एषा विभवदेवानां मुद्रैका वैभवी द्विजा।  
प्रणवेन प्रयोज्येयं सहस्रांशुसमप्रभा । 15 ।  
विश्वत्रातृनृसिंहस्य मुद्राद्वयमथोच्यते।  
ध्यात्वा त्रेताग्निरूपं तु दक्षिणादंगुलत्रयम्
। 16 ।  
स्पृष्ट्वामूर्ध्वमुखं सैव ज्येष्ठाक्रान्ता कनीयसी।  
अथाखिलाध्वरूपा चाप्यध्वातीतोग्निरूपधृक् । 17 ।  
देवो गुणत्रयातीतस्तथा मार्गत्रयातिगः।  
धर्मैस्थूलतरैर्मुक्तो योयं व्यक्तो धियार्चितः । 18 ।  
परस्परमुखौ श्लिष्टौ शाखाक्रान्तौ परस्परम्
।  
श्रीपाञ्चरात्रे  ईश्वरसंहिता
[[365]] 
किन्तु वै दक्षिणं हस्तमूर्ध्वं चाप्यपरेपरम्
। 19 ।  
अविद्यादळनीह्येषा मुद्रा पूर्वमुदाहृता ।  
ततो हृदादिमन्त्राणां मुद्राषट्कन्तु कथ्यते । 20 ।  
संपुटं हृदयोद्देशे बध्वा हस्तद्वयेन तु।  
निरन्तराभ्यां शाखाभ्यां मुद्रैषा हार्दधीस्मृता । 21 ।  
अङ्गुष्टादि कनिष्टान्तं शाखायुग्मं पृथक् पृथक्।  
सान्तरं सम्पुटादस्मात्कनिष्ठादौ तथा भवेत्
। 22 ।  
शिरश्शिकातनुत्रास्त्रनेत्रमुद्रा यथा क्रमम्
।  
हस्तौ मुकुळितौ कृत्वा न्यसेच्छिरसि मन्त्रतः । 23 ।  
ज्ञेया किरीटमुद्रेयं मार्ताण्डायुतसन्निभा ।  
ततः श्रीवत्समुद्रा तु पद्ममुद्रैव कीर्तिता । 24 ।  
मध्यमानामिका न्यूना मुष्टिवत्पाणिमध्यगा।  
उभयोर्हस्तयोर्विप्र पश्चान्मुष्टिद्वयं तु यत्
। 25 ।  
श्लेषयेत्समरन्ध्रेण तर्जन्यौ द्वे प्रसार्य च।  
ततः संश्लेषयेदग्रादङ्गुष्ठाग्रे नियोजयेत्
। 26 ।  
मध्यतस्तर्जनीभ्यां तु अन्योन्येन क्रमेण तु।  
मुद्रैषा कौस्तुभस्योक्ता मालामुद्रामथो शृणु । 27 ।  
शाखाष्टकं कराभ्यां यदग्रस्तमग्रादपूरतः।  
संश्लक्ष्णं लम्बमानं च उपविष्टोथ वा स्थितः । 28 ।  
कुर्याद्बाहुद्वयम्
विप्र ऊरुमध्यावलंबितम्
।  
मणिबन्धाधौ सम्यङ्मालामुद्रा प्रकीर्तिता । 29 ।  
अङ्गुष्टौ सङ्गतौ लग्नौ अङ्गुळ्यौ विरळास्थिताः।  
पाद्मीह्येषा भवेन्मुद्रा पुष्टिसौभाग्यदायिका । 30 ।  
मुष्टिना ग्राहयेद्वामंगुष्टं दक्षिणेन तु।  
अंगुळीर्वामहस्तात्तु दक्षिणस्योपरि न्यसेत्
। 31 ।  
वामतर्जनिकाग्रं तुय्
अंगुष्ठाग्रं च दक्षिणात्
।  
परस्परं संमुखं तु सुश्लिष्टं विनियोजयेत्
। 32 ।  
शङ्खस्यैषा भवेन्मुद्रा उत्तानात्तु यथा स्थिता।  
स्पष्टौ प्रसारितौ हस्तौ परस्पनियोजितौ । 33 ।  
भ्रमणाच्चक्रवत्तौ तु चक्रमुद्रेति कीर्तिता।  
नाशिनी सर्वदुःखानां मुद्राणां भेदिनीपरा । 34 ।  
बध्वा मुष्टिं दक्षिणेन वामांगुष्ठस्य मूर्धनि।  
कृत्वैवं दर्शयेदेषा कौमोदक्यास्सुशोभना । 35 ।  
गदामुद्रेति विख्याता दोषसैन्यप्रमर्दिनी।  
प्रसार्य वाममुत्तानां अङ्गुळ्यो विरळस्थिताः । 36 ।  
कार्यास्त्वाकुञ्चिता प्रान्तादंगुष्ठं सेतुवद्भवेत्
।  
संमुखं तासु संलग्नं करशाखासु मध्यतः । 37 ।  
हृत्संमुखात्तु बध्नीयाच्छक्तिमुद्रां सुखप्रदाम्
।  
प्रादिशिन्यादितो विद्धि कनिष्ठान्तं श्रियादिषु । 38 ।  
प्रसार्य संहितं कृत्वा पुरा पाणिद्वयं द्विज।  
अनाममूलदेशाभ्या मंगुष्ठाग्रद्वयं न्यसेत्
। 39 ।  
अधोमुखं तु पतितं मणिबन्धस्य सम्मुखम्
।  
श्रीपाञ्चरात्रे  ईश्वरसंहिता
www.kriyasagaram.in                366
सुस्पष्टमुच्छ्रितं लग्नं पुच्छवत्कन्यसायुगम्
। 40 ।  
पक्षिराजस्य मुद्रैषा केवलस्य महात्मनः।  
सामान्या सर्वमन्त्राणामेका मुद्रांजलिः स्मृता । 41 ।  
स्वेन स्वेन तु मन्त्रेण संयुक्तां तां प्रयोजयेत्
।  
दक्षे करतले रक्तपङ्कजे भास्करं स्मरन्
। 42 ।  
द्रव्याणि संस्पृशेत्तेन मुद्रैषा दहनात्मिका।  
वामहस्ततले श्वेतपङ्कजे शशिनं स्मरन्
। 43 ।  
द्रव्याणि संस्पृशेत्तेन मुद्रैषाप्यायनात्मिका।  
ग्रथितौ द्वौ करौ कृत्वा सुश्लिष्टौ चाप्यधोमुखौ । 44 कनीयसौ
तदंगुष्टौ सुश्लेषेण नियोज्य च।  
मध्यमांगुळियुग्मं तु अन्योन्यकरपृष्टगम्
। 45 ।  
विक्षिप्तानामिकायुग्मं तर्जनीयुगळं तथा।  
मुद्रैषा कामधेन्वाक्या सर्वेच्छा परिपूरणी । 46 ।  
अथ चासनमन्त्राणां मुद्राबन्धस्तु वक्ष्यते।  
अधोमुखस्य वामस्य अनामा तर्जनी उभे । 47 ।  
आकुञ्च्य पृष्ठलग्ने तु मध्यमायां तु संस्थिते।  
तयोरधस्तान्मध्याभ्यामृज्वां कुर्यादधोमुखाम्
। 48 ।  
कनिष्ठिका तु सांगुष्ठा कार्या सुप्रसुता मुने।  
अनन्तासनमुद्रेयं मन्त्रेनास्यायतो द्विज! । 49 ।  
सर्वं जगदिदं ह्येषा क्रोडीकृत्य च वर्तते।  
करद्वयमसंलग्ने कृत्वा तदनु योजयेत्
। 50 ।  
मुखे मुखं तर्जनीभ्यां न मुञ्चेदथ मध्ययोः।  
कुर्यात्तादृग्विढं बन्धं तं त्यक्त्वानामिकाद्वये । 51 ।  
उपसंहृत्य तं चापि द्वे कनिष्ठे नियोजयेत्
।  
प्रत्येकबन्धे संलग्नमंगुष्ठयुगळं न्यसेत्
। 52 ।  
धर्मादेश्चाप्यधर्मादेरिदं मुद्रा चतुष्टयम्
।  
तदूर्ध्वस्य पद्मस्य प्रागुक्ता मन्त्रयोगतः । 53 ।  
दक्षिणस्यतु हस्तस्य तर्जन्यङ्गुष्ठमेळनम्
।  
कृत्वा तदनु तद्बन्धं विकास्य च शनैश्शनैः । 54 ।  
समुत्थानं पृथक्कुर्याच्छाखासंघं पृथक् स्थितम्
।  
धामत्रयस्यमुद्रैषा गणेशादेस्तथोच्यते । 55 ।  
वामहस्तकनिष्ठाद्यास्तिस्रस्स्वतल मध्यगाः।  
तासामंगुष्ठतः पृष्ठे तर्जनी प्रोन्नता भवेत्
। 56 ।  
नासावंशप्रदेशस्था ततो दक्षिणपाणिना।  
अंगुली त्रितयेनैव मुष्टिं बध्वा तु पूर्ववत्
। 57 ।  
तर्जनीं द्विगुणीकृत्य अंगुष्टाग्रे नियोजयेत्
।  
प्रोद्यतो दक्षिणोबाहुश्चक्रक्षेपे यथोद्यतः । 58 ।  
विष्वक्सेनस्य मुद्रैषा विश्वबन्धनिकर्तनी ।  
संमुखौ सम्पुटीकृत्य द्वौ हस्तौ सम्प्रसारितौ । 59 ।  
विनियोज्यौ ललाटाग्रे शिरसावनतेन तु।  
गुर्वादित्रितयस्यैषा मुद्रा चेतःप्रसादिनी । 60 ।  
करद्वयं समुत्तानं नाभिदेशे नियोजयेत्
।  
वामस्य दक्षिणं पृष्ठे मुद्रैषा सिद्धिसन्ततेः । 61।  
श्रीपाञ्चरात्रे  ईश्वरसंहिता
[[367]] 
तदन्येषाम्
तु सर्वेषां स्यादञ्जलिर्द्विजाः।  
तथैव परिवाराणां द्वारावरणवासिनाम्
। 62 ।  
स्वमन्त्रयुक्ता चान्येषामर्चितानां यथा क्रमम्
।  
पुनः पुनः प्रयोक्तव्या हार्द्रधीश्शिरसा सह । 63 ।  
पद्माकारौ करौ कृत्वा अंगुष्ठे च कनिष्ठके।  
संमील्य चाग्रदेशात्तु कर्णिकेव यथा द्विजाः । 64 ।  
तर्जन्यादित्रयं शेषमूर्ध्वगं च करद्वयात्
।  
अंसलग्नं तु निक्षिप्य मुद्राग्नेः संप्रकीर्तिता । 65 ।  
किञ्चिदाकुञ्चयद्धस्तं दक्षिणं हृदयोपमम्
।  
अंगुष्ठौ विरळौ स्पष्ठौ मुद्रा ह्यावाहने स्मृता । 66 ।  
उत्तानौ संहतौ पाणी कृत्वांगुष्ठद्वयेन तु।  
स्वां स्वां कनिष्ठां विसृजेदेषा सन्निधिमुद्रिका । 67 ।  
अनामयोर्मध्यमयोः कुर्यादुन्मार्जनं ततः।  
संस्तम्भसन्निरोधौ च द्वौ कृते भवतस्तथा । 68 ।  
पाणिभ्यामंजलिं कुर्यादीषद्विकसितं द्विजाः।  
एषा सांमुख्यमुद्रा हि संमुखीकुरुते विभुम्
। 69 ।  
खड्गाधारसमाकारौ विरळांगुळिका उभौ।  
अंगुष्ठौ दण्डवत्कृत्वा मुष्टिबन्धं शनैश्शनैः । 70 ।  
कुर्यात्कनिष्ठिकादिभ्यो मुद्रैषा स्याद्विसर्जने।  
अनेन विधिना मुद्रां यो बध्नाति विधानवित्
। 71 ।  
तेनेदं मुद्रितं विश्वं पुनर्भवति सिद्धिदम्
।  
अथ प्रागुक्त मन्त्राणां ध्यानं वक्ष्ये क्रमाद्द्विजाः! । 72  
प्रथमं त्वेकमूर्तेर्वै शृणुध्वं ध्यानमुत्तमम्
।  
ध्येयः परो जगन्नाथो देवोनन्तसमन्वितः । 73 ।  
वरदाभयदेनैव शंखचक्राङ्कितेन तु।  
त्रैलोक्योद्धृतदक्षेण युक्तः पाणिद्वयेन तु । 74 ।  
शान्तः संवित्स्वरूपस्तु भक्तानुग्रहकाम्यया।  
अनौपम्येन वपुषा ह्यमूर्तोमूर्तताङ्गतः । 75 ।  
विश्वमाप्यायन्कान्त्या पूर्णेन्द्वयुततुल्यया।  
रश्मिभिर्भास्करो यद्वत्समुद्र इव वीचिभिः । 76 ।  
स्वमूर्तिभिरमुक्ताभिरच्युतादिभिरन्वितः।  
दीप्तिमद्भिरमूर्तैस्तु सुधाकल्लोलसंकुलः । 77 ।  
पूर्ण आभरणैः सर्वैर्निर्विकारांघ्रिविग्रहः।  
ततः सुषुप्तिव्यूहस्य वक्ष्ये ध्यानमनुत्तमम्
। 78 ।  
वेदकत्वेन भगवान्
ब्रह्मसंवलिताकृतिः।  
स्तम्भवत्कर्णिकामध्ये स्थित्वा वेद्यत्वमेति च । 79 ।  
स्वयमेवोपकाराय कर्मिणां ब्रह्मयाजिनाम्
।  
प्राग्भागादुत्तरं यावद्गुणभेदेन ला॑ङ्गलिन्
। 80 ।  
विभजत्यात्मनान्मानं वासुदेवः परः प्रभुः।  
अनुज्झितस्वरूपस्तु प्राग्भागे षड्गुणात्मना । 81 ।  
बलसंवलितेनैव ज्ञानेनास्तेऽथ दक्षिणे।  
ऐश्वर्येण च वीर्येण प्रत्यग्भागे प्रतिष्ठितः । 82 ।  
श्रीपाञ्चरात्रे  ईश्वरसंहिता
www.kriyasagaram.in                368
तेजश्शक्त्यात्मना सौम्ये संस्थितः परमेश्वरः।  
यद्यद्रूपो भगवान्
व्यूहात्मा गुणलक्षणः । 83 ।  
अत्रापि पूर्वमेवोक्तं रूष्
(प)मस्योपचर्यते।  
किं तु द्वितीयमूर्तेर्वै शुभे पाणितलद्वये । 84 ।  
स्फुटो रेखामयः शंखं सुव्यक्तं लाङ्गलं महत्
।  
रम्येषुणा तृतीयस्य दक्षिणश्चिह्नितः करः । 85 ।  
तुर्यस्यासिवरेणैव शङ्ख आभ्यां करद्वये।  
अवाङ्मुखः करवशादूर्ध्ववक्त्रः स्वभावतः । 86 ।  
एतावता लक्षणेन व्यक्तिभावं गतेन च।  
भावस्थितिं निबध्नाति व्यूहेस्मिन्
साधकस्य तु । 87  
सादृश्यात्षड्गुणत्वाच्च समत्वाच्च विशेषतः।  
शान्तवन्निष्क्रयत्वाच्च न भेदो विद्यते यतः । 88 ।  
गुणद्वयद्वयेनैव यद्यप्युक्तः पुरा मया।  
एकैकं भगवद्रूपं मुख्यवृत्या तथापि हि । 89 ।  
चतुष्कमवशिष्टं यद्गुणानां समवस्थितम्
।  
यद्भजेतानुवृत्तिं च एकैकस्य च सर्वदा । 90 ।  
स्वप्नव्यूहध्यानमथ शृणुध्वं मुनिसत्तमाः।  
येनात्मा स्वप्न एवात्मा कर्मिणामनुकम्पया । 91 ।  
क्रमेण व्यक्ततां नीतो वाग्वर्णकमलोपरि।  
अभिन्नपूर्णषाड्गुण्यविभवेनोपबृंहितः । 92।  
भाभिः सितादिभिर्दीप्तमभिन्नाभिर्निरन्तरम्
।  
अवलोक्यामलन्देवमुदितत्वेन तेजसा । 93 ।  
कर्णिकाग्रं समाश्रित्य दिव्यं मन्त्रतनुं पुनः।  
पश्येत्स्वयं स्वशक्त्या वै कालेनालक्ष्यमूर्तिना । 94 ।  
संहरन्तं च तद्रूपं व्यक्तं पूर्वोक्तलक्षणम्
।  
एवं मन्त्रमयं देहमुपसंहृत्य लाङ्गलिन्
! । 95 ।  
आमूलात्कर्णिकाग्रं च सम्पूर्यास्ते स्वतेजसा।  
ब्रह्मायूपस्वरूपेण त्वाक्रम्य स्वं महामते! । 96 ।  
सौम्य मूर्तिचतुष्कन्तु सर्वदिक्प्रसृतं च यत्
।  
प्राच्यां सितेन वपुषा सूर्यकान्त्यधिकेन तु । 97 ।  
व्यक्तिन्मभ्येति भगवान्
वासुदैवात्मना स्वयम्
।  
पद्मरागसमानेन तेजसा तदनन्तरम्
। 98 ।  
उदेति दक्षिणस्यां वै प्रभुः सङ्कर्षणात्मना।  
वर्मांशुरश्मिसन्तप्त शतधामाधिकेन तु । 99 ।  
रूपेण पश्चिमस्यां च व्यक्तं प्रद्युम्नसंज्ञया।  
शरद्गगनसंकाशवर्णेन परमेश्वरः । 100 ।  
समास्त उत्तरस्यां चाप्यनिरुद्धात्मना ततः।  
संस्थान आदिमूर्तिर्वै सर्वेषां तु समं स्मृतम्
। 101 ।  
सूर्यकोटिप्रभा सर्वे तेजसा कमलेक्षण!।  
दन्तज्योत्स्नवितानैस्तु प्रकटीकृतदिङ्मुखाः । 102 ।  
पूर्णचन्द्रायुताकारा मुक्ताहाराद्यलंकृताः।  
लसत्पीयूषसदृशैः स्वाम्बरैः स्रग्वरैर्युताः । 103 ।  
श्रीपाञ्चरात्रे  ईश्वरसंहिता
[[369]] 
वरायुधोद्यतकराः स्वकैश्चिह्नैरनुज्झिताः।  
लेखोत्थितैस्तु कल्हारैः पादपत्रतलाङ्किताः । 104 ।  
निमग्नजनसन्ताप शमनव्यपृताननाः।  
करुणापूर्णहृदया जगदुद्धारणोद्यताः । 105 ।  
स्वदेहतेजस्संभूत ज्वालामण्डलमद्यगाः।  
एवमेवैष भगवान्
सन्तर्प्य प्राक्प्रयोगतः । 106 ।  
एकैकेन तु भागेन प्रभवेन क्रमेण तु।  
पुनरेवानिरुद्धादि प्राङ्मूर्त्यन्तं महामते! । 107 ।  
क्रमान्निरन्तरैर्भोगैरभ्यर्च्यः परमेश्वरः।  
प्रणवद्वितयेनैव बुद्ध्या तु सुविशुद्धया । 108 ।  
अप्ययाख्येन विधिना हृद्यागनिरतैर्बुधैः।  
ततस्तु जाग्रद्व्यूहस्य वक्ष्ये ध्यानक्रमं द्विजाः । 109 ।  
अनन्तसरसि क्षार्णे विश्रान्तं यन्महामते!।  
अकाराक्षरमूलं तु नित्यं सर्वाश्रयाम्बुजम्
। 110 ।  
अकाराक्षरनाळं तु शेषसर्वार्णपल्लवम्
।  
दिगष्टकं समाश्रित्य यत्तु तिष्ठति चक्रवत्
। 111 ।  
तत्पत्रमध्ये भगवान्
जाग्रत्संज्ञे पदे त्वथ।  
यष्टव्यो भावनीयश्च यथा तदधुनोच्यते । 112 ।  
परःप्रणवबीजेन संपूर्णः स्वेन तेजसा।  
स्थितस्त्वाकर्णिकोर्ध्वा च केसरान्तर्निरीक्ष्य च । 113।  
ततः प्रणवपूर्वं तु ब्रह्मबीजचतुष्टयात्
।  
कदम्बपुष्प संदृश्यान्
मरीचिशतसंकुलात्
। 114 ।  
दिक्क्रमेणोदितं ध्यायेद्विभोर्मूर्तिचतुष्टयम्
।  
सुव्यक्तलक्षणं मान्त्रं विभवेनावृतं बहिः । 115 ।  
स्फुलिङ्गकणतुल्येन समुद्भूतेन वै परात्
।  
वाचकान्तर्निविष्टेन व्यक्ततामागतेन च । 116 ।  
तत्राद्यं भगवद्रूपं हिमकुन्देन्दु कान्तिमत्
।  
चतुर्भुजं सौम्यवक्त्रं पुण्डरीकनिभेक्षणम्
। 117 ।  
पीतकौशेयवसनम्
सुवर्णध्वजशोभितम्
।  
मुख्यदक्षिणहस्तेन भीतानामभयप्रदम्
। 118 ।  
विद्याकोशस्तु वामेन संगृहीतश्च शंखराट्।  
पृष्टगे ह्यपरस्मिंस्तु प्रोद्यतं दक्षिणोत्वरि । 119 ।  
तथाविधे गदा वामे निषण्णा वसुधातले।  
सिन्दूरशिखराकारमेकवक्त्रं चतुर्भुजम्
। 120 ।  
अतसी पुष्पसंकाश वासोभृत्ताललांछितम्
।  
मुख्येन पाणियुग्मेन तुल्यामाद्यस्य वै विभो । 121 ।  
सीरं तच्चक्रहस्तेस्य मुसलं तु गदाकरे।  
प्रावृण्णिशासमुदित खद्योतचयदीधिति । 122 ।  
रक्तकौशेयवसनं मकरध्वजशोभितम्
।  
एकवक्त्रं चतुर्बाहुं तृतीयं परमेश्वरम्
। 123 ।  
मुख्यहस्तद्वयं चास्य प्राद्वद्ध्येयं महामते! ।  
वामेपरस्मिन्
शार्ङ्गं च दक्षिणे भानपंचकम्
। 124 ।  
श्रीपाञ्चरात्रे  ईश्वरसंहिता
www.kriyasagaram.in                370
अञ्जनाद्रिप्रतीकाशं सुसितांबरवेष्टितम्
।  
चतुर्भुजम्
विशालाक्षम्
मृगलांछनभूषितम्
। 125 ।  
आदिवत्पाणियुगळामाद्यमस्यापि कीर्तितम्
।  
दक्षिणादिक्रमेणाथ द्वाभ्यां वै खड्गखेटकौ । 126 ।  
वनमालाधरास्सर्वे श्रीवत्सकृतलक्षणाः।  
शोभिताः कौस्तुभेनैव रत्नराजेन वक्षसि । 127 ।  
किरीटमकुटैः रम्यैः हारकेयूर नूपुरैः।  
ललाटतिलकैश्चित्रैः स्फुरन्मकरकुण्डलैः । 128 ।  
स्रग्वरैर्विविधैर्माल्यैः कर्पूराद्यैर्विलेपनैः।  
रम्यैरलंकृताश्चैव भावनीयाः सदैव हि । 129 ।  
पुनरप्यययोगेन प्रागुदङ्मध्यमेदळे।  
सितकृष्णेन वपुषा अनिरुद्धं स्मरेत्प्रभुम्
। 130 ।  
उदक्पश्चिम मध्यस्ते प्रद्युम्नं भावयेच्छदे।  
रूपेण कृष्णपीतेन अप्ययावसरेतु वै । 131 ।  
प्रत्यग्दक्षिण मध्यस्ते पीतरक्ते वपुर्धरम्
।  
स्मरेत्संकर्षणं देवं प्रतिस्रोतः क्रियाविधौ । 132 ।  
मध्ये प्राग्दक्षिणस्यां च सितरक्तेन तेजसा।  
वासुदेवो जगन्नाथो भावनीयो महामते! । 133 ।  
अथ शुद्धाशयत्वेन स्फटिकोपलवद्विभुः।  
स्थानभेदं समासाद्य सचकान्तिद्वयात्तु वै । 134 ।  
गृह्णातिशबलं रूपम्
उपसंहारलक्षणम्
।  
अभेदेनादिमूर्तिर्वै संस्थितं वटबीजवत्
। 135 ।  
सर्वक्रियाविनिर्मुक्तममूर्तं परमार्थतः।  
चातुरात्म्यम्
तदाद्यं वै शुद्धस्तंविन्मयं महत्
। 136 ।  
वह्न्यर्केन्दुसहस्राभ मानन्दस्पन्दलक्षणम्
।  
बीजं सर्वक्रियाणां यद्विकल्पमानं यथास्पदम्
। 137 ।  
चातुरात्म्यं तु तद्विद्धि द्वितीयममलेक्षण!।  
नित्यं नित्याकृतिधरं तेजसा सूर्यवर्चसम्
। 138 ।  
भिन्नं सितादिभेदेन ऊर्ध्वाधः संस्थितेन च।  
कैवल्यभोगफलदं भवबीजजयङ्करम्
। 139 ।  
चतुरात्म्यं तृतीयं तु सुधासन्दोहसुन्दरम्
।  
स्थित्युत्पत्तिप्रळयकृत्
सर्वोप्करणान्वितम्
। 140 ।  
प्रकृतिं स्वामधिष्टाय समुदेत्यस्थितमेपि च।  
चतुर्थं विद्धि तद्यस्य विश्वं तिष्ठति शासनात्
। 141 ।  
यत्तत्सितादिकंरूपं चतुर्था यत्कृते युगे।  
रक्ताद्यं सितनिष्ठं च त्रेतायां हि महामते । 142 ।  
पीतं कृष्णं सितम्
रक्तं संप्राप्ते द्वापरेयुगे।  
कलौकृष्णं सितं रक्तं पीतं चानुक्रमेण तु । 143 ।  
युगसन्ध्याचतुष्के तु बिभर्ति परमेश्वरः।  
विभिन्नमूर्तिसामान्यं रूपं यत्तन्निबोध मे। 144 ।  
पीतरक्तम्
कृतान्ते तु रक्तपीतमतः परम्
।  
पीतकृष्णं च तदनु कृष्णशुक्लमनन्तरम्
। 145, ।  
श्रीपाञ्चरात्रे  ईश्वरसंहिता
[[371]] 
भेदः प्रागुदितैर्ज्ञेयः आयुधाम्बरलांछनैः।  
समत्वादन्यथा केन विभागोत्रावधार्यते । 146 ।  
ततस्तु केशवादीनां ध्यानं वक्ष्ये मुनीश्वराः!।  
सर्वगम्
परमं ज्योतिरमूर्तममलं हि यत्
। 147 ।  
स एव वासुदेवेति मत्वा सम्यग्यजेत्ततः।  
चेतसामृतसङ्काशैः पुष्पाद्यैरखिलैः प्रभुम्
। 148 ।  
पश्चात्तममलन्धाम ध्यायेन्मूर्तमनश्वरम्
।  
श्रोणीतटार्पितकरं सानुकम्पमनूपमम्
। 149 ।  
दक्षिणेन तु हस्तेन भक्तानामभयप्रदम्
।  
पुष्पाभरणवस्त्राड्यं शङ्खचक्रद्वयान्वितम्
। 150 ।  
ततः तस्मात्तु वै धाम्नो युगपन्निःसृतम्
स्मरेत्
।  
महत्स्फुलिङ्गसंकाशं समूहं सततोदितम्
। 151 ।  
तेनचाक्रमरबृन्दं समाक्रान्तं च भावयेत्
।  
अथ प्रत्येकतेजोंशादुद्भूतं भावयेत्
क्रमात्
। 152 ।  
त्रयं त्रयं सिताद्यं च केशवाद्यं चतुर्भुजम्
।  
दक्षिणोत्तरपाणिभ्यां पृष्ठतः केशवादिषु । 153 ।  
युग्मं युग्मं परिज्ञेयं क्रमेणोर्ध्वगतं त्विदम्
।  
शंखचक्रे कजं विद्या सा च शंखो गदांबुजम्
। 154 ।  
तच्छंखः कजं विद्या चक्रं चक्रं गदा गदा ।  
शंखचक्रं कजं पद्मं चक्रं शंखस्ततो गदा । 155 ।  
तद्वद्भूयोग्रसंस्थाभ्या मधरस्थं द्वयं द्वयम्
।  
ज्ञेयं दामोदरान्तानां द्वादशानामिदं शृणु । 156 ।  
पद्मं गदा ध्वनिश्चक्रं तत्पद्मो हेतिराट्
ध्वनि।  
गदा चक्रं च तद्विद्या पद्मं शंखंश्च सांबुजम्
। 157 ।  
गदा पद्म गदाशङ्खः स विद्यांबुरुहं त्वरि।  
भूयोधामगणात्तस्मात्
संस्मरेन्निःसृतं महत्
। 158 ।  
केशवादि विभागेन श्रियाद्यं च त्रयं त्रयम्
।  
कमलादित्रयेणैव त्वन्योन्यत्वेन लांछितम्
। 159 ।  
बद्धपद्मासनस्थं च दिग्विदिक्षु च संमुखम्
।  
संवीजयत्तु विनयाच्चामरेण सितेन च । 160 ।  
देवीद्वादशकं चैव तासां रूपमथोच्यते।  
पूर्णचंद्राननाः सर्वाः सर्वर्तु कुसुमान्विताः । 161 ।  
सर्वलक्षणसंपूर्णाः सर्वाभरणभूषिताः।  
विद्रुमाभं त्रयं त्वाद्यमपरं चंपकप्रभुम्
। 162 ।  
प्रियंगुमञ्जरीश्यामं त्रितीयं देवतात्रयम्
।  
चतुर्थं त्रितयं ध्यायेज्जातिपुष्पसमप्रभम्
। 163 ।  
आद्यायां कमलं पाणावन्यस्यां हेतिराट् करे।  
शङ्खं ध्यायेत्त्रितीयस्यामेवं ध्यायेत्त्रिषु त्रिषु । 164 ।  
ततो विभवदेवानां ध्यानं वक्ष्ये द्विजोत्तमाः!।  
वैभवीयो महाबुद्धेः! देवतानिचयो महान्
! । 165 ।  
य उक्तस्ते मया पूर्वमेकैकं विद्धितं त्रिधा।  
चतुर्णां युगसंधीनां युगानां च तथैव हि । 166 ।  
श्रीपाञ्चरात्रे  ईश्वरसंहिता
www.kriyasagaram.in                372
विश्वविप्लवदोषाणाम्
विनाशाय समुद्यतम्
।  
सितरक्तादिरूपेण ज्वलदस्त्रकराङ्कितम्
। 167 ।  
कार्यारंभे तथा मध्ये ह्यवसाने तु सर्वदा।  
संदत्ते रूपमात्मीय एक एवत्वनेकधा । 168 ।  
श्रेयसे सर्वलोकानां स्थूलं तत्कामरूपधृक्।  
अनुद्यतेन वपुषा कुन्देंदुधवळेन च । 169 ।  
वीरासनादिना चैव स्थितं मुदितमानसम्
।  
लीलाविद्रुत सर्वास्त्रं सौम्यवक्त्रमनाकुलम्
। 170 ।  
धियादोषगणं सर्वं ध्वंसयन्तं च मोक्षिणाम्
।  
तद्व्यक्तं शान्त संज्ञं च रूपं रूपवतां वर! । 171 ।  
प्रकाशयति सन्मार्गं समाधि निरतात्मनाम्
।  
तेजोमयं यत्तद्रूपं वैभवं शान्तसंज्ञकम्
। 172 ।  
उपासकानां भक्तानां सर्वे सर्वफलप्रदाः।  
विशाखयूपो भगवान्
! स्वयं विश्व सिसृक्षया । 173 ।  
अध्यक्षेणस्वरूपेण समुदेत्येक एव हि।  
महिमानं तु निश्शेषं शुद्धं संवित्पुरस्सरम्
। 174 ।  
आदायाऽऽद्यपदस्तस्य चातुरात्म्यस्य वै विभोः।  
तथा चाधारभूयिष्ठं देवानां चेष्टितं हि यत्
। 175 ।  
सितादयःकान्तयो याःश्र्यादिकं च महामते!।  
सलांछनं वैभवीयं सायुधं बीजमेव तु । 176 ।  
ज्ञानाद्यं गुणषट्कं च तदुक्ताः शक्तयोऽखिलाः।  
अणिमाद्यष्टकं चैव स्थित्युत्पत्तिलयोदयाः । 177 ।  
शक्तिःसा चातुरात्मीयात्वैश्वरीत्यभिधीयते।  
यथार्ककिरणत्रातं त्यक्त्वा तेजः कणोमहान्
। 178 ।  
स्वकारणं विना सर्वमापूरयति गोचरम्
।  
स्वातन्त्यात्परिपूर्णत्वात्तद्वत्स परमेश्वरः । 179 ।  
विहाय वासुदेवाद्यं मूर्तिशाखाचतुष्टयम्
।  
वैभवीयस्य यूधस्य पतित्वेनावतिष्ठते । 180 ।  
संभूतिस्थितिसंहार भोहकैवल्यलक्षणम्
।  
प्रेरयन्वै धिया चक्रं पंचारमिदमुत्तमम्
। 181 ।  
स्मर्तव्यस्व पदस्थः स स्वबीजेनामलात्मना।  
आमूर्धतोंघ्रिपर्यन्तं तद्धियं गात्रमण्डलम्
। 182 ।  
रत्नवद्वैभवीयस्तु बीजैर्भाव्यमलंकृतम्
।  
क्रमादुच्चार्यमानस्थैरमृतौघेन पूर्ववत्
। 183 ।  
पूजनात्परमेशत्वमचिरादेव यच्छति।  
इत्येवमादिः सर्वेषाम्
भाविनां परमेश्वरः । 184 ।  
स्थितोऽन्तर्यामिभावेन रूपमासाद्य निष्कळम्
।  
आप्ताकामः स भगवान्
स्वव्यापारवशेन तु । 185 ।  
स्वांशक्तिमवलंब्यास्ते पद्मनाभात्मना पुनः।  
धरांबुहुतभुग्वात मूलनाळदळोदरे । 186 ।  
चतुःतत्वमये पद्मे गगणैकार्णवोदरे।  
मानसेऽनन्तशयने दिव्यबोधतनुर्विभुः । 187 ।  
श्रीपाञ्चरात्रे  ईश्वरसंहिता
[[373]] 
सहस्रांशु सहस्राभ उत्तानस्थो हि लीलया।  
ततो विविध रत्नाभे मायीयेनाभिपुष्करे । 188। ’
प्रोद्वहं स्ववीर्येण विद्यां सामर्थ्यविग्रहाम्
।  
मूर्तैर्ध्वजादिकैः सर्वैरावृतस्तत्परायणैः । 189 ।  
अनन्तचेष्टस्य विभोरित्येवं त्वीश्वरात्मनः।  
लोकापवर्गदं रूपं शान्तं व्यक्तं च वैभवम्
। 190 ।  
प्राग्वत्तुर्यपादावस्थं स्मरेद्धृत्कमलांबरे ।  
दिशो दश द्योतयन्तं नानागात्ररुहैश्चितम्
। 191 ।  
सौम्यं द्विरष्टवर्षं च राजीवदळलोचनम्
।  
भचक्रचक्रधृग्देवं गदादेहं तथैव च । 192 ।  
शक्तिमाधारसंज्ञां च प्रोद्वहन्तं स्मरेद्धृवम्
।  
स्थितो यः स्तम्भभूतस्तु अस्मिन्
वै विश्वमन्दिरे 193।  
नभोऽनिलात्मनाचैव भूमिकाभिन्नलक्षणे।  
इत्येवं मुख्यपूर्वाणां ध्रुवान्तानां प्रकीर्तितम्
। 194 ।  
शेषादीनां च शेषाणामिदानीमवधारय।  
ध्यानं पाताळनिलयपर्यन्तानां यथास्थितम्
। 195 ।  
एक एव जगन्नाथ स्वरूपाद्यैस्तु शक्तिभिः।  
नानात्वेनाप्यनन्तो यो भक्तानुग्रहकाम्यया । 196 ।  
तस्याभिमानिकं रूपं शृणु सर्वेश्वरस्य तु।  
तुहिनाचलसंकाशं पूर्णचन्द्रसमाननम्
। 197 ।  
स्वमणिव्यञ्जितेनैव युक्तं फणगणेन तु।  
प्रोद्वहन्तं हलं चक्रमपसव्यद्वयेन तु । 198 ।  
वामहस्तद्वयेनैव शङ्खं मुसलमेव च।  
नित्यसन्निहितं शेषशक्तिं सर्वज्ञमच्युतम्
। 199 ।  
मनस्यन्तर्मुखानां यत्कर्मिणां पूरयेच्च तत्
।  
शक्तीशोप्यथ सञ्जिन्त्यः पुण्डरीकनिभेक्षणः । 200 ।  
इच्छारूपधरश्चैव सौम्यः प्रहसिताननः।  
व्यक्तये च फलादीनां भक्तानामनुकम्पया । 201 ।  
पिण्डयन्
स्वांघ्रियुग्मेन वसुधां च करद्वयम्
।  
युगानुसारिकान्तिश्च चतुर्वक्त्रश्चतुर्भुजः । 202 ।  
मूर्तचक्रगदाहस्त स्वमूर्ताच्चाम्बुजाङ्कितः।  
शमं नयति सन्तापं कमलेनेन्दुकान्तिना । 203 ।  
नानामन्त्रमयीं विद्यां व्यञ्जयत्यमलात्मनाम्
।  
सम्यग्वाक्पतिना चैव कम्बुना शब्दमूर्तिना । 204 ।  
आज्ञाप्रतीक्षकेनैव गदाचक्रद्वयेन तु।  
प्रेरितेन हिनस्त्याशु साधुसन्तापकारिणम्
। 205 ।  
नारसिंहेनवक्त्रेण भवभीतिविघातकृत्
।  
पुष्णाति सर्वभूतानि वाराहेणाऽमृतात्मना । 206 ।  
कुरुते पश्चिमस्थाने कापिलेनोपसंहृतिम्
।  
भक्तिश्रद्धापराणाम्
च स्मृतमात्रे सदैव हि । 207 ।  
हृन्मध्ये गगने भूमौ वह्निमध्ये जलान्तरे।  
चतुर्णां ब्राह्मणादीनां स्वयमेवाऽनुकम्पया । 208 ।  
श्रीपाञ्चरात्रे  ईश्वरसंहिता
www.kriyasagaram.in                374
चातुरात्म्येन रूपेण चतुर्धा व्यक्तिमेति च।  
आत्मतुल्येन देहेन शङ्खपद्माङ्कितेन तु । 209 ।  
मूर्तिमद्भिर्हलाद्यैस्तु युक्तेन वदनैर्विना।  
वर्णानुरूपवर्णेन समेनाप्यसमेन तु । 210 ।  
अन्योन्यानुगतेनैव पूर्वोद्दिष्टेन नान्यथा।  
प्रळयानलसूर्याभः स्मर्तव्यो मधुसूदनः । 211 ।  
अष्टबाहुर्विशालांसो प्यग्निष्टोमकराङ्कितः।  
शंखचक्रधरश्चैव बाणाकार्मुकधृक्तथा । 212 ।  
रजस्तमोभ्यां मूर्ताभ्यां संप्रवृत्तिनिवृत्तये।  
कर्णिपीठनिविष्टं च ध्येयं पाणियुगं विभोः । 213 ।  
विद्याधिदेवं भगवन्
! चतुर्वक्त्रं चतुर्भुजम्
।  
लम्बकूर्चं जटादण्डकमण्डल्वक्षसूत्रिणम्
। 214 ।  
फुल्लरक्ताम्भुजाभासं श्वेतपद्मकराङ्कितम्
।  
शृतीॠगाद्या वक्त्रेभ्यः प्रोद्गिरन्तमतः स्मरेत्
। 215 ।  
निर्धूमाङ्गारवर्णाभं शंखपद्माक्षसूत्रिणम्
।  
फुल्लरक्तांशुविभवं देवताध्यात्मसूत्रकम्
। 216 ।  
ध्यायेदभयपाणिन्तं कपिलं तेजसां निधिम्
।  
येऽन्तः सर्वेश्वरो देवः साक्षीभूतो व्यवस्थितः । 217 ।  
स्फटिकोपलवद्भावान्
स्वशक्त्याऽर्थान्
बिभर्ति च।  
अविद्याविकृतानां तु भक्तानां सत्पदाप्तये । 218 ।  
तमनादिं जगन्नाथं बहिःस्थूलतरात्मना।  
द्यावापृथिव्योरन्तस्थं विश्वरूपमतः स्मरेत्
। 219 ।  
अनेकवक्त्रांघ्रिनयन मनेकितकराङ्कितम्
।  
यद्यप्यनेकवदनमनेकभुजभूषितम्
। 220 ।  
तथापि वै त्रयस्त्रिंशद्वदनैर्विविधैर्युतम्
।  
चतुरम्याधिकैर्दिव्यैश्चत्वारिंशन्महाभुजैः । 221 ।  
ब्रह्मरुद्रेन्द्रदक्षार्क चन्द्रसिद्धास्तथा श्रुतिः।  
पौरुषस्य तु वक्त्रस्य चोर्ध्ववक्त्रस्थितास्त्वमी । 222  
पिशाचाग्निमरुच्छैल द्वीपगन्धर्व वारिभिः।  
वक्त्रैरूध्वस्थितैर्ध्यायेर्दक्षिणं वदनं विभोः । 223 ।  
पाताळदिङ्महामेघ लोकराशिगृहोत्थितैः।  
वक्त्रैस्तारसमेतैस्तु ध्यायेद्वक्त्रं तु पश्चिमम्
। 224 ।  
यक्षान्तकाम्बुनागाद्यैर्वसुनक्षत्रगोगणैः।  
वक्त्रैर्वाराहवक्त्रोर्ध्वं ध्यायेच्चैवमतश्शुभैः । 225 ।  
पद्माद्यं चातुरात्मीयमन्त्राणां दशकं महत्
।  
प्रोच्छितं हि सुवर्णाद्यं तल्लाञ्छनचतुष्टयम्
। 226 ।  
लोके शास्त्राष्टकं चैव पुस्तकं चाक्षसूत्रकम्
।  
दर्वीकमण्डलुं हैममभयं हि वरान्वितम्
। 227 ।  
दर्भाजिनं ततश्छत्रं सशुभं चामरं सितम्
।  
स्रुक्स्रुवौ चापि कलशौ वेदिर्वह्निसमन्विता । 228 ।  
चन्द्रार्कमण्डले पूर्णे नागेन्द्रो मणिदर्पणः।  
पुष्पस्रग्व्यजनं दिव्यं विश्वपत्रलता तथा । 229 ।  
श्रीपाञ्चरात्रे  ईश्वरसंहिता
[[375]] 
स्मर्तव्यास्तु भुजेष्वस्य विभोः संस्थानकैः समैः।  
यथोदितक्रमेणैव व्यत्ययो न भवेद्यथा । 230 ।  
भाभिर्नानाप्रकाराभिर्देहोत्थाभिरिदं जगत्
।  
भासयन्तं जगन्नाथं स्मरेद्धृत्कमलादिषु । 231 ।  
हंसमूर्तिमथात्मानं ज्ञानयज्ञभुजं स्मरेत्
।  
कुन्देन्दुस्रग्विकान्तिं च हेमतुण्डम्
महातनुम्
। 232 ।  
रजस्तमोंघ्रिं सत्व्सत्वं विग्रहम्
परमेश्वरम्
।  
धर्मीधर्मेक्षणे ध्यायेदग्नीषोमात्मकेन तु । 233 ।  
दक्षिणोत्तरसंस्थेन पक्षयुग्मेन राजितम्
।  
बहिःस्थमेवोदकस्थं काञ्जनाचलसन्निभम्
। 234 ।  
ध्यात्वार्चयेत्तु विधिवद्धंसविग्रहमच्युतम्
।  
बहिर्द्रव्यमयस्त्वेकः सामान्येनैकलक्षणम्
। 235 ।  
सम्यङ्निर्वर्णितः स्वर्गं पूर्वमिच्छति चार्थिनाम्
।  
अन्तर्वेद्यां चतुर्धा यस्त्वेक एव महामखम्
। 236 ।  
तपोयाग जपध्यान स्वरूपः शश्वदेव हि।  
याजिनामपवर्गं तु विदधाति समापनात्
। 237 ।  
तं यज्ञपुरुषं ब्रह्म वासुदेवमजं हरिम्
।  
ध्यायेद्वै सूकरात्मानमञ्जनाद्रि समप्रभम्
। 238 ।  
यज्ञाङ्गचिह्निताङ्घ्रिं च महाव्याहृतिदंष्ट्रिणम्
।  
भूर्भुवस्स्वशरीरं च शब्दब्रह्मैकमानसम्
। 239 ।  
निर्णुदन्तं प्रपन्नानामविद्यापङ्कमञ्जसा।  
वैद्येन पोत्रप्रान्तेन त्वक्षयेनाऽमलेन च । 240 ।  
वासनावासितानां च जीवानां भवशान्तये।  
महाविभूतिर्भगवान्
पूर्णषाड्गुण्यविग्रहः । 241 ।  
स्वकाच्छान्ततराद्ब्रह्मतत्वादादाय चाऽञ्जलिम्
।  
करोति सेचनं दोषदग्धानां च स्वतेजसा । 242 ।  
स्थूलरूपेण तमजं बहिराराधनान्विधौ।  
आध्मातं वायुना यद्वन्निर्धूमाङ्गारपर्वतम्
। 243 ।  
ध्यायेत्तद्वन्म॑हादीपं  वाजिवक्त्रमलाञ्छनम्
।  
बद्धब्रह्माञ्जलीकस्थं द्रवत्कनकलोचनम्
। 244 ।  
घोणाग्रेणाहरन्तं च त्रैलोक्योत्थं जलेन्धनम्
।  
कृत्वा तद्भस्मसात्सम्यक् फूत्कुर्वन्तं मुखेन तु । 245।  
धर्मं सामान्यममलमनादिनिधनं विभुम्
।  
दुर्लभं यत्प्रबुद्धानां तत्प्रसादधिया विना । 246 ।  
तस्य स्थूलतरं रूपं श्रुणु तत्प्राप्तये परम्
।  
तुहिनाचलसङ्काशं सौम्यवक्त्रं चतुर्भुजम्
। 247 ।  
कामार्थावुद्वहन्तं च शङ्खपद्मच्छलेन तु।  
साधुमार्गे स्थितानां तु संयच्छन्तं धिया च तौ । 248 ।  
सिताक्षमालागर्भं तु वरपाणिमतः स्मरेत्
।  
वाङ्मयं निखिलं यस्य वस्तुजातमनश्वरम्
। 249 ।  
शक्तित्वेन स्वभावस्थचिद्रूपस्यामितद्युतेः।  
वरवाजिमुखं ध्यायेदथ वागीश्वरं प्रभुम्
। 250।  
श्रीपाञ्चरात्रे  ईश्वरसंहिता
www.kriyasagaram.in                376
सूर्यकान्तादिसङ्काशमनेकभुज भूषितम्
।  
कमलं चाक्षसूत्रं च वेदिं त्रेताग्नि भूषितम्
। 251 ।  
साज्यधारौ स्रुक्स्रुवौ तु विष्टरं सोमसंयुतम्
।  
दर्भाजिनं मेखलांश्चाप्यपसव्येषु षट्समी । 252 ।  
स्मरेद्वामकरेष्वस्य पुस्तकं शंखमेव च।  
दण्डं कमण्डलुं दर्वीमेकस्मिस्त्रितयं करे । 253 ।  
पूर्णं ग्राम्यैस्तथाऽऽअरण्यैश्चरुबीजैस्तु पञ्चमे।  
स्रङ्ममूलपात्रैस्तु यज्ञद्रव्यैः सदक्षिणैः । 254 ।  
सर्वाश्रमोपकरणैर्युक्तं च सभाजनम्
।  
ध्येयस्य भुज षष्टे वृत्तं मूर्तै ऋगादिभिः । 255 ।  
वेदाङ्गैरुपवेदैस्तु संस्कारैः समखैस्तथा।  
विकारवसुधाधारे ह्यभावे तु गुणोदधौ । 256 ।  
स्वशक्तिभावितं कृत्वा मनः पूर्वं चतुष्टयम्
।  
प्रकृत्यन्तः समास्ते यः सर्वज्ञः पुरुषात्मना । 257 ।  
निषण्णं भोगिशय्यायां तपनीयरुचिं स्मरेत्
।  
देवमर्णवशय्याख्यं मूर्तैश्चक्रादिकैर्वृतम्
। 258 ।  
लक्ष्म्या संवाह्यमानं च समाक्रान्तं च निद्रया।  
वीज्यमानं हि वै प्रीत्या गीयमानं हि विद्यया । 259 ।  
कूर्मात्मा कूर्मवद्देवो ध्यातव्यस्त्वथ लाङ्गलिन्
!।  
द्रवत्कनकवर्णाभस्वसामर्थ्यजलाश्रयः । 260 ।  
शक्त्यादिककलाद्वन्द्व द्वितयांघ्रिः सनातनः।  
शान्त्यादिककलाड्यश्च प्रोद्गिरंस्तु श्रुतित्रयम्
। 261 ।  
अतसीपुष्पसंकाशः शङ्खचक्रगदाधरः।  
मखोपकरणाङ्गश्च निमग्नोद्धारणक्षमः । 262 ।  
स्वशक्तिविभवाधारमिच्छाज्ञान क्रियार्चिषम्
।  
नानाविशेषविज्ञानस्फुलिङ्गोर्मिसदोदितम्
। 263 ।  
दारयन्तं स्थितं हार्दमनूनं मोहमुल्बणम्
।  
नदन्नादमनाख्येयं तमजं परमेश्वरम्
। 264 ।  
सन्तप्तकनकाभं च ध्यायेद्देवं नृकेसरिम्
।  
ज्वलदग्निस्फुलिङ्गाभिः स्वदेहोत्थाभिरावृतम्
। 265  
रथाङ्गशंखधातारं ब्रह्ममूर्तसुभीषणम्
।  
सत्सत्वकरजश्रेणी दीप्तेनोभयपाणिना । 266 ।  
संयच्छन्तं धिया सम्यग्भविनां साभयंपरम्
।  
अमृताध्मातमेघाभममृताहरणं विभुम्
। 267 ।  
पीताम्बरधरं ध्यायेदेकवक्त्रं चतुर्भुजम्
।  
श्रोणीतटार्पितकरं शङ्खचक्रविभूषितम्
। 268 ।  
मध्यतो दक्षिणेनैव वहन्तं गिरिरूपधृक्।  
शुद्धज्ञानानुविद्धं च कर्मसम्भवभीतिहम्
। 269 ।  
दिशन्तं स्वधिया सम्यग्भक्तानां भक्तवत्सलम्
।  
मायामथितदुग्धाब्धिं क्षोभयित्वा प्रकाशितम्
। 270 ।  
अमृतं क्षुतृषादीनां प्रतिपक्षमनामयम्
।  
एवं चानश्वरं भाव्यं मायाख्यार्णवमध्यगम्
। 271 ।  
श्रीपाञ्चरात्रे  ईश्वरसंहिता
[[377]] 
आत्मामृतमनौपम्यमहरध्वंस कर्मणा।  
ध्यायेत्कमलगर्भाभं देवदेवं श्रियःपतिम्
। 272 ।  
कमलालयहेतीश विभूषितकरद्वयम्
।  
द्वयं देवीपरिणये लीलयैव समर्पणम्
। 273 ।  
प्रकाशयन्ननादित्वमात्मना प्रकृतेः सह।  
मत्करैरनुविद्धेयं प्रकृतेः प्रकृतेरहम्
। 274 ।  
यतोहमाश्रयश्चास्य मूर्तिमध्ये तदात्मिका।  
यामालंब्य सुखेनैव दुस्तरं हि गुणोदधिम्
। 275 ।  
निस्तरन्त्यचिरेणैव व्यक्तध्यानपरायणाः।  
मदविह्वलनेत्रञ्च देवमुद्भिन्नयौवनम्
। 276 ।  
फुल्लरक्तांबुजाभास मत्यजन्तं निजांस्मृतिम्
।  
त्रैलोक्यविस्मयकरं कान्ताकृतिधरं स्मरेत्
। 277 ।  
आनन्दामृतसंपूर्णवदनेनेन्दुकान्तिना।  
कलशाकृतिरूपेण करस्थेन विराजितम्
। 278 ।  
लीलाकटाक्षवाग्बाणैस्सूदयन्तं सुरद्विषम्
।  
द्विरेफपटलाक्रान्त सहकारलताकरम्
। 279 ।  
कलामूर्त्यभिधानात्मा राहुसंज्ञोऽतिभीषणः।  
मूर्तामूर्तेन रूपेण सग्रसत्यनिशं किल । 280 ।  
अग्नीषोम मयीं र्मूींत कर्मिणामुपकारिणीम्
।  
येऽन्तःप्राणादिरूपेण चन्द्रादित्यात्मना बहिः । 281 ।  
स्थितस्तद्विजयेऽध्यक्ष स्सत्यध्यानरतात्मनाम्
।  
निष्पन्दबोधभावेन तन्तु व्यक्तं स्मरेद्बहिः । 282 ।  
नीलनीरदवर्णाभं पद्मप्त्रनिभेक्षण।  
मध्याह्नभास्कराकारं द्वादशारकरोद्यतम्
। 283 ।  
श्रोणीतटनिविष्टेन वामहस्तेन लीलया।  
ध्रियमाणं गदां गुर्वीं निषण्णाम्
धरणीत्यले । 284 ।  
अविद्याख्या च यो नेमिः कालचक्रस्य दुर्धरा।  
सामायीमं समाश्रित्य विग्रहं विधुनेति च । 285 ।  
जपयज्ञ क्रियादीनां तामसेन बलेन च।  
ध्यायेत्तत्प्रसरघ्नं च देवं राजोपलद्युतिम्
। 286 ।  
विज्ञानरश्मिभिर्दीप्तं सत्सत्वगरुडासनम्
।  
नानास्त्ररूपभूतात्मा सद्विद्याभुजभूषितम्
। 287 ।  
चक्रं खड्गं गदां बाणमङ्कुशं कुन्तमेव च।  
षट्सु दक्षिणहस्तेषु शक्तिं चापं च कार्मुकम्
। 288,।  
मुसलं मुद्गरं भीमं खेटकं वामबाहुषु।  
देव आम्रदळाभश्च संस्मार्यः पारिजातजित्
। 289 ।  
आक्लिष्टकर्मा देवेश स्त्वनेकाद्भुतविक्रमः।  
प्रबन्धप्रतिपन्नानां भक्तानामपि देहिनाम्
। 290 ।  
यो बोधभूमौ संरूढो ह्यनित्यश्चानुरञ्जकः।  
न्यग्रोधविटपाकारोऽअप्यविद्याबन्धलक्षणः । 291 ।  
कर्मवृक्षस्सुविततो मोहमायाफलावृतः।  
तदुत्पाटनसिद्ध्यर्थ मनुग्राह्यं जनं सदा । 292 ।  
श्रीपाञ्चरात्रे  ईश्वरसंहिता
www.kriyasagaram.in                378
आविश्याऽऽस्तेंशमात्रेण कृपया स जगत्प्रभुः।  
स विवेकात्मना भूत्वा ज्ञानबाहुवितानधृक् । 293 ।  
ऐश्वर्यधर्मवैराग्यशमस्य स्थितिशक्तिधृक्।  
आदाय संयमास्त्रौघं नियमास्त्रगणं तथा । 294 ।  
इन्द्रियारिगणं जित्वा कर्मिणां दोषदो हि यः।  
यदस्य सुरजिद्रूपं तद्द्वादशभुजं स्मरेत्
। 295 ।  
दिव्यमाल्यांबरधरं दिव्याभरणभूषितम्
।  
चतुर्वक्त्रं सुनयनं वामोत्सङ्गार्पितप्रियम्
। 296 ।  
खड्गं चक्रगदाबाणं मुसलं च तरूत्तमम्
।  
षट्सु दक्षिणहस्तेषु शङ्खमङ्कुशकार्मुकम्
। 297 ।  
छत्रं च फणभृत्पाशं विभोर्वामभुजेष्वमी।  
षष्टेनालिङ्गिता देवी सारविन्देन बाहुना । 298 ।  
तदंसलग्नकरया देव्या तच्चिन्तयाऽनिशम्
।  
संवीज्यमानं विनयाच्चामरेण सितेन तम्
। 299 ।  
लोकनाथं विशालाक्षं सर्वदेवनमस्कॄतम्
।  
वरसिंहासनारूढं ध्यानोन्मीलित लोचनम्
। 300 ।  
पद्मासनेनोपविष्टं पद्मगर्भोपमद्युतिम्
।  
करुणाविष्टबुद्धिं च शङ्खपद्मकराङ्कितम्
। 301 ।  
ज्ञानवैराग्यसद्धर्ममार्गत्रय निदर्शकम्
।  
संस्मरेदथ दत्ताख्यम्
ज्ञानमूर्तिमलेपकम्
। 302 ।  
मनस्यमूनि देवानां समाधिनिरतात्मनाम्
।  
ईषल्लब्धरसानां च ब्रह्ममार्गानुसारिणाम्
। 303 ।  
स्वप्रभानिकरेणैव भासयन्तं च सत्पथम्
।  
मनसा सह वायूना मागतिप्रतिषेधकृत्
। 304 ।  
श्रुतीनामागमानां च व्यापाराणां तथैव च।   
वर्णानामाश्रमाणां चाऽप्याचाराणां तथैव च । 305 ।  
वर्णानामाश्रमाणां च परिरक्षक एव हि।  
मानसैकार्णवान्तस्थे निष्कम्पे बुद्धिपादपे । 306 ।  
अभिधानलताड्ये त्वप्युपरिस्थमनुस्मरेत्
।  
प्रावृड्
गिरिमिव श्यामं तेजसा ज्वलनोपमम्
। 307 ।  
ध्वंसकृद्विघ्नजालस्य निद्राऽऽलस्यचयस्य यः।  
उत्कृष्टद्विजरूपेण विकसत्पद्मरूपिणा । 308 ।  
स एव द्विभुजो ध्येयः दण्डदर्भाक्षसूत्रधृक्।  
दन्तज्योत्स्नाजिताज्ञानं न्यग्रोधशयनं विभुम्
। 309 ।  
निषण्णमीषदुत्तानं द्विभुजं शिशुरूपिणम्
।  
एवमेव निरस्तास्त्रं शान्तानिद्रारसस्थितम्
। 310 ।  
अनुज्झितस्वभावं च योगमायाबलेन च।  
त्यजन्तमाहरन्तं च श्वासोच्छ्वासद्वयेन तु । 311 ।  
आब्रह्मभुवनं सर्वं कर्मप्राधानिकं हि यत्
।  
अपौरुषेण रूपेण संवृतावयवात्मना । 312 ।  
स्वमायाजलमध्यस्थ मध्यमक्षथ संस्मरेत्
।  
ज्ञानादिगुणबृन्देन पक्षभूतेन भूषितम्
। 313 ।  
श्रीपाञ्चरात्रे  ईश्वरसंहिता
[[379]] 
स्वोत्थसन्निस्सृतं ब्रह्म एकशृङ्गविराजितम्
।  
कल्पावसानसमये वहन्तं चैव चिन्तयेत्
। 314 ।  
नौरूपां विततां क्षोणीं प्रजापतिगणान्विताम्
।  
मुक्ताफलनिभेनैव वपुषा निर्मलेन च । 315 ।  
अनिमीलितनेत्रस्सन्मीनात्मा भगवानथ।  
यो नित्यं भवभीतानां बुधानां कृपया स्वयम्
। 316 ।  
हृत्स्थे नियमदण्डेन मार्ताण्डायुतसन्निभः।  
जित्वा ज्ञानबलं भीममिन्द्रियारिगणान्वितम्
। 317 ।  
संयच्छत्यचिराद्ब्रह्म नन्दनं सत्सुखाय च।  
ध्यायेत्तमेव ह्रस्वाङ्गं श्यामं पद्मदळेक्षणम्
। 318 ।  
अन्तर्निविष्टभुवनं जटावल्कलभूषितम्
।  
छत्रं तद्वामहस्तेन दण्डमन्यत्र वैणवम्
। 319 ।  
आक्रम्य जाग्रदादित्यसूर्येन्दु हुतभुक्प्रभान्
।  
तिष्ठत्यनन्तो भावांस्तुर्याख्याश्चिद्विभूति धृक् । 320
संप्रेरयन्ननिच्छातस्स्वपदादमृतप्रभाम्
।  
आह्लादजननीं शक्तिं कर्मिणां भवितात्मनाम्
। 321 ।  
त्रैलोक्यपूरकं ध्यायेत्तमेव हरितद्युतिम्
।  
नानामुद्रास्त्रयुक्ते तु भुजबृन्देन भूषितम्
। 322 ।  
खेगतेगं त्रिदण्डेन वहन्तमरिसूदनम्
।  
द्युसिन्धुं सद्वैजयन्तीं देवानां च जयार्थिनाम्
। 323 ।  
खड्गचक्रगदादण्ड बाणाङ्कुशसमुद्गराः।  
शक्तिः परशुशैलेन्द्रः दश दक्षभुजेष्वमी । 324 ।  
शंखतोमरशार्ङ्गं च पाशशूलमहीरुहाः।  
कुशिलं क्षुरिका चैव लाङ्गलं मुसलं महत्
। 325 ।  
वामहस्तेष्वमी ध्येया अन्ये मुद्रान्विता दश।  
भयविस्मयहृद्वेणी कर्णग्रहणलक्षणम्
। 326 ।  
ध्येया मुद्रा विभोः पञ्च सर्वे तु करपञ्चके।  
वराख्यं भूतिसंज्ञां च युक्ताभ्यां सभयां तु वै । 327 ।  
गोपनीं दक्ष हस्तेषु तत्संख्येषु च च सम्स्मरेत्
।  
जगत्सूत्रं सहाक्षैस्तु येनोत्तमामतात्मना । 328 ।  
गुणषट्कस्वरूपेण पूर्वोक्ताकृतिभिर्विना।  
स्मर्तव्यस्स चतुर्धा वै लाञ्छनास्त्रविवर्जितः । 329 ।  
सर्वदा परिरक्षांस्तु जपपूर्वं चतुष्टयम्
।  
योगक्रियातपोन्तं च सद्विभूत्यपवर्गदम्
। 330 ।  
नराद्यः कृष्णनिष्ठश्च पृथगेकत्रवेच्छया।  
नरं तत्र प्रवाळाभमर्धोन्मीलितलोचनम्
। 331 ।  
अन्तर्निविष्टभावं च शब्दब्रह्मैकमानसम्
।  
यदोमलक्षणं मन्त्रे लपमानमलक्षणम्
। 332 ।  
स्फाटिकेनाक्षसूत्रेण करस्थेन च शोभितम्
।  
गणयन्नक्षसूत्रीयानावर्तान्
वामपाणिना । 333 ।  
अथ नारायणं देवं ध्यायेत्कुमुदपाण्डरम्
।  
बद्धब्रह्मांजलिं शान्तं हृत्पद्मार्पितमानसम्
। 334 ।  
युञ्जानं च स्वमात्मानं परस्मिन्नव्यये पदे।  
श्रीपाञ्चरात्रे  ईश्वरसंहिता
www.kriyasagaram.in                380
कमण्डलुकरं ध्यायेत्काञ्चनाभमतो हरिम्
। 335 ।  
विष्टराविष्टपाणिंच क्रियाकाण्डप्रदर्शकम्
।  
पठन्तमनिशं शास्त्रं पञ्चरात्रपुरस्सरम्
। 336 ।  
कृष्णमिन्दीवरश्याममूर्ध्वबाहुं जटाधरम्
।  
पादेनैकेन तिष्ठन्तमाहरन्तञ्च मारुतम्
। 337 ।  
एकत्रिषड्द्विषड्रात्र्याद्यतिकृच्छ्रपरायणम्
।  
पक्षमासोपवासाश्च दिशन्तमनुचिन्तयेत्
। 338 ।  
कृष्णाजिनोत्तरीयाश्च सर्वे काषायधारिणः।  
ब्रह्मलिङ्गधरास्सर्वे सर्वे ब्रह्मपरायणः । 339 ।  
मुख्यकर्मपरिक्रान्तास्साधूनां प्रेरणाय च।  
कालानुकूलमाश्रित्य सर्वे सर्वे परायणाः । 340 ।  
असङ्गशत्या भगवान्
सकुठाराभिधानया।  
छिनत्ति बन्धमूलान्
यः कर्मवृक्षांस्तु कर्मिणाम्
। 341 तमेव
द्विभुजं ध्यायेत्
उदयादित्यवर्चसम्
।  
कृष्णैनचर्मवसनं सत्कुठारकरांकितम्
। 342 ।  
दशेन्द्रियाननं घोऱं यो मनोरजनीचरम्
।  
विवेकशरजालेन शमं नयति योगिनाम्
। 343 ।  
ध्येयस्स एव विश्वात्मा सतोयजलदप्रभः।  
रक्तराजीवनयनः धनुश्शरकरांकितः । 344 ।  
वाग्देवं मण्डलं यो वै स्वरूपद्युतिलक्षणम्
।  
स्वयं स्वोत्थं विभजति त्रिधा पश्यन्ति पूर्वकम्
। 345  
बोधमारुतहृत्पूर्वस्थानेष्वभ्युदितं क्रमात्
।  
स्मर्तव्यस्सोपि भगवानतसीकुसुमाद्युतिः । 346 ।  
वहन्तौ वामहस्तेन सर्वशास्त्रार्थपुस्तकम्
।  
दक्षिणेन तु शास्त्रार्थमादिशंश्च यथास्थितम्
। 347 ।  
युगानुसारिभेदानामखेदजननाय च।  
विभजं तु चतुर्था वै वेदमेकं त्रिकालवित्
। 348 ।  
दानधर्मरतानाञ्च यागयज्ञानुयाजिनाम्
।  
तपस्स्वाध्यायसक्तानां मुक्तानामपुनर्भवात्
। 349 ।  
संरक्षणाय योग्यत्व विज्ञानव्यक्तयेपि च।  
समुदेति जगन्नाथस्तेषां हृत्कमलेवनेः । 350 ।  
मनोवाजिनमाक्रम्य त्वदायात्मगुणायुधान्
।  
नूनमुत्पाटयत्याशु जन्मान्तरशतोत्थितम्
। 351 ।  
वैषंयं वासननाजालं शुद्धविज्ञानसिद्धये।  
ध्यायेद्वराश्वगं तं वै तनुत्रावृतविग्रहम्
। 352 ।  
सितोष्णीषललाटञ्च नातिदीर्घजटाधरम्
।  
द्रवत्कनकवर्णाभ मिषुधिद्वयमध्यगम्
। 353 ।  
शरचापकरव्यग्रखड्ग कुन्तकुठारिणम्
।  
यज्ञाध्ययनदानादि परिरक्षन्तमेव हि । 354 ।  
शान्तयन्तमवर्णाना मधर्मनिरतात्मनाम्
।  
सर्वतत्वाश्रयं तत्वं सर्वशक्तिमयं विभुम्
। 355 ।  
सर्वेन्द्रियगुणाभासं सर्वेन्द्रियविवर्जितम्
।  
निश्शेषभुवनानां च ध्यातव्यं तदधः स्थितम्
। 356 ।  
श्रीपाञ्चरात्रे  ईश्वरसंहिता
[[381]] 
अनन्तशयनारूढम्
कल्पान्तहुतभुग्प्रभम्
।  
ज्वलज्ज्वालावळीयुक्तं ज्वलनांशुविवेष्टितम्
। 357 ।  
चक्राद्यायुध बृन्देन मूर्तेन परिवारितम्
।  
स्थितांघ्रिदेशतोलक्ष्मीश्चिता दक्षिणतो विभोः । 358 ।  
मूर्धदेशगता निद्रा पुष्टिस्तद्वामतस्थिता।  
प्रधानदेवताध्यानमिदमुक्तं समासतः । 359 ।  
यत्
ज्ञात्वा विनिवर्तन्ते जन्ममृत्युजरारुजः।  
नास्त्रैर्वस्त्रैर्ध्वनैर्येषां व्यक्तिर्व्यक्ता जगत्त्रये । 360 ।  
तेपि लांछनबृन्दैस्तु धारयन्त्यंघ्रिगोचरे।  
लालाटे चाङ्कपट्टे तु पृष्ठे पाणितलद्वये । 361 ।  
तनूरुहद्वये मूर्ध्नि कर्मिणां प्रतिपत्तये।  
अपि सम्सारिणो जन्तोः स्वभावाद्वैष्णवस्य च । 362 ।  
नजहात्यच्युतम्
लिङ्गं किं पुनर्विभवाकृतेः।  
सर्वेषां कर्मचारित्वं यदुक्तं वै मया पुरा । 363 ।  
तदंघ्रिभुजवर्णास्य बृहन्मध्यानुलक्षणः।  
एकाद्यनेकसम्ख्यञ्च दृश्यम्
सर्वत्र सर्वदा । 364 ।  
न त्वन्यरूपता कार्या करणम्
कामरूपता।  
यस्मादस्मिन्
पृथग्भूतो व्यापारो विश्वमन्दिरे । 365 ।  
देवानां स्थितिसम्हारसृष्टिकाले स्वकं स्वकम्
।  
सत्येवं नियमे सिद्धे तथापि भगवद्वशात्
। 366 ।  
चातुरात्म्यसमूहात्तु यत्पद्मदळभूस्थितम्
।  
तथा विभवदेवानां मध्यात्पद्मदळेक्षणम्
। 367 ।  
एकस्त्वनुग्रहार्थं तु शक्त्यात्मा भावितात्मनाम्
।  
बिभर्ति बहुभेदोत्थं रूपं सद्वाहनस्थितम्
। 368 ।  
यदनुस्मरणाद्ध्यानादर्चनादचिरात्पुमान्
।  
प्राप्नोति मनसोऽभीष्टम्
तन्मे निगदतः शृणु । 369 ।  
सत्यस्सुपर्णो गरुडस्तार्क्ष्यस्तु विहगेश्वरः।  
पञ्चात्मकस्य प्राणस्य विकारास्त्वेक पञ्चधा । 370  
आचांघ्रिगोचरात्सर्वे यस्य देहस्तु पौरुषः।  
द्विभुजस्तुहिनाभश्च स सत्यः प्राणदैवतः । 371 ।  
सुपर्णः पद्मरागाभः निर्मलः स्वर्णलोचनः।  
गरुडः काञ्चनाभस्तु कुटिलभ्रूरुणेक्षणः।  372 ।  
केकराक्षस्तु तार्क्ष्यो वै प्रावृड्जलदसन्निभः ।   
द्रवत्कनकनेत्रस्तु शबलाभस्तु पञ्चम । 373 ।  
चतुर्भुजा स्सुपर्णाद्या सौम्यरूपा स्त्वनाकुला।  
पतत्रिचरणा सर्वे पक्षमण्डलमण्डिताः । 374 ।  
लम्बोदरास्सुपीनाङ्गाः कुण्डलाद्यैस्तु भूषिताः।  
कुटिलभ्रूसुवृत्ताक्षा वक्रतुण्डाःस्मिताननाः । 375 ।  
अपानादि समीराणामाधिपत्येन सम्स्थिताः।  
महाबलामहाकाया रक्ततुण्डोऽत्र पञ्चमः । 376 ।  
आधेयचरणाधस्थ सव्य आद्यस्य वै करः।  
दक्षिणश्चाक्षसूत्रेण सुसितेन च भासितः । 377 ।  
श्रीपाञ्चरात्रे  ईश्वरसंहिता
www.kriyasagaram.in                382
एवमेव सुपर्णस्य परिज्ञेयं भुजद्वयम्
।  
नाभ्युद्देशी परे वाम उत्तानस्तु सविस्मयः । 378 ।  
पुष्पस्तबकसंपूर्ण ऊर्ध्ववक्त्रस्तु दक्षिणः।  
गरुडस्य द्वयं विद्धि हृद्देशेऽञ्जलिरूपिणम्
। 379 ।  
तत्रैव सम्पुटाकार चतुर्थस्य करद्वयम्
।  
दक्षिणेऽमृतकुम्भस्तु वामे तु विषमं फणी । 380 ।  
पत्रमस्य द्वयं शेषम्
त्रयाणां च द्वयोस्समम्
।  
आधेयचरणाक्रान्तो यदि वै दक्षिणः करः।  381 ।  
सञ्चारो विहितो वामे त्वक्षसूत्रस्य वै तदा ।  
आधेयचरणाधस्थं यस्य पाणितलद्वयम्
। 382 ।  
निरस्तसूत्र तं विद्धि वाहनं भगवन्मयम्
।  
अनुग्रपरस्त्वास्ते पक्षिपक्षाब्जविष्टरे । 383 ।  
स्वतेजोनिजसामर्थ्यमसूरकवरान्विते।  
पद्मासनादिना चैव केवलं वा श्रियाऽन्वितः । 384 ।  
सुव्यक्तावयवस्थित्वा विद्धि तं गरुडासनम्
।  
मेढ्रभूस्सोदरस्यैव गोपिताद्वेगगामिना । 385 ।  
वीर्यपातास्त्वशिरसा गच्छतश्चाण्डजेन तु।  
लोकान्तराणां कार्यार्थं वात्सल्याध्यायिनामपि । 386
प्रत्यक्षदर्शनार्थं तु स्मृतो गरुडवाहनः।  
तस्माद्भगवतो विष्णोरेवं रूपधरस्य तु । 387 ।  
समाहृतस्य सिद्ध्यर्थमासीनं संस्मरेत्
स्थितम्
।  
उपसंहृतवामांघ्रिः कञ्जत्थो वा खगस्थितः । 388 ।  
वाममिच्छाफलानां यत्
ध्वंसयत्यन्यचिन्तितम्
।  
आजानोर्दक्षिणस्येवमविक्षिप्ते स्मृतोऽच्युत। 389 ।  
आमोक्षात्सर्वसिद्धीनां दक्षिणोध्यायिनां भवेत्
।  
सर्वमेव ॠजुस्थित्यां सम्स्थितश्चार्थिनां भवेत्
। 390 ।  
स्वस्तिकाद्यैर्भवत्येव किं तु ते वाहनं विना।  
विहितापीठकल्हार सिंहासनगतस्य च । 391 ।  
विहगाधिपतिश्चात्र योगैश्वर्याद्बिभर्ति च।  
सवक्त्रम्
भुजबृन्दं तु नागेन्द्रास्त्रवरान्वितम्
। 392 ।  
विभोराज्ञावशेनैव तुष्ट्यर्थं वा स्वयं विभो।  
जगज्जयोदयार्थम्
तु शान्तये शरणैषिणाम्
। 393 ।  
विभिन्नेन च रूपेण नानालोकान्तरेषु च।  
अनिरुद्धागतिर्वैरो विवरत्येक एव हि । 394 ।  
तदारूढस्य यद्रूपं शक्तीशस्य च साम्प्रतम्
।  
अनेकभेदभिन्नम्
तु निबोध गदतो मम । 395 ।  
संयच्छ त सदा शान्तं भविता दक्षिणेन तु।  
प्रोद्वहन्तं च वामेन शङ्खं पूर्वोक्तलक्षनम्
। 396 ।  
द्विभुजस्य त्विदं रूपं शक्तीशस्य तु केवलम्
।  
रूपेणानेन च पुनष्षोढा समुपयाति च । 397 ।  
सह कान्तागणेनैव त्वेकाद्येन पृथक्पृथक्।  
प्राग्वल्लक्ष्म्या समेतं यत्तदेकं रूपमैश्वरम्
। 398 ।  
श्रीपुष्ट्योरथ मध्यस्थम्
द्वितीयं परिकीर्तितम्
।  
श्रीपाञ्चरात्रे  ईश्वरसंहिता
[[383]] 
श्रियादिमायानिष्ठेन चतुष्कोणावृतं परम्
। 399 ।  
शुद्ध्यादिकेन षट्केण चतुर्थं विद्धि साम्प्रतम्
।  
पुष्ट्यन्तेन श्रियाद्येन त्वष्टकेन तु पञ्चमम्
। 400 ।  
लक्ष्म्याद्येन द्विषट्केण षष्टं विद्धि समन्वितम्
।  
श्रियादिविमला कीर्तिर्जया लक्ष्मीर्हलायुधा । 401 ।  
चतुर्थीभगवन्माया विश्वस्यास्य निबन्धिनी।  
शुद्धिर्निरञ्जना नित्या ज्ञानशक्त्यपराजिते । 402 ।  
प्रकृतिस्सुन्दरी षट्कमित्युक्त सर्वसिद्धिदम्
।  
लक्ष्मी शब्दनिधि स्सर्वकामदा प्रीतिवर्धनी । 403 ।  
यशस्करी शान्तिदा च तुष्टिदा पुष्टिदाष्टकम्
।  
द्विषट्कवैभवे योगे देवीनां कीर्तितं हि यत्
। 404 ।  
लक्ष्म्याद्यन्त च बोद्धव्यं भेदेऽस्मिन्पारमेश्वरे।  
पुनश्चतुर्भुजस्यैवं विज्ञेयं भेदसप्तकम्
। 405 ।  
किं तु वै शङ्खचक्रे द्वे वामहस्तद्वयेन तु।  
जगत्यस्मिन्
हि यच्छन्तं शान्तिमाद्येन शाश्वतीम्
।  
प्रोद्वहन्तं द्वितीयेन त्वपसव्येन वै गदाम्
।  
भूयः करचतुष्केन पूर्वोक्तेन क्रमेण तु । 407 ।  
चतुर्नामब्जपूर्वाणामन्योन्यत्वेन धारणात्
।  
यत्ते द्वादशथा रूप निश्शक्तिं च केवलम्
। 408 ।  
पुनर्द्वादशकं तच्च सह शक्तिद्वयेन तु।  
स्थितमेकाधिकेनैव षोढा कमललोचन । 409,।  
एवं चतुर्भुजेनैव वपुषा बहुधा स्थितम्
।  
सप्तथा षड्भुजाद्येन भुजाधिक्येन वा पुनः । 410 ।  
स्थितस्त्वनेकथा देवो यथा तदवधारय।  
षड्बाहुरष्टबाहुश्च दश द्वादशबाहुधृक् । 411 ।  
द्विसप्तषोडशकरस्तथाष्टादशभूषितः।  
केवलादिश्च सर्वेषां प्राग्वद्भेदस्तु सप्तथा । 412 ।  
तन्मे शृणु यथावस्थमस्त्रविन्यासचिह्नितम्
।  
षड्भुजो दक्षिणैर्धत्ते निस्त्रिंशं कमलं गदाम्
। 413 ।  
सशरं कार्मुकं शङ्खं वामैरस्त्रोत्तमं त्रिभिः।  
गदामुसलचक्रासीनष्टबाहुस्तु दक्षिणैः । 414 ।  
शङ्खमङ्कुशपाशश्च वामैस्तु सशरम्
धनुः।  
खड्गबाण गदा पद्मशक्तियुक्तास्तु दक्षिणाः । 415 ।  
दशबाहोर्धनुश्शङ्ख चक्रखेताश्च साभयाः।  
षण्णां दक्षिणहस्तानां द्विषट्कभुजभूषितः। 416 ।  
सन्धत्ते कमलं खड्गचक्रबाणगदाङ्कुशान्
।  
शङ्खपाशाभयं शक्तिं सव्यानां मुसलं धनुः । 417 ।  
चतुर्दशभुजो धत्ते वामेतु भुजसप्तके ।  
शङ्खं गदाङ्कुशं पाशं मुसलं मुद्गरं हलम्
। 418 ।  
दण्डाब्जकुलिशं चक्रम्
खड्गशक्तिपरश्वधान्
।  
बिभृत्याष्षोडशभुजो मुख्यहस्तस्समुद्गरान्
। 419 ।  
अभयं कमलं खड्गं शक्तिदण्डशराङ्कुशान्
।  
श्रीपाञ्चरात्रे  ईश्वरसंहिता
www.kriyasagaram.in                384
शङ्खचक्रगदावज्राच लाङ्गूलकार्मुकान्
। 420 ।  
वरं कराष्टकेनैव यत्ते सव्येन विश्वजित्
।  
पद्मखड्गगदावज्र वक्त्रबाण पराङ्कुशान्
। 421 ।  
दंडदक्षिणहस्तैस्तु धत्तेऽष्टादशबाहुधृक्।  
शङ्खाभयं हलं शक्तिं मुद्गरं मुसलं धनुः । 422 ।  
कुठारमतुलं पाशं विभुर्वामभुजैरमून्
।  
बिभर्ति दुष्टशान्त्यर्थं साधूनां पालनाय च । 423 ।  
भूयो विशेषरूपाणि एतान्येव विशेषतः।  
सद्वक्त्रद्वयमात्रेन नयत्यमितविक्रमम्
। 424 ।  
संहतेजोसहिष्णूनां पितृयानरतात्मनाम्
।  
अङ्गनादिकसंवारभीतानां वै हिताय च । 425 ।  
अमृते वै गृहे भागे तेजसे नित्यदक्षिणे।  
वामदक्षिणवक्त्राभ्यां कुर्याद्वै व्यत्ययम्
प्रभुः । 426 ।  
वृद्धयेऽपि च शान्त्यर्थं तेजसः पद्मलोचनः।  
हेतुना तेन भगवान्
बहिरन्तर्गतेन वै । 427 ।  
अग्नीषोमौ समीकृत्य त्वास्ते साधारणात्मना।  
व्यक्तिं वागीशवक्त्रं तु नीत्वैव शिरसोपरि । 428 ।  
पञ्चवक्त्रेण वपुषा त्वामूलाद्यात्वनेकथा।  
शब्दब्रह्मरतानां च ध्यायिनामात्मसिद्धये । 429 ।  
आपाताळाच्च सर्वेषां लोकानां पूरणाय च।  
नानावपुर्धरो भूयस्त्वेकैकेनैष याति च । 430 ।  
भेदेन रूपमाश्रित्य दशया च सितादिकम्
।  
विना वक्त्रैर्नृसिंहाद्यैस्सर्वज्ञ महिमान्वितम्
। 431 ।  
बिभर्ति रूपाण्येतानि अनिरुद्धस्तु तार्क्ष्यकः।  
एवमाक्रम्य गरुडं प्रद्युम्नो बिभृयात्तनुम्
। 432 ।  
नानात्वमपिचाभ्येति सङ्कर्षणस्सुपर्णगः।  
देवस्सत्यो मरुत्
स्थित्वा विश्वात्मा यात्यनेकथा। 33।  
सुरसिद्धमनुष्यादि भूतानां दुःखशान्तये।  
चतुर्णां ये निजा वर्णास्ते तु मूर्त्यन्तरेषु च । 434 ।  
चतुर्भुजस्यादिमूर्तेर्विष्णोर्मूर्त्यन्तरस्य च।  
वरलाञ्छनतुल्यत्वे भेदकृत्सध्वजद्वयम्
। 435 ।  
अपसव्यस्थितेनैव तत्तालाख्यध्वजेन तु।  
स्वरूपभेदमाप्नोति स्वमूर्त्या सह सर्वदा । 436 ।  
यस्मात्कार्यवशेनैव मूर्तीनामपि पाणिगाः।  
चतुःपद्मादयश्शान्तामूर्ता मूर्तास्तथोद्यताः । 437 ।  
इत्यैवं भगवद्ध्यानं सर्वमूर्तं मुनीश्वराः।  
दिव्यायुधानां केषां चिद्ध्यानयुक्तं पुरैव हि । 438 ।  
शेषाणां आयुधानां तु ध्यानं वक्ष्येऽधुना द्विजाः।  
सन्ध्याजलद सङ्काशं लाङ्गलं भीमलोचनम्
। 439
क्षमाङ्गमुन्नतांसम्
च वज्रकायं बलोत्कटम्
।  
स्वरश्मिखचितं ध्यायेन्नृत्यमानम्
च नन्दकम्
। 440।  
शरदाकाशसङ्काशं दर्शन्तं दशनावळिम्
।  
सूर्यमण्डलसङ्काशं खेटकं सौम्यमूर्तिकम्
। 441 ।  
श्रीपाञ्चरात्रे  ईश्वरसंहिता
[[385]] 
ग्रसन्तमस्त्रपूगानि स्ववक्त्रेणानिशं बलात्
।  
बलमुष्टिं स्मरेद्दण्डं रक्ताङ्गं रक्तलोचनम्
। 442 ।  
क्रोधर्मूींत स्वदशनैर्दंशन्तमधरं स्वकम्
।  
शक्रकार्मुकवर्णं च परशुं भीमविग्रहम्
। 443 ।  
द्रवत्कनकनेत्रं च ज्वलज्ज्वालाजटाधरम्
।  
मुद्गरम्
शतधामाभं पीनांसं पृथुविग्रहम्
। 444 ।  
जटाकलापधृक्सौम्यं पुण्डरीकनिभेक्षणम्
।  
वज्रम्
वज्रोपलाभं तु स्थितं दीर्घनखाङ्कितम्
। 445 ।  
दंष्ट्राकराळवदनं ज्वलत्कनकलोचनम्
।  
सौदामिनीप्रभां शक्तिं शान्ताग्निवदनेक्षणाम्
। 446  
घनघर्घरनिर्घोषमुद्गिरन्तं मुहुर्मुहुः।  
अन्यत्सर्वं तु पूर्वोक्तं ध्यानमेषां मुनीश्वराः । 447 ।  
अधिष्टातृक्रमस्त्वेषामोषध्यो लाङ्गलं द्विजाः।  
नन्दकं सर्वशास्त्राणि खेटकं वसुधा स्मृता । 448 ।  
ज्ञेयो हि दण्डो नियतिर्वैराग्यं परशुस्स्मृतम्
।  
मुद्गरस्तु परिज्ञेयो ह्यहङ्कारो मुनीश्वराः । 449 ।  
विज्ञानमण्डलं वज्रं समाधिश्शक्तिरुच्यते।  
भिन्नरूपस्य च विभोर्य उक्तस्सुन्दरीगणः । 450 ।  
साधारश्चाप्यसाधारस्तासां ध्यानं क्रमाच्छृणु।  
चिन्ताखण्डलचापाभा लक्ष्मी रक्ताम्बुजप्रभा । 451 ।  
पुष्टिः कनकगौरा च कीर्तिः कुमुदपाण्डुरा ।  
जयार्ककान्तिसदृशी मायाञ्जननिभा स्मृता । 452 ।  
शुद्धिः किंशुकसंकाशा कुन्दाभा तु निरञ्जना।  
बन्धुजीवोज्वला नित्या ज्ञानशक्तिस्सितारुणा । 453
फुल्लेन्दीवरवर्णा च परिज्ञेया पराजिता।  
रक्तोत्पलाभा प्रकृति स्मितपीता सरस्वती । 454 ।  
सर्वकामप्रदा सिद्धिस्त्विन्द्रनीलसमप्रभा।  
सिन्दूरपुञ्जवर्णाभा विज्ञेया प्रीतिवर्धिनी । 455 ।  
यशस्करी च दुग्धाभा शान्तिदा विद्रुमोज्ज्वला।  
तुष्टिस्तुहिनसङ्काशा दया वैदूर्यसन्निभा । 456 ।  
निद्रायस्कान्तसदृशी क्षमा पीतारुणप्रभा।  
कान्तिदर्पणसङ्काशा धृतिर्गोरोचनोज्वला । 457 ।  
मैत्रीबन्धूकपुष्पाभा रतिर्गैरिकसन्निभा।  
मतिर्मरतकाभा वै सर्वाः प्रमुदिता गुणाः । 458 ।  
दिव्यमाल्याम्बरधरा नानालङ्कारभूषिताः।  
दिव्यस्रग्वेष्टनोपेता वीक्षमाणास्स्वकं पतिम्
। 459 ।  
चतस्रशक्तयो यास्तु विभोश्शयनगस्य तु।  
प्रागुक्तास्तत्र पूर्वाशावस्थिता वीजयन्त्यजम्
। 460 ।  
त्रयं यद्दिक्त्रयस्थं तु तत्संवाहनतत्परम्
।  
यत्रैकाश्रीर्विभोस्तत्र सन्निवेशः पुरोधितः । 461 ।  
यत्रैका श्रीर्विभोस्तत्र वामे वा दक्षिणेपि वा।  
श्रीपुष्ट्याख्यद्वयं यत्र तत्र तद्दक्षिणोत्तरे । 462 ।  
पद्मासनेनोपविष्टं पक्षिपक्षद्वयेन ते।  
श्रीपाञ्चरात्रे  ईश्वरसंहिता
www.kriyasagaram.in                386
नळिनीनाळहस्ताद्याऽमृतकुम्भकरा परा । 463 ।  
अग्नीषोममयो देह आद्यो यस्सर्वगस्य च।  
तस्य शक्तिद्वयं तादृगमिश्रं भिन्नलक्षणम्
। 464 ।  
भोक्तृशक्तिस्स्मृता लक्ष्मी पुष्टिर्वै कर्तृसंज्ञिता।  
भोगार्थमवतीर्णस्य तस्य लोकानुकम्पया । 465 ।  
उदितं सह तेनैव शक्तिद्वितयमव्ययम्
।  
नानात्वेन हि वै यस्य परिणामः प्रकाशित । 466 ।  
दिक्पत्रचतुरन्तस्थं यद्वै देवीचतुष्टयम्
।  
शक्तिः परशुपाशास्त्रमङ्कुशं तत्करे क्रमात्
। 467 ।  
षट्कं केसरजालस्थं तत्र प्राक्पश्चिमे द्वयम्
।  
द्वयंद्वयं सौम्ययाम्ये तासां वामकरेषु च । 468 ।  
शङ्खचक्रगदासीरमिष्वस्त्रं नन्दकं सितम्
।  
पत्रमध्यनिविष्टं तु यत्कान्ताष्टकमुत्तमम्
। 469 ।  
तस्य वामकराणाम्
च विज्ञेयं त्वादितोऽष्टकम्
।  
श्रीफलं चाक्षसूत्रं स्रग्दर्पणं पुष्पमञ्जरीम्
। 470 ।  
विष्टरं किङ्किणी शस्त्रसञ्चयः कमलेक्षण।  
विज्ञेयश्शक्तिदः पाणिर्द्वादशानां तु साभयः । 471 ।  
अन्तरान्तरयोगेन सर्वाश्चामर लाञ्छिताः।  
स्वस्तिकेनोपविष्टाश्चाप्यन्तर्मुदितमानसाः । 472 ।  
द्व्यादिकस्यास्य संघस्य द्वादशान्तस्य लाङ्गलिन्
।  
सितादिकेन वर्णेन लाञ्छनव्यत्यययेन तु । 473 ।  
तुल्यलाञ्छनयोगेन तन्निरासे च वै सति।  
वराभयाभ्यामन्योन्यपाणित्वादथ केवलात्
। 474 ।  
बहुधा भेदबृन्दं तु परिज्ञेयं तु पूर्ववत्
।  
शेषं भवोपकरणदेवानां निचयो हि यः । 475 ।  
सुप्रसिद्धो महाबुद्धे किं त्वब्जाद्यैस्तु पूर्ववत्
।  
ध्यातव्या लाञ्छनास्सर्वे पाणिपादतलादिषु । 476 ।  
भक्तिश्रद्धाव्रतपरस्सर्वेषां यस्सदैव हि।  
ध्यात्वैवमर्चनं कुर्याद्भोगैस्सांस्पर्शपूर्वकैः । 477 ।  
सोचिरान्मोक्षनिष्ठं तु फलमाप्नोत्यभीप्सितम्
।  
किरीटाद्यस्त्रनिष्टेन परिवारेण चावृतम्
। 478 ।  
भक्त्याह्यभीप्सितं रूपमर्चनीयमथापि वा।  
निर्मुक्तपरिवारम्
वा स्वेन ध्यानेन लक्षितम्
। 479 ।  
निदधात्यर्चनां नूनं स्वं पदं फलसंयुतम्
।  
ज्ञात्वैवं साधकः कुर्याद्यथाभिमतमर्चनम्
। 480 ।  
आत्मशक्तिसमैर्भोगैरखिलैश्शुद्धविग्रहः।  
हृदि वेद्यां बहिर्मूर्तौ प्रासादे स्वगृहे तु वा । 481 ।  
बहुप्रकारनिर्मुक्ते धूमदाहादिनोज्झिते।  
शरणे रमणीये च निस्संपर्के तु भाविते । 482 ।  
इति श्रीपाञ्चरात्रे ईश्वरसंहितायां मुद्रालक्षण भगवद्ध्यानादि प्रकारो नाम
चर्तुींवशोऽध्यायः।  
