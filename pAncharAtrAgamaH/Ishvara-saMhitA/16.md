+++
title = "१६"

+++

षोडशोऽध्यायः
16 – प्रासाद लक्षणप्रतिष्ठा विधिः
मुनयः ।  
भगवन्मुनिशार्दूल! सर्वज्ञ! वदतां वर! ।  
प्रतिष्ठा मन्त्रबिम्बस्य कथं कार्या ? नरोत्तमैः ॥ 1॥  
प्रासादस्य च बिम्बस्य पीठादेर्लक्षणं कथम्
? ।  
तत्सर्वं विस्तरेणैव वदस्व कृपयाधुना ॥ 2॥  
नारदः ।  
शृणुध्वं मुनयः! सर्वे सावधानेन चेतसा ।  
मन्त्रबिम्बप्रतिष्ठाया विधानं लक्षणादिकम् ॥ 3॥  
तत्सर्वं देवदेवेन सात्वतादिषु कीर्तितम् ।  
तेषां सारं समुद्धृत्य प्रवक्ष्यामि समासतः ॥ 4॥  
ब्राह्मणः क्षत्रियो वैश्यः शूद्रो वा भगवन्मयः ।  
श्रद्धाभक्तिसमायुक्तः सम्पन्नः शान्तमानसः ॥ 5॥  
आस्तिकः सत्यसन्धश्च सदाचारसमन्वितः ।  
आचार्यं वरयेत्पूर्वं भगवच्छास्त्रकोविदम् ॥ 6॥  
तत्वज्ञं भगवद्भक्तं भगवद्वंशसम्भवम् ।  
आचार्यो यजमानश्च सह सम्मन्त्य शिल्पिभिः॥ 7॥  
पुण्ये देशेऽनुकूले च मनोज्ञे साधुसेविते ।  
मृद्वारिफलपष्पाड्ये कुशेन्धनसमन्विते ॥ 8॥  
गोसस्यशालिसुभगे क्षुद्रप्राणिविवर्जिते ।  
पर्वताग्रे च तन्मध्ये सानुदेशे द्विजोचिते ॥ 9॥  
भूगते तु वने रम्ये पादपौषधिसङ्कुले ।  
भद्रे चोपवने ह्यद्य प्रशस्ते कमलान्विते ॥ 10॥  
कूलेषु निम्नगानां च तासामपि च सङ्गमे ।  
समीपे पुण्यतीर्थानां सुस्थिरे सारसङ्कुले ॥ 11॥  

[[195]] 
दुष्टप्राणिविनिर्मुक्ते चोरातङ्कभयोज्झिते ।  
सर्वदोषविनिर्मुक्ते देशे दिव्ये मनोहरे ॥ 12॥  
भुवं परीक्ष्य तत्रादौ शास्त्रदृष्टेन वर्त्मना ।  
ततः परं द्विजश्रेष्ठाः! क्ष्मापरिग्रहमाचरेत् ॥ 13॥  
क्ष्मापरिग्रहपूर्वाणामारम्भे सर्वकर्मणाम् ।  
द्वादशाक्षरपूर्वैस्तु मन्त्रैः सर्वेश्वरः पुरा ॥ 14॥  
आराध्यो भगवान्भक्त्या वेद्यां वा कलशे स्थले ।  
सन्तर्प्याज्यादिकैर्भक्त्या मन्त्रैः श्रुतिमयैस्ततः ॥ 15॥  
भगवान्
विश्वकर्मात्मा सगणेशं तु याजयेत् ।  
विविधैरुपचारैस्तु पुष्पधूपानुलेपनैः ॥ 16॥  
विसर्जने कृते विष्णोः सानले कमलोद्भव! ।  
शिल्पिनो यत्र ये दक्षाः मान्यास्ते तदनन्तरम् ॥ 17॥  
यथा प्रसन्नबुद्ध्या तु शश्वन्निर्वर्तयन्ति च ।  
तैरपि प्रयतैः स्नातैस्तर्पणीयः स्वकः पतिः ॥ 18॥  
ततः परिगृहीतव्यं क्षेत्रं त्वभिमतं द्विजाः! ।  
अभुक्तमथवा भुक्तं वसुधागुणलक्षितम् ॥ 19॥  
निश्शल्यमनुकूलं च स्थपतीनां च सम्मतम् ।  
समादाय प्रतिष्ठार्थं यथाभिमतविस्तृतम् ॥ 20॥  
महेन्द्रोपाम्पतिर्वायुर्वित्तपेशानदिक्षु च ।  
पदमासाद्य वै कुर्याद्दिव्याद्यायतनाश्रितम् ॥ 21॥  
पञ्चायतनपूर्वं तु शुभं देवगृहं महत् ।  
सिद्धये तत्स्वमार्गात्तु विमार्गात्तदसिद्धये ॥ 22॥  
एतावदर्थानान्मुक्तमतोन्येषां तु दोषकृत् ।  
स्वमार्गं परमार्गं वा येषां सर्वगतो हरिः ॥ 23॥  
स्फुरत्यविरतं बुद्धौ गुरुं तं शास्त्रतः स्वयम् ।  
शुभेनुकूले नक्षत्रे नमस्कृत्याच्युतं विभुम् ॥ 24 ॥  
निर्वर्त्य नित्यं विघ्नेशपूर्वमर्चपयेद्विजाः! ।  
सह चैकायनैश्चान्यैः ऋग्यजुस्सामपाठकैः ॥ 25॥  
सालङ्कारैश्च सोष्णीषैः सिताम्बरधरैस्तथा ।  
समालभनमाल्यैश्च भूषितैः साङ्कुळीयकैः ॥ 26॥  
शङ्खवादित्रनिर्घोषैर्गीतिभिर्माङ्गळीयकैः ।  
फलपुष्पाक्षतकरो लाजसिद्धार्थकादिकम् ॥ 27॥  
समादाय शुचिः कर्ता देशिकेन सह द्विजाः! ।  
स्थानमासाद्य सर्वेषां वासुदेवं हृदि स्मरन् ॥ 28॥  
पुण्याहं वाचयित्वा तु पूर्वोक्तविधिना ततः ।  
जपन्नष्टाक्षरं तिष्ठन्
कर्तास्ते देशिकस्ततः ॥ 29॥  
बहिः क्षेत्रस्य चैशान्यां प्राच्यां वा मुनिपुङ्गवाः! ।  
ततां पर्णकुटीं कृत्वा वातवृष्टिक्षमां शुभाम् ॥ 30॥  
तत्र पुष्पार्घ्यधूपाद्यं कृत्वा वै भद्रपीठगम् ।  
पञ्चगव्यं समापाद्य सार्धं मन्त्रैर्विलक्षणैः ॥ 31॥  
नारयणमपां र्मूीन्त हेमाद्ये कुतपे शुभे ।  
सन्निधीकृत्य सम्पूज्य सरित्तीर्थाम्बुपूरिते ॥ 32॥  

[[196]]
हेमसर्वौषधीरत्नदर्भवर्गस्रगन्विते ।  
मन्त्रास्त्रकलशाभ्यां तु सम्पाद्य रचनां ततः ॥ 33॥  
साधारमासनं ताभ्यां ध्यात्वा कुर्यात्तदर्चनम् ।  
हृदि मन्त्रेश्वरं सास्त्रं पूजयित्वा यथाविधि ॥ 34॥  
न्यस्तव्यमासने कौम्भे प्रणवं नमसा सह ।  
सौम्यनाडीपथा चैव ततो ह्यस्त्रं समन्त्रराट् ॥ 35॥  
दक्षिणेन तु मार्गेण त्वपसव्यघटे विभोः ।  
अवतार्य ज्वलद्रूपं दहन्तं विघ्नसञ्चयान् ॥ 36॥  
मन्त्रत्रयं तु सामान्यं सर्वत्र विहितं द्विजाः! ।  
षडष्टाक्षरमन्त्रं यत्तथा वै द्वादशाक्षरम् ॥ 37॥  
हेतीशं यत्सहस्रारं परिज्ञेयं तथायुधम् ।  
कृतदीक्षेण यल्लब्धं सुप्रसन्नाच्च वै गुरोः ॥ 38॥  
अस्त्रं तदङ्गमापाद्यं सविशेषमिदं शुभम् ।  
साङ्गं समर्चयित्वा तु भोगैर्मात्रावसानकैः ॥ 39॥  
सत्सूक्तैर्यजुभिः सामैर्यथावसरलक्षणैः ।  
व्यञ्जकैरथ सर्वेशमथ होमं समाचरेत् ॥ 40॥  
सहस्रशतसङ्ख्यं यत्पूर्णान्तं साक्षतैस्तिलैः।  
कुण्डे मन्त्रास्त्रदिक्पूते एवं कुर्यात्तु देशिकः ॥ 41॥  
स्थलेषु वालुकाद्येषु प्रागादौ विनिवेश्य च ।  
चत्वारश्चातुरात्मीयाः मन्त्रज्ञाः कृतमण्डनाः ॥ 42॥  
ऋग्वेदाद्याश्चतस्रो ये ईशाद्वायुपथावधि ।  
भक्त्यानयां परा योज्या होमार्थं क्षेत्रसङ्ग्रहे ॥ 43॥  
होतव्यं भूमिलिङ्गैस्तैर्मन्त्रैराज्यादिकं बहु ।  
चतुर्भिश्चातुरात्मीयैर्द्विषट्कार्णपुरस्सरैः ॥ 44॥  
होतव्यमपरैर्विप्रैः स्मरन्
सर्वेश्वरं हरिम् ।  
उपद्रष्टा चतुष्कोणे एकैकं विनियोज्य च ॥ 45॥  
होमार्थं सर्वकुण्डेषु मन्त्रविन्यस्तविग्रहम् ।  
शुचयः संयता दक्षा वास्तुशास्त्रकृतश्रमान् ॥ 46॥  
विश्वकर्मकुलोद्भूतानाहूयाग्रे
निवेश्य च ।  
पञ्चगव्यादिनाभ्युक्ष्य सिताम्बरधरांस्तु वै ॥ 47॥  
माल्यचन्दनसूष्णीषैः भूषितानङ्गुळीयकैः ।  
संवीक्ष्य पावनीकृत्य ह्यादाय घटिकान्वितम् ॥ 48॥  
कार्पासं सुदृढं सूत्रं सहस्राराभिमन्त्रितम् ।  
स्थपतीनां करे दद्यात्सह चैकशलाकया ॥ 49॥  
प्रोक्षितान्
पञ्चगव्येन सहस्राराभिमन्त्रितान् ।  
विकीर्य लाजसम्मिश्रान्
बीजान्
सिद्धार्थकान्वितान् ॥50॥  
जपन्नस्त्रं सचक्रं च त्रिधा कुर्यात्प्रदक्षिणम् ।  
प्राक्पदात्तत्पदं यावत्सह घण्टारवैः शुभैः ॥ 51॥  
क्षेत्रमानमथादाय करैरभिमतैस्ततः ।  
शिष्यदेशिककर्तृस्थैर्विश्वकर्मांशजैस्तु वा ॥ 52॥  
ईशकोणादि तत्सूत्रं चतुर्दिक्षु प्रसार्य च ।  
शङ्कुभिर्यज्ञदारूत्थैर्मुद्रयेच्च दिशाष्टकम् ॥ 53॥  

[[197]] 
ततो भूतबलिं दद्यात्प्रादक्षिण्येन बुद्धिमान् ।  
तिलपिष्टं निशाचूर्णं सलाजं दधिसक्तुकम् ॥ 54॥  
भूतक्रुरमिति प्रोक्तं तेन भूतबलिं हरेत् ।  
भूतनि राक्षसा वापि यत्र तिष्टन्ति के चन ॥ 55॥  
ते सर्वेद्यापगच्छन्तु स्थानं कुर्यामिमं हरेः ।  
शलवेत्रलताचर्मपुञ्जाद्यैर्ग्रथितान्
द्रुमान् ॥ 56॥  
मृदङ्गोर्वासमाकारान्
पाण्डुमृद्ग्रहणक्षमान् ।  
न चाङ्गहोमाः स्युस्तीक्ष्णान्
कुद्दालख्यान्
खनित्रकान् ॥
57॥  
सुदृढान्
यज्ञकाष्ठोत्थान्
हस्तिपादांश्च पूजयेत् ।  
क्षेत्रब्रह्मपदे स्थित्वा यथाभिमतदिम्मुखः ॥ 58॥  
संस्मृत्य द्वादशार्णेन भगवान्
भूतभावनः ।  
अधिभूताधिदैवाख्यं स्मरेदध्यात्मलक्षणम् ॥ 59॥  
सप्तद्वीपवतीं तत्र समुद्रादिसमन्विताम् ।  
सप्तपाताळसहितां भूतैर्युक्तां नरादिकैः ॥ 60॥  
शक्तिभिः शब्दनिष्ठाभिः सर्वगाभिः समावृताम् ।  
ब्रह्मबीजसमेतेन लकारेण सबिन्दुना ॥ 61॥  
स्वयं ज्ञाननियुक्तेन मानयित्वा पुरा ततः ।  
भावयित्वाधिभूतत्वमधिदैवमतः स्मरेत् ॥ 62॥  
सामर्थ्यं यद्भगवतो विष्णोः सर्वेश्वरस्य च ।  
परमध्यात्मरूपं च वाराहं वैष्णवं महत् ॥ 63॥  
एतावदुक्तं सामान्यं ध्यानं क्षितिपरिग्रहे ।  
देवालयवशादन्यद्विशेषं चात्र संस्मरेत् ॥ 64॥  
चतुरश्रे चतुर्मूर्तिव्यक्तिव्यूहं विचिन्त्य च ।  
चतुरश्रायते ध्यायेद्दिव्यं विद्यागमाभिधम् ॥ 65॥  
वृते शान्तोदितं चक्रं संवृतावयवं स्मरेत् ।  
अनन्तशयनं देवं ध्यायेद्वृत्तायते
गृहे ॥ 66॥  
पुर्यष्टकं यदमलं कालपुष्करदेहभृत् ।  
नाभिरन्ध्रोद्भवं विष्णोः स्थितमष्टदिगात्मनाम् ॥ 67॥  
देवालये तथाष्टाश्रे स्मर्तव्यं वसुधागृहम् ।  
ध्यात्वैवं द्वादशार्णेन मन्त्रेणैव पुनः पुनः ॥ 68॥  
षडक्षरेण संरोध्य्
मुद्रां बध्वा तथाच्युतम् ।  
अभिध्यानसमाधानाद्यावत्कलशसन्निधिम् ॥ 69॥  
प्राग्वद्विलक्षणैर्भोगैः अथाष्टार्णेन पूजयेत् ।  
सह विप्रैः स्वयं दद्यादग्नौ पूर्णाहुतिं पुनः ॥ 70॥  
सर्वकर्मसमाप्त्यर्थं क्षेत्रे क्षेत्रीकृते सती ।  
कुर्यात्पादप्रतिष्ठां वै सुशुभे दिवसेऽपरे ॥ 71॥  
अथ कर्मकरा दक्षाः नियोक्तव्याः क्रमणे तु ।  
सन्तोष्य चान्नपानाद्यैस्तोषमायान्ति वै यथा ॥ 72॥  
एवं परिगृहीते तु क्ष्मांशे शल्योज्झिते सति ।  
आघृष्टे सापला बाला वसुधा वसुभूमिदा ॥ 73॥  
शुद्धिं सापेक्षते किञ्चित्कृत्रिमामुदपासर ।  
यावन्नोपवनस्तां तु चिररूढैर्महाद्रुमैः ॥ 74॥  

[[198]]
सङ्कीर्णा तत्प्रसूतैश्च मूलैर्व्याप्ता निरन्तरैः ।  
ज्ञातं तस्यापि बालत्वं शुद्धिर्वै भाविनी स्मृता ॥ 75॥  
त्यक्ता सरित्प्रवाहैर्न नगरग्रामदेशिका ।  
महान्तं प्रेक्षते शुद्धिं भुक्ता सा बहुशो यतः ॥ 76॥  
खात्वा वैभावमुद्धृत्य यावदभ्येति मृच्छुभाम् ।  
सितामशर्करां स्निग्धां जलान्तं निखनेत वा ॥ 77॥  
दृष्ट्वा जलं समभ्यर्च्य तर्पयेद्यादसां पतिम् ।  
नागनाथसमोपेतं सुरसङ्घमतः स्थितम् ॥ 78॥  
स्थित्यर्थमुपलैः सर्वैः सह सम्पूर्यते मृदा ।  
मृदोपलैश्च सम्पूर्य जातिषु स्निग्धया तया ॥ 79॥  
आकोट्य पौनःपुण्येन बालाद्वै वारिसेचनात् ।  
समीकृत्योपलिप्याथ गोगणांस्तत्र वासयेत् ॥ 80॥  
बालवत्ससमेतं च वृक्षेन्द्रगणसंयुतम् ।  
सतोयाः शालयश्चैव प्रभूततृणसञ्चयम् ॥ 81॥  
विकीर्य सलिलं तत्र सन्त्यक्ते गोमयादिके ।  
अपास्य गोगणं तत्र त्रिदिनान्ते पुनर्महीम् ॥ 82॥  
शोधयित्वा चतुर्थेह्नि लाङ्गलैः परिवर्तितम् ।  
प्रदीप्तेनेष्टकेनाथ स्पर्शनीया च सर्वशः ॥ 83॥  
ततः काञ्चनजं रेणुं ताम्रतारमयं त्वपि ।  
रत्नजं गन्धमाल्याड्यं सस्यशालिफलान्वितम् ॥ 84॥  
सुपुष्पाक्षतलाजाड्यं सिद्धार्थैश्च तिलैर्युतम् ।  
श्रीकरं पञ्चगव्येन भूमौ सर्वत्र सेचयेत् ॥ 85॥  
अकृते वा कृते खाते शुद्धिमेति च तत्क्षणात् ।  
यस्मात्तस्मादिदं सम्यग्यत्रकुत्र समाचरेत् ॥ 86॥  
ततो भुवं समीकृत्य गोमयेनोपलिप्य च ।  
समर्चयित्वा विधिवत्ततो दिक्सिद्धिमाचरेत् ॥ 87॥  
शास्त्रदृष्टेन मार्गेण शङ्कुसंस्थापनादिकम् ।  
कृत्वा यथोक्तविधिना प्रासादं कर्तुमाभरेत् ॥ 88॥  
आरभ्यमाणे प्रासादे ये वै प्रत्यूहकारिणः ।  
भूतदानवयक्षाश्च राक्षसास्तत्प्रशान्तये ॥ 89॥  
बालालये देवदेवं प्रतिष्ठाप्य यथाविधि ।  
अर्चयेद्विविधैर्भोगैर्यावद्वै मूलमन्दिरे ॥ 90॥  
स्थापनं देवदेवस्य तदन्ते बालबिम्बगाम् ।  
शक्तिं कुम्भे समावाह्य मूलबिम्बे समर्पयेत् ॥ 91॥  
एवं बालगृहे विष्णौ पूजिते मुनिपुङ्गवाः! ।  
प्रत्यूहकारिणः सर्वे प्रणश्यन्ति ततो गुरुः ॥ 92॥  
शुभे दिनेनूकूले च नक्षत्रे पूजितग्रहे ।  
लग्ने स्थिरे स्थिरांशे च दृक्शुद्धे चोत्तरायणे ॥ 93॥  
दिव्याद्युत्पातसंशुद्धे सितपक्षेऽमलेऽम्बरे ।  
आजलान्तं कृते खाते पूर्ववत्सम्प्रपूरिते ॥ 94॥  
विमुक्तदोषे भूभागे सर्वलक्षणलक्षिते ।  
पूरणादंशशेषे तु सूपलिप्ते धरातले ॥ 95॥  

[[199]] 
चतुप्षष्टिपदे भूते प्राग्वत्सूत्रेण सर्वदिक् ।  
स्नातः शुक्लाम्बरः स्रग्वी कृतन्यासः सुशान्तधीः ॥96॥  
सर्वसाधनसंयुक्तश्चार्घ्यपात्रसमन्वितः ।  
माङ्गल्यकुम्भमादाय ध्यायमानोऽच्युतं हृदि ॥ 97॥  
सह चैकायनैर्विप्रैः! सदागमपरायणैः ।  
तथा ऋ॒म्मयपूर्वैस्तु आमूलाद्भगबन्मयैः ॥ 98॥  
विशेत्प्रासादभूभागं मध्ये कुम्भं निधाय तम् ।  
कुर्यान्निरीक्षणं भूमेस्ताडनं प्रोक्षणं तथा ॥ 99॥  
सेचनं पञ्चगव्येन सह चास्त्रोदकेन तु ।  
ओङ्काराद्यं पवित्रान्तं मन्त्राणां प्राक् चतुष्टयम् ॥ 100॥  
पाठयेच्च सपुण्याहं ब्राह्मणान्
कृतमङ्गळान् ।  
बह्वृचान्
शाकुनं सूक्तं ततो भद्रं यजुर्मयान् ॥ 101॥  
इडामयेति सामज्ञान्
शान्ताद्यौरित्यथर्वणान् ।  
ईशकोणात्समारभ्य प्रागादौ प्रतिपङ्क्तिषु ॥ 102॥  
द्वादशाक्षरमन्त्रेण स्वनाम्ना तु पदे पदे ।  
नतिप्रणवगर्भेण दैवतं देहलक्षणम् ॥ 103॥  
यष्टव्यो वास्तुपुरुषो दधिस्रक्वन्दनादिना ।  
सात्विकेनोपहारेण अग्नौ सन्तर्पयेत्ततः ॥ 104॥  
यद्वा विध्यन्तरं भूयः शृणुध्वं मुनिपुङ्गवाः! ।  
सर्वदिक्षु समैर्भागैर्नवधा संविभज्य च ॥ 105॥  
सूत्रैः सुधावलिप्तैश्च यागागास्वसुन्धराम् ।  
एकाशीतिपदोपेतां कृत्वैतां सम्प्रयत्नतः ॥ 106॥  
प्रत्येकस्मिन्
पदे कुर्यात्तत्तुर्यांशेन चाम्बुजम् ।  
दळाष्टकयुतं चैव कर्णिकाकेसरान्वितम् ॥ 107॥  
अग्नीशरक्षोवायव्यबहिः कोणपदेषु च ।  
चतुष्टयं यत्पद्मानां केवलं तच्चतुर्दुळम् ॥ 108॥  
ईशानपदपद्मात्तु समारभ्य प्रपूजयेत् ।  
बाह्यपङ्क्तिषु पद्मेषु क्रमाद्देवासुरान्
ऋषीन् ॥ 109॥  
वृषाङ्कपदपद्मे तु ब्रह्माणं कर्णिकान्तरे ।  
ईश्वरं तपनं चैव दितिं चैव तथाऽदितिम् ॥ 110॥  
पूर्वपत्रं समारभ्य विन्यसेद्याबदुत्तरम् ।  
एवं तस्मिन्
पदाब्जे तु पूजयित्वा तु पञ्चकम् ॥ 111॥  
यष्टव्यं च ततः सम्यग्विबुधानां च सप्तकम् ।  
क्रमात्सप्तपदस्थानां पद्मानां कर्णिकोपरि ॥ 112॥  
वाय्वाख्यं चापवत्सं च जयेन्द्रः समरीयकः ।  
रविः सत्यात्मदेवौ च ततो वह्निपदाम्बुजे ॥ 113॥  
भूयः पितामहं मध्ये पूर्वपत्रे न्यसेद्भृगुम् ।  
गगनं हि विभुं पूषा दक्षिणे पश्विमोत्तरे ॥ 114॥  
इष्ट्वैवं कोणपद्मेषु पत्रस्थं च चतुष्टयम् ।  
यजेद्राक्षसकोणान्तमम्बुजेष्वथ सप्तकम् ॥ 115॥  
सवित्राख्यश्च सावित्रः ससैन्यश्च गृहक्षमः ।  
विवस्वान्
धर्मदेवस्तु गन्धर्वाधिपतिः स्मृतः ॥ 116॥  

[[200]]
पद्मे नैरृतकोणस्थे भूयो ब्रह्माणमन्तरे । आ
भृङ्गाख्यो भृङ्गराट् चैव ततः पितृगणाधिपः ॥ 117॥  
दैवदौवारिकाख्यश्च प्राक्पत्रादौ चतुष्टयम् ।  
ततोऽष्टपत्रपद्मेषु देवतासप्तकं क्रमात् ॥ 118॥  
कर्णिकान्तर्गतं न्यस्य यावद्वायुपदावधि ।  
इन्द्र्श्चेन्द्रपदाख्यश्च सुग्रीवः कुसुमद्विजः ॥ 119॥  
मित्राख्यो वरुणश्चैव त्वसुराधिपतिः पुनः ।  
वायव्यपदपद्मे तु मध्ये चैव प्रजापतिम् ॥ 120॥  
प्राक्पूर्वेषु च पत्रेषु शेषश्चाधर्म एव च ।  
यन्मयाधिपतिश्चैव नागेन्द्रस्तदनन्तरम् ॥ 121॥  
सप्तकं देवतानां च पूर्ववत्पूजयेत्ततः ।  
पूर्वाख्यो रुद्रदासश्च मुखो भल्लकसोमकौ ॥ 122॥  
धाराधरश्च मत्सञ्ज्ञा इत्येतद्देवतागणम् ।  
पूजयित्वा ततः पश्चादेकैकस्मिंस्तु पङ्कजे ॥ 123॥  
स्वनाम्ना वास्तुनाथं तु पत्रमध्ये स्थितं यजेत् ।  
कोणभागस्थपद्मानां केसराधो यजेच्च तम् ॥ 124॥  
प्रणवं वास्तुनाथाय नमश्चान्ते प्रपूजयेत् ।  
पूजयित्वा विधानेन पुष्पधूपादिकेन च ॥ 125॥  
दधिक्षीरोदकेनैव भक्ष्यैः सफलमूलकैः ।  
इष्ट्वैवं विबुधव्रातं बाह्ये त्वावरणे पुरा ॥ 126॥  
तदन्तरपदाब्जानामीशकोणादितः पुनः ।  
यावन्मध्यपदाब्जं तु पूर्व वर्णाष्टकेन तु ॥ 127॥  
मातृकावर्णभेदेन अकारादिक्रमेण तु ।  
यावद्धकारवर्णं तु ततोऽब्जदळेषु च ॥ 128॥  
तेनैव क्रमयोगेन पूजयेद्देवतागणम् ।  
द्वितीयावरणे चैव अन्तरीये निबोधत ॥ 129॥  
धाता याता ध्रुवः कालः कामः कर्ता जयन्तकः ।  
जीवः प्राणस्तरो यज्ञो रविश्च मृगयाम्यकौ ॥ 130॥  
लोकनाथो विधाता वै भृगुः स्रष्टा नियामकः ।  
मनोजवश्च कल्याणः पर्जन्यो द्रविणस्ततः ॥ 131॥  
स्रष्टारो विश्वकर्मा च इत्येता मुनिपुङ्गवः! ।  
देवताश्चान्तरे पूज्याश्चर्तुींवशतिसङ्ख्यया ॥ 132॥  
एतेषामन्तरे भूयस्तृतीयावरणे तथा ।  
षोडशानां ततः सम्यग्देवतानां गणं क्रमात् ॥ 133॥  
समुद्रा मातरो द्वीपा मासा नद्यश्च तारकाः ।  
विश्वे देवाश्चाप्सरसो मनवो ऋषयस्तथा ॥ 134॥  
वसवो मरुतः सिद्धा नागाः साध्या ग्रहाः क्रमात् ।  
इन्द्रादिलोकपालांस्तु चतुर्थावरणे न्यसेत् ॥ 135॥  
तत्पादादौ तु चेशान्तं पद्मानां पत्रमध्यतः ।  
मध्यपद्मे तु पद्मस्थं विश्वरूपं यजेत्प्रभुम् ॥ 136॥  
यस्यैवं देवताचक्रं वाहनास्त्रानुयायिभिः ।  
संयुक्तं तिष्टते देहे सकलस्य माहात्मनः ॥ 137॥  

[[201]] 
प्रणवेन स्वनाम्ना च नमस्कारयुतेन तु ।  
एकैकं पूजयेद्देवं तथैकैकमिहाक्षरम् ॥ 138॥  
इष्ट्वैवं देवताः प्राग्वदग्नौ सन्तर्पयेत्ततः ।  
कुर्यात्कुम्भप्रतिष्ठानं यथा तदवधार्यताम् ॥ 139॥  
पूर्ववत्तोरणाद्यैस्तु भूभागमुपशोभयेत् ।  
निर्णिक्तालयवक्त्रस्य अग्रतस्तत्क्षितेर्बहिः ॥ 140॥  
पूर्वोपकरणोपेतं कुर्यान्मण्डलमुत्तमम् ।  
कुण्डाष्टकान्तरस्थं च स्थलं तत्राष्टहस्तकम् ॥ 141॥  
सपिण्डिका द्विहस्तास्तु कुण्डाः पूर्वोक्तलक्षणाः ।  
त्रिहस्तपरिता वीथिस्यादेवं द्विनवः शमः ॥ 142॥  
पूर्ववत्प्रतिकुण्डे तु विनिवेश्य च साधनम् ।  
आत्मनश्चोत्तरे कुर्यात्कुण्डं चाथ समस्थले ॥ 143॥  
दक्षिणे पूर्ववद्देवमवतार्य यजेत्क्रमात् ।  
स्थलायां स्थण्डिलस्योर्ध्वे उन्नतायां च पूर्ववत् ॥ 144॥  
तर्पयित्वा यथाकाममुद्धृत्याग्निगणं ततः ।  
दिक्कुण्डेषु विनिक्षिप्य संस्कृतेषु च पूर्ववत् ॥ 145॥  
तथैव च विदिक्स्थेषु उद्धृत्याभ्यर्च्य
वै क्रमात् ।  
ततः प्रभवयोगेन चतुर्दिक्षु निवेशयेत् ॥ 146॥  
चतुरो वासुदेवादीन्
नाम्ना एकायनान्
द्विजान् ।  
स्वाभिः स्वाभिरसङ्ख्यं तु तैः कार्यमभिधाय व ॥ 147॥  
कर्मावसानं हवनं साज्यैस्तु तिलतण्डुलैः ।  
एवमप्यययोगेन वाय्वादीशानगोचरम् ॥ 148॥  
ऋग्वेदाद्यांस्तु चतुरः संस्कृत्यादौ तथा न्यसेत् ।  
तैरप्यच्युतलिङ्गैस्तु स्वशाखोक्तैश्च पावनैः ॥ 149॥  
हवनं विधिवत्कार्यं भक्तियुक्तेन चेतसा ।  
अथेशकोणमासाद्य ब्राह्मणैरपरैः सह ॥ 150॥  
प्रान्निर्दिष्टं न्यसेत्तत्र स्नानोपकरणं तु यत् ।  
दशार्धगव्यपूर्वं तु कलशेषु पृथक् पृथक् ॥ 151॥  
तानर्च्यार्घ्यादिना पश्चाद्द्विषट्केनाभिमन्त्य च ।  
समानीय शिलोपेतान्
कलशान्
पूर्वसम्भृतान् ॥ 152॥  
उत्कृष्टधातुसम्भूतान्
नव शैलमयांस्तु वा ।  
समान्
सुपक्वान्
सुघनान्
मृण्मयांस्तदभावतः ॥ 153॥  
द्वादशाङ्गुळविस्तीर्णान्
तन्मानेन तु चोन्नतान् ।  
द्विगुणान्
सति सामर्थ्ये नृपाणां हेमजान्
हितान् ॥154॥  
तत्सङ्ख्यं चतुरश्रं तु द्वादशाङ्गुळविस्तृतम् ।  
तत्त्यंशतुल्यं बाहुल्याच्छिलाबृन्दं समाहरेत् ॥ 155॥  
संस्थाप्य विधिवत्कुम्भान्
पूर्वोक्तेन क्रमेण तु ।  
कम्बुतुल्यमथैकं वा तत्कण्ठं त्र्यङ्गुळोन्नतम् ॥ 156॥  
तद्गुणैरपि विस्तीर्णं तत्खातोऽष्टाङ्गुळः स्मृतः ।  
परितः कर्णवर्जन्तु शङ्खो वा सुसितो महान् ॥ 157॥  
विहितो हत नासस्तु अन्तः शुद्धस्तु साक्षतः ।  
एवं हि सान्तराद्बाह्यात्समालभ्याधिवास्य च ॥ 158॥  

[[202]]
फलैर्हेमादिकै रत्नैः सर्वौषधिमयैस्ततः ।  
गन्धैर्बीजैस्तथा धान्यैर्विद्रुमाद्यैस्तु मौक्तिकैः ॥159॥  
नेत्रवस्त्रैरलङ्कारैर्भूषयेत्स्रग्वरैः शुभैः ।  
द्वादशाक्षरमन्त्रेण एकैकस्य समाचरेत् ॥ 160॥  
मूर्तिसंसिद्धये न्यासं प्रणवैस्तच्चिदात्मनाम् ।  
ततश्चार्घ्यादिकैर्भोगैर्बल्यन्तैर्विविधैर्यजेत् ॥ 161॥  
शिलास्वेवं कृतेः पश्चान्निनयेत्कुण्डसन्निधिम् ।  
सशिलं कुम्भबृन्दं तु आधारेषूपरि न्यसेत् ॥ 162॥  
तदाधारशिलां पश्चात्तत्र वा मण्टपाद्बहिः ।  
एवमेव च संस्कृत्य भावयेत्प्रणवेन तु ॥ 163॥  
ज्वलन्तीं गोसहस्रेण खचितां सूर्यबिम्बवत् ।  
ततश्चाराध्य मन्त्रं तु सन्तर्प्य शतसङ्ख्यया ॥ 164॥  
मध्ये तत्कलशं न्यस्य साङ्गं सपरिवारकम् ।  
निश्शेषशक्तिगर्भं तु व्यापकं ब्रह्मतत्ववित् ॥ 165॥  
अत उर्ध्वे तिर्यगाभिर्वागाद्याभिश्च शक्तिभिः ।  
व्रतमूर्तिसमेताभिरभिन्नाभिस्तु तत्वतः ॥ 166॥  
पाठयेद्ब्राह्मणान्
तत्र आत्मव्यूहं तु मन्त्रराट् ।  
तथैवात्मानुवादं च प्रणवाद्यन्तगन्तु वै ॥ 167॥  
तमर्चयित्वा विधिवत्तर्पयित्वा त्वनन्तरम् ।  
दिक्स्थितानां च कुम्भानां वासुदेवादिकान्
न्यसेत् ॥ 168॥  
पूर्वक्च्चानिरुद्धाद्यान्
विदिक्संस्थापितेषु च ।  
पाठयेच्चातुरात्मीयं सञ्ज्ञामन्त्रचतुष्टयम् ॥ 169॥  
प्रभावाप्यययोगेन ततः सूक्तं तु पौरुषम् ।  
ऋग्वेदान्
पाठयेद्भक्त्या युञ्जतेत्यपरान्
यजुः ॥ 170॥  
रथन्तराख्यं यत्साम सामज्ञान्
भगवन्मयान् ।  
सहस्रशिरसं चेति मन्त्रं चाथर्वणं ततः ॥ 171॥  
एकस्मिन्
वा मुनिश्रेष्ठाः! सर्वोक्तं कलशे हितम् ।  
तथैव हवनं कुण्डे मध्यमे विहितं स्वयम् ॥ 172॥  
किं तु क्रमेण वै मन्त्रान्
पाठयेच्च यथास्थितान् ।  
एवं सम्पातहोमं तु कृत्वा पूर्णान्तिकं ततः ॥ 173॥  
महाशक्तिसमूहस्तु परः सामर्थ्यलक्षणः ।  
अभेदेन च मन्त्रादिमूर्तीनां यः स्थितः स्फुटम् ॥ 174॥  
ससन्धेयः शिलानां च स्वनाम्ना प्रणवेन तु ।  
ज्ञानभासा निवसति तथा नन्दबला प्रभा ॥ 175॥  
सर्वगा ब्रह्मवदना द्योतकी सत्यविक्रमा ।  
सम्पूर्णा चेति कथिताः शक्तयो विश्वधारिकाः ॥ 176॥  
या शिला कलशाधारसञ्ज्ञा तां विद्धि सर्वगाम् ।  
सामर्थ्यशक्तिसामान्यां निष्कळां पारमेश्वरीम् ॥ 177॥  
सन्तर्प्य मूलमन्त्राच्च शिखामन्त्रेण लाङ्गलिन्
! ।  
अजस्यनाभावध्येकमन्त्रेणैकायनैस्ततः ॥ 178॥  
तादर्थ्येन तु होतव्यं मृण्मयैस्तु तथैव हि ।  
होतव्यमस्य वाग्मीयं गायत्रीभिरतोपरैः ॥ 179॥  

[[203]] 
होतव्यं ब्राह्मणैः सम्यक्तद्व्याप्तेरुपलक्षकैः ।  
दत्वा पूर्णां स्वयं कृत्वा स्थलस्थस्यार्चनं पुनः ॥ 180॥  
बलिदानं च भूतानां समाचम्य ततो व्रजेत् ।  
प्रासादब्रह्मभूभागं न्यसेत्तत्र महाशिलाम् ॥ 181॥  
संस्मरंश्चक्रमन्त्रं तु सानन्तं प्रणवेन वै ।  
बीजभूतं तदन्तःस्थमध्वषट्कं स्मरन्
यजेत् ॥ 182॥  
निश्शेषमन्त्रबृन्देन तामर्घ्यादेरनन्तरम् ।  
द्वारदिग्वीक्षमाणं तु मध्ये मन्त्रघटं न्यसेत् ॥ 183॥  
स्वदिक्ष्वन्यान्यथावस्थान्
स्वैः स्वैर्मन्त्रैर्निवेशयेत् ।  
ततः स्वशक्तिपाषाणैरेकैकं स्थगयेद्घटम् ॥ 184॥  
पूरयेदस्त्रमत्रेण घटानामन्तरं ततः ।  
मृदुमृद्वालुकाभिस्तु सुधयाऽचलसिद्धये ॥ 185॥  
संवेष्ट्य नेत्रवस्त्रैस्तु ऋग्वेदान्
पाठयेत्ततः ।  
आत्वा हार्षेति सूक्तं तु प्रतिष्ठासाम सामगान् ॥ 186॥  
द्वादशाक्षरसंयुक्तं बलमन्त्रं पुनः पुनः ।  
वक्तव्यं ब्रह्मनिष्ठैस्तु प्रणवान्तं सुभावितैः ॥ 187॥  
तदेकतनुतां यातं संस्मरेत्प्रणवेन तु ।  
मूर्त्यादिशक्तिनिष्ठं यन्नामरूपक्रियात्मकम् ॥ 188॥  
द्वादशाक्षरमन्त्रेण भूयः सहृदयङ्गमैः ।  
मन्त्राराध्यं खर्मूीन्त तु संस्मरेत्तेजसां निधिम् ॥ 189॥  
ततस्त्वोम्भगवन्भोगैः पाठयेत्पाञ्चरात्रिकान् ।  
अर्चामितेति ऋग्वेदान्
अर्चासाम च तद्विदः ॥190॥  
ततः परिगृहीते तु क्षेत्रे देवगृहीयके ।  
द्वादशाङ्गुळमानं तु दिग्विदिक्ष्वष्टकं न्यसेत् ॥ 191॥  
स्नापितं पूजितं सम्यक् शिष्याणां शुभलक्षणम् ।  
तदन्तः सन्निरोद्धव्यो बुद्धिधर्मगुणः क्रमात् ॥ 192॥  
धर्माद्याश्चाग्निकोणात्तु यावदीशपदं पुनः ।  
प्रागादावुत्तरान्तं च अधर्माद्यं चतुष्टयम् ॥ 193॥  
शिलानामन्तरे भूमौ षट्कं षट्कं क्रमेण तु ।  
न्यस्तव्यं पूर्ववर्णाच्च वर्णानां सावसानकम् ॥ 194॥  
शब्दब्रह्मानुविद्धां च कृत्वैवं बुद्धिवागुराम् ।  
सूत्रभूतां न्यसेत्सम्यक् प्रासादतलसंस्थिताम् ॥195॥  
न्यसेत्प्राङ्गणभित्त्यर्थं तथैव हि शिलाष्टकम् ।  
तासु संरोधयेत्सम्यक् प्रागुक्तांस्तु दिगीश्वरान् ॥ 196॥  
चक्रं तदन्तभूमीनां भ्रमद्वह्रिस्फुलिङ्गवत् ।  
क्षार्णेन चिन्तयेद्व्याप्तं भूभागं चाङ्कणीयकम् ॥ 197॥  
आभोगं तदधः शेषं तदूर्ध्वे गगनेश्वरम् ।  
बहिः प्राङ्गणभित्तीनां सास्त्रं सपरिवारकम् ॥ 198॥  
प्रागादावीशकोणान्तमिन्द्राद्यं चाष्टकं न्यसेत् ।  
तथाविधेषूपलेषु अन्तर्भूमिगतेषु च ॥ 199॥  
तत्स्वनाम्नाऽर्चयित्वा तु ऋग्वेदान्
पाठयेत्ततः ।  
क्लीबो न विद्वानिति वै ये देवास्तु यजुर्मयान् ॥ 200॥  

[[204]]
देवव्रतं च सामज्ञान्
प्रविश्याभ्यन्तरं ततः ।  
स्थित्वाग्रतो मन्त्रमूर्तेरध्वव्याप्तिमनुस्मरेत् ॥ 201॥  
बीजतश्चाङ्कुरीभूता पुरस्ताद्व्यक्तिमेति सा ।  
प्रासादपीठपर्यन्तं कुम्भाधारोपलात्तु वै ॥ 202॥  
भुवनाध्वा यथावस्थो भावनीयस्तु सर्वदा ।  
गर्भोच्छ्रयावधिर्यावत्पदाध्वानं विलोकयेत् ॥ 203॥  
मन्त्राध्वा शुकनासान्तं तत्त्वाध्वा वेदिकावधि ।  
कलाध्वा तु गळान्तं च वर्णाध्वा तु तदूर्ध्वतः ॥ 204॥  
समीकृय पुरा सर्वं प्रासादं प्रारभेत्ततः ।  
प्रासादस्थैर्यसिध्यर्थं देवसान्निध्यसिद्धये ॥ 205॥  
सर्वदोषप्रशान्त्यर्थं सर्वसम्पत्तिसिद्धये ।  
गर्भन्यासं पुरा कुर्याद्गर्भगेहे यथाविधि ॥ 206॥  
रत्नैर्लोहैस्तथा बीजैः कन्दैर्मुद्गैश्च पूरिताम् ।  
सौवर्णीं राजतीं वाऽथ ताम्रजां वा स्वशक्तितः ॥ 207॥  
नवगर्तसमायुक्तां मञ्जूषां सापिधानकाम् ।  
सम्प्रोक्ष्य चास्त्रतोयेन वस्त्रयुग्मेन वेष्टयेत् ॥ 208॥  
धान्यराशौ तु विन्यस्य मूलमन्त्रेण देशिकः ।  
अर्घ्यगन्धादिनाभ्यर्च्य कुण्डे वा स्थण्डिलेपि वा 209॥  
देवमभ्यर्च्य विधिवत्समिद्भिः सप्तभिः क्रमात् ।  
हुत्वा पूर्णाहुतिं पश्चादाचार्यः समुपोषितः ॥ 210॥  
शुभ्रवस्त्रोत्तरीयश्च भूषणैरपि भूषितः ।  
गन्धमाल्यालङ्कृताङ्गः रात्रौ लग्ने सुशोभने ॥ 211॥  
भाजनं तत्समादाय वेदघोषैश्च मङ्गळैः ।  
वाद्यघोषैश्च सहितः कृत्वा गेहं प्रदक्षिणम् ॥ 212॥  
प्रविश्य गर्भभूभागं तत्र द्वारस्य दक्षिणे ।  
कृतं श्वभ्रं पञ्चगव्यैः सेचयित्वा समन्ततः ॥ 213॥  
तत्र भूमिं तु चार्घ्याद्यैः समभ्यर्च्य ततस्तु ताम् ।  
परिचिन्त्य ऋतुस्नातामात्मानं च हरिं स्मरन् ॥ 214॥  
सर्वभूतधरे! कान्ते! पर्वतस्तनमण्डिते ।  
समुद्रपरिधानीये! देवि! गर्भं समाश्रय ॥ 215॥  
इत्युक्त्वा भाजनं श्वभ्रे निधाय सुधया ततः ।  
दृढीकृत्य ततः श्वभ्रं मृदापूर्यं समन्ततः ॥ 216॥  
त्रिचतुः पञ्चरात्रं वा रक्षां कुर्यान्मुनीश्वरः! ।  
गर्भन्यासस्त्वयं विप्राः! देवधाम्नाश्च वृद्धिदः ॥ 217॥  
अकृते गर्भविन्यासे प्रत्यवायो महान्
स्मृतः ।  
तस्मात्सर्वप्रयत्नेन गर्भन्यासं समाचरेत् ॥ 218॥  
प्रासादस्याथ वक्ष्यामि लक्षणं मुनिपुङ्गवाः! ।  
तलादूनाधिकाच्चैव साङ्गुळैरुचितैः करैः ॥ 219॥  
द्विद्वादशकरं यावत्तलेनोनाधिकेन तु ।  
शुभाय सिद्धये विद्धिगर्भं देवगृहस्य च ॥ 220॥  
कृत्वा क्षेत्राङ्गुळानां च कराणां वा घनं पुरा ।  
त्यजेत्तदष्टभिः सम्यग्यच्छेषं तद्विचार्य च ॥ 221॥  

[[205]] 
एकाद्यष्टमपर्यन्ता ध्वजधूममृगेश्वराः ।  
श्वा च गोखरमातङ्गवायसास्तु ततः शुभाः ॥ 222॥  
एकत्रिपञ्चसप्ताख्याः सर्वत्रैव विधीयते ।  
एवमन्तर्भ्रमेणैव सह भित्तिगणेन तु ॥ 223॥  
गर्भद्विगुणविस्तीर्णं क्षेत्रं देवगृहस्य च ।  
मन्दिरे त्वेकभित्तीये क्षेत्रमानं विधीयते ॥ 224॥  
गर्भोक्तं तत्त्रिभागेन युक्तं युक्तेन वर्त्मना ।  
तत्रापि ह्रासवृद्ध्या तु आयशुद्धिं विचारयेत् ॥ 225॥  
एवं निर्जगतीकं च भागपीठं विवर्जितम् ।  
प्रासादक्षेत्रमानं च तद्युक्तमवधार्यताम् ॥ 226॥  
षड् भागेनाथ पादेन त्रिभागेनोभयात्मिका ।  
अधिकार्धं चतुर्दिक्षु तत्पञ्चांशैस्तु वै त्रिभिः ॥ 227॥  
तृतीयांशेन वै मध्ये निर्गमस्तु विधीयते ।  
कोणात्कोणात्तु वै शेषं भागं भागं प्रवेशयेत् ॥ 228॥  
उच्चं गर्भसमं पीठं तत्पीठेन दळेन वा ।  
पीठोक्तालयपीठस्य लक्ष्मस्थित्यंशकल्पना ॥ 229॥  
चतुर्दिक्षु विधेया वै बहुधानन्तपूर्विका ।  
अथोच्छ्रायं तु वै क्षेत्रात्
त्रिकोणं मन्दिरस्य च ॥ 230॥  
कुर्याद् त्र्यर्धगुणं चैव द्विगुणं वा यथेच्छया ।  
द्विरेकादशधा कुर्यात्तं च भागैः समं पुरा ॥ 231॥  
विधेयं पीठवत्पञ्चादेकांशेन मसूरकम् ।  
तदूर्ध्वे विहिता जङ्घा गर्भमानेन चोन्नता ॥ 232॥  
भवोपकरणीयाभिर्देवताभिरलङ्कृता ।  
जङ्घायामंशयुग्मेन उपर्यूनाधिकेन वै ॥ 233॥  
कार्यं शिखरपीठं तु पूर्वलक्षणलक्षितम् ।  
किं तु प्रवेशनिर्यासौ तत्र चार्धांशसम्मितौ ॥ 234॥  
शिखरं चात्र विहितं भूमिकानवकान्वितम् ।  
सङ्कोच्य तत्पुरा सूत्रमादायोन्नतिसम्मितम् ॥ 235॥  
एतस्मादेकवर्णात्तु जङ्घोर्ध्वीयात्प्रसार्य च ।  
संस्पृशेच्छिखरं पीठमञ्जसा तन्निरोध्य च ॥ 236॥  
प्रासादाद्बहिराद्यत्र भूभागे त्वमलेक्षण! ।  
कर्णादूर्ध्वं नयेत्सूत्रं लाञ्च्छ्यमानं क्रमेण तु ॥ 237॥  
शिखरोन्नतिपर्यन्तं चतुर्दिक्ष्वेवमेवहि ।  
पर्यटेल्लाञ्छ्यमानं तु कर्णात्कर्णं मुनीश्वराः! ॥ 238॥  
यावत्कुमुदपत्राभा सा स्याच्छिखरमञ्जरी ।  
एवमालेख्यदृष्ट्या तु सम्पाद्यातन्तुपाततः ॥ 239॥  
भूमिकाण्डप्रसिध्यर्थं कार्या सा दशधा पुनः ।  
उपरिष्टात्तु भागेन भवेदामलसारकम् ॥ 240॥  
भूमयो भागमानास्तु ततस्तासां समाचरेत् ।  
क्षयवृद्ध्या विधानं तु तद्द्विरष्टांशसम्मितम् ॥ 241॥  
विभिन्ना पीठरचना तासु कार्या यथास्थिता ।  
सचक्रैर्विविधैः पद्मैः प्रादुर्भावैस्तु चाखिलैः ॥ 242॥  

[[206]]
सर्वैर्वा लाञ्छनैर्मूर्तैः नृत्तगीतरसस्थितैः ।  
नवांशेनोर्ध्वभागात्तु स्वपादेन विनिर्गतम् ॥ 243॥  
उष्णीषमूर्ध्वभूमेस्तु कार्यं वै रचनोज्झितम् ।  
शिष्टं कृत्वा त्रिधा पीठं मण्डलस्थेन पूर्ववत् ॥ 244॥  
द्वितीयेन ततः कण्ठं तृतीयेनोर्ध्वगेन तु ।  
सुसमं श्रीयुतं कुर्यादण्डं धात्रीफलाण्डवत् ॥ 245॥  
नवधोष्णीषकं कृत्वा चतुर्भिर्वेदिकाभ्रमम् ।  
त्रिभागपृथुभागेन सस्तम्भा ह्यथ केवला ॥ 246॥  
उन्नता शिखरार्धेन साप्युत्पलदळोपमा ।  
कार्या शिखरपीठोर्ध्वे दिव्यकर्मविभूषिता ॥ 247॥  
ततः शुभतरं कुर्यान्मण्टपं स्तम्भसंयुतम् ।  
भूषितं विहगेन्द्रेण बलिमण्डलगेन तु ॥ 248॥  
चतुर्द्वारे तथा दिक्षु विधेयं मण्टपत्रयम् ।  
प्रवेशत्रितयोपेतं मण्टपे मण्टपं भवेत् ॥ 249॥  
कुर्यान्मण्टपमुक्तं वा यथाभिमतनिर्गमम् ।  
रथोपरथकाद्यं तु तेषां गर्भाद्विधीयते ॥ 250॥  
निर्यासो दशमांशेन द्वादशांशेन लाङ्गलिन्
! ।  
अथवा षोडशांशेन ते कार्या नेमिवत्पुनः ॥ 251॥  
चतुर्दिक्पक्षसंलिप्ताः पीठकर्मविभूषिताः ।  
शिखरस्य चतुर्दिक्षु पीठोपरि समापयेत् ॥ 252॥  
समं रथकयुक्त्या तु नासिकामञ्जरीगणम् ।  
मध्यदेशचतुर्दिक्षु कुर्याद्द्वारगणं समम् ॥ 253॥  
त्रिचतुः पञ्चषड्भागे ततो गर्भाद्विधीयते ।  
द्विगुणं चोन्नतत्वेन त्रिपञ्चनवशाखिकम् ॥ 254॥  
युक्तं द्वार्स्थद्वयेनैव कुम्भेभदशनैस्तु वा ।  
विधिवत्
स्थापनं तस्य मन्त्रपूर्वं समाचरेत् ॥ 255॥  
संस्नाप्य मूलमन्त्रेण सम्पूज्यार्घ्यादिना हृदा ।  
शाखामूलगतां कुर्याद्धातुरत्नमयीं स्थितम् ॥ 256॥  
सर्वाधारमयं मन्त्रं सन्निरोध्य हि तत्र च ।  
ज्ञानक्रियात्मकं ध्यात्वा शिखामन्त्रेण शाश्वतम् ॥ 257॥  
दक्षिणोत्तरभागाभ्यां शाखायुग्मं तु विन्यसेत् ।  
हृन्मन्त्रेण तदूर्ध्वे तु रुध्वाद्यं परमेश्वरम् ॥ 258॥  
सन्निधीकृत्य सम्पूज्य गगनस्थे ह्युदुम्बरे ।  
द्विविधं धातुजालं तु रत्नं सिद्धार्थकान्
तिलान् ॥ 259॥  
चन्दनाद्या हि गन्धा ये क्षीरं दधि घृतं मधु ।  
शालयः सर्वबीजानि सर्वौषध्यः सविद्रुमाः ॥ 260॥  
कृत्वा नेत्रेण नेत्रस्थान्
द्वारोर्ध्वे विनिवेश्य तान् ।  
दृश्यं भोगाप्तये चैव त्वदृश्यं मोक्षसिद्धये ॥ 261॥  
चतुष्पात्सकलो धर्मः तदूर्ध्वे सन्निरोध्य च ।  
चत्वारि शृङ्गा इति यत्
पाठयेदृम्मयांस्ततः ॥ 262॥  
कर्महोमचयं कृत्वा पूर्णां मूलेन पातयेत् ।  
एतद्बिम्बप्रतिष्ठानात्प्राग्वत्पश्चात्समाचरेत् ॥ 263॥  

[[207]] 
स्थित्यपेक्षावशेनैव ह्यालयस्य तु वै विभोः ।  
अनन्तभुवनं नाम सर्वकामापवर्गदम् ॥ 264॥  
चतुष्प्रकारमेवं हि प्रसादं विद्धि पीठवत् ।  
रचनासन्निवेशोत्थभेदेनानेकधा तथा ॥ 265॥  
पतत्रीशमृगेन्द्रैस्तु निधिभूतोपमैर्घटैः ।  
शङ्खपद्माङ्किताभिस्तु सोपानपदपङ्क्तिभिः ॥ 266॥  
युक्तं द्वारवशेनैव तथा पीठवशात्तु वै ।  
विस्तारः प्रतिदिक्संस्थस्त्वरुणस्य विधीयते ॥ 267॥  
गर्भोत्थक्षेत्रसञ्ज्ञा च जगतीकस्य लाङ्गलिन्
! ।  
ज्ञेयः सजगतीकस्य तन्मानेनापि सर्वदिक् ॥ 268॥  
एभ्यः पादादिकं कुर्यात्पादाद्यंशोज्झितं तु वै ।  
बुध्वा चायतनानां च संस्थितश्चाङ्गणे पुरा ॥ 269॥  
चतुरायतनं ह्येतत्प्रासादैः दिक् त्रयस्थितैः ।  
आद्येन सह कोणस्थैः तत्पञ्चायतनं स्मृतम् ॥ 270॥  
विज्ञेयमष्टायतनं त्रिभिरन्यैस्तु दिग्गतैः ।  
विना मध्यस्थितेनैव दिग्गतैस्तु द्विभिर्द्विभिः ॥ 271॥  
तद्दशायतनं तेन युक्तमेकाधिकं भवेत् ।  
प्रतोळीपक्षगेनैव प्रासादद्वितयेन तु ॥ 272॥  
द्वादशायतनं ह्येतत्सह मध्यस्थितेन तु ।  
तदेवाधिकसञ्ज्ञं तु अतोन्येऽनन्तसञ्ज्ञिकः ॥ 273॥  
परस्परमुखौ कुर्यात्प्रासादौ द्वारदेशगौ ।  
प्रासादाभिमुखाच्चैव दिक्त्रयेऽवस्थितास्तु ये ॥ 274॥  
कोणस्थाभ्यां च साम्मुख्यं द्वाभ्यां द्वाभ्यां विधीयते ।  
द्वाभ्यां चभिमताभ्यां तु कुर्यादुचितदिम्मुखम् ॥ 275॥  
द्वौ परस्परवक्त्रौ तु कोणदेशसमाश्रितौ ।  
द्वाराण्यनन्तायतने प्रासादानां मुनीश्वराः ॥ 276॥  
यथाभिमतदिक्स्थानि कर्तव्यान्यविशङ्कया ।  
न तत्र तेषां भवति वेधदोषः परस्परम् ॥ 277॥  
अङ्गभावगतत्वाच्च प्रधानायतनस्य वै ।  
अर्धेन च त्रिभागेन हितः पादेन चाङ्गणात् ॥ 278॥  
परण्डकस्य चोच्छ्रायस्तद्विस्तारस्तथोच्छ्रितेः ।  
तच्च पीठोपमं कुर्यात्
श्लक्ष्णं सोष्णीषमेव वा ॥ 279॥  
युक्तं कोटिगणेनाथ नानादेवान्तगेन तु ।  
यदेकायतनं चैव त्वङ्गणं तन्मुनीश्वराः ॥ 280॥  
युक्तं लघुपरण्डेन केवलं वा परण्डकम् ।  
यदा द्व्यायतनाद्यं च द्वादशायतनान्तिमम् ॥ 281॥  
एकदिग्वीक्षमाणं च चतुरश्रायतेऽङ्गणे ।  
वृत्तायते वा वितते प्रासादे चोक्तलक्षणे ॥ 282॥  
यस्माद्देवालयानां च अङ्गणानां विशेषतः ।  
चतुरश्रादिपीठानां नित्यमेव मुनीश्वराः! ॥ 283॥  
अन्योन्यानुगतत्वं तु हितं वापेक्षिकं तु वै ।  
भूमिभागवशेनैव तथैवार्चावशेन तु ॥ 284॥  

[[208]]
नानाफलवशेनापि तथा शोभावशेन च ।  
भूलाभश्चतुरश्रात्तु चतुरश्रायताद्घनम् ॥ 285॥  
वर्तुलात्सर्वकामाप्तिर्निर्वृतिस्तु तदायतात् ।  
दृष्टादृष्टफलेप्सूनां लोकास्तु महदादयः ॥ 286॥  
यच्छन्ति वैष्णवं स्थानमारोग्यं भूतिमुत्तमाम् ।  
वैष्णवानामकामानां च्युतेरन्ते परं पदम् ॥ 287॥  
मुनयः ।  
प्रासादलक्षणमिदं श्रुतं त्वत्तो मुनीश्वर ! ।  
तस्य संस्थापनविधिं विस्तरेण प्रकाशय ॥ 288॥  
नारदः ।  
प्रासादादिप्रतिष्ठानां शृणुध्वं विधिमुत्तमम् ।  
प्रासादस्याग्रतः कृत्वा पूर्ववद्यागमण्टपम् ॥ 289॥  
सर्वोपकरणैर्युक्तं सर्वलक्षणसंयुतम् ।  
प्रासादस्यापि परितः कुर्यात्कुण्डाष्टकं गुरुः ॥ 290॥  
सामग्र्यादेरभावे तु प्रासादाग्रप्रकल्पिते ।  
यागमण्टपभूभागे कुण्डमेकं प्रकल्पयेत् ॥ 291॥  
समस्तमूर्तिपीयं च होमं तत्रैव कल्पयेत् ।  
प्रासादस्थापनारम्भात्तृतीये पञ्चमेपि वा ॥ 292॥  
दिवसे त्वङ्कुरारोपं यथाविधि समाचरेत् ।  
शैलोत्थं पूर्ववत्कुम्भं कृत्वा धातुमयं तु वा ॥ 293॥  
तद्विगोळकमानेन मन्त्रबिम्बेन वै सह ।  
शुभेऽन्यस्मिन्
दिने यागमण्टपे ह्युक्तलक्षणे ॥ 294॥  
अधिवास्य यथान्यायं सर्वोपकरणान्वितम् ।  
स्नानाद्यमखिलं ताभ्यामापाद्य च यथाविधि ॥ 295॥  
तस्मिन्
रत्नादिसन्तुक्ते बिम्बं कुम्भे निवेश्य च ।  
वस्त्रैराभरणैः पुष्पैश्छन्नं कृत्वार्घ्यपुष्पवत् ॥ 296॥  
शनैः प्रासादपर्यङ्कमारुहेन्मूर्तिपैः सह ।  
तत्र प्राक्ताड्नादींस्तु कुर्यात्सङ्क्षाळनादिकान् ॥ 297॥  
आचरेद्रत्नविन्यासं सर्वं वाऽऽवाहनोदितम् ।  
निवेशनीयमित्येव बिम्बं कुम्भसमन्वितम् ॥ 298॥  
हृदाद्यन्तनिरुद्धेन मूलमन्त्रेण लाङ्गलिन्
! ।  
तत्राद्यमनुसन्धानमेकं कृत्वा परान्वितम् ॥ 299॥  
सामान्यलक्षणं पश्चात्पूर्वोक्तं वै कलात्मकम् ।  
सम्पूज्य वाससाच्छाद्य सुधया व्यक्ततां नयेत् ॥ 300॥  
ततः पिण्डं तदूर्ध्वे तु साण्डं कुर्याद्यथोदितम् ।  
प्रासादं स्नापयेत्पश्चात्
षड्भिः सिधार्थकादिभिः ॥ 301॥  
सुधामयं चेत्प्रासादं दर्पणे स्नानमाचरेत् ।  
समालभ्यार्चयित्वा च स्रगाद्यैर्मण्डयेत्ततः ॥ 302॥  
प्रासादपट्टिकायां तु पञ्चविंशतितन्तुभिः ।  
बध्वा तु कौतुकं पश्चात्कुर्याच्छायाधिवासनम् ॥ 303॥  
स्नपनं दर्पणे कुर्यात्प्राग्वद्देशिकसत्तमः ।  
प्रासादस्य चतुर्दिक्षु मूर्तयः कल्पिता यदि ॥ 304॥  

[[209]] 
तेषां नेत्राणि चोन्मील्य यथाविधि मुनीश्वराः! ।  
सर्वमन्यद्यथावोगं वक्ष्यमाणेन वर्त्मना ॥ 305॥  
प्रासादस्यापि कुर्वीत कूर्चद्वाराधिवासनम् ।  
प्रासादस्याग्रपर्यन्तं कुम्भाधारोपलात्तु वै ॥ 306॥  
लोकाध्वतत्त्वदेवानां न्यासं प्राग्वत्समाचरेत् ।  
दिम्मूर्तिनां तथाऽङ्गेषु मूलमन्त्रादिकान्
न्यसेत् ॥ 307॥  
कलशे मण्डले चैव प्रासादस्थान्
समर्चयेत् ।  
प्रासादपरितः कॢप्तकुण्डेष्वग्निं यथाविधि ॥ 308॥  
संस्कृत्य वासुदेवादीन्
प्रभवाप्यययोगतः ।  
सन्तर्पयेद्यथाशास्त्रं यद्वा तत्पुरतः स्थिते ॥ 309॥  
कुण्डे तु सकलं होममाचार्यः स्वयमाचरेत् ।  
मन्त्रांश्च पाठयेद्विप्रांस्तत्प्रतिष्ठां नयेत्तु वै ॥ 310॥  
संरोध्य वर्ममन्त्रं तु तत्र ध्यानधिया स्वयम् ।  
पूर्णान्तमखिलं कृत्वा विधिनानेन वै पुनः ॥ 311॥  
क्षुरो हरेति वै साम पाठयेत्सामगांस्तु वै ।  
चक्रमामलसारस्य मध्यतः सन्निवेशयेत् ॥ 312॥  
यथाभिमतरूपं तु दिग्वक्त्रं वाम्बराननम् ।  
स्वशक्तिवर्णदण्डस्थं चण्डमार्ताण्डभास्वरम् ॥ 313॥  
चक्रमन्त्रं न्यसेत्तस्मिन्
वर्णाध्वानं पुरोदितम् ।  
गत्यागतिप्रयोगेण प्राक्प्रमेयज्ञलक्षणम् ॥ 314॥  
नान्यथावत्पुरा ज्ञात्वा द्रव्यमूर्तिगते विभुम् ।  
कुर्यात्ततोध्वसन्धानां नान्यथा तु मुनीश्वराः ! ॥ 315॥  
अमलं शान्तसञ्ज्ञं वै तथा शान्तोदितोदितम् ।  
एकमेव हि तन्मूर्ति यश्चक्रंवेत्ति तत्वतः ॥ 316॥  
सोस्मिन्
संसारचक्रे तु सर्वाश्रमनिवासिनाम् ।  
सर्वधर्मरतानां च चक्रवर्तित्वमाप्नुयात् ॥ 317॥  
यच्छक्तिर्ब्रह्ममूर्त्यैव सिद्धा साक्षान्निराश्रया ।  
अन्तर्बहिस्थं सर्वेषां मोक्षदं चामलं स्मृतम् ॥ 318॥  
क्षीरोदार्णवतुल्यं यत्सहस्रादित्यसन्निभम् ।  
निरङ्गं तीक्ष्णधारं वै तच्छान्ताख्यं हि योगतः ॥ 319॥  
यत्तु नानाङ्गभावेन स्वातन्त्यात्स्वयमेव हि ।  
सर्वदिक्प्रसृतां कृत्वा स्वात्मवृत्तिं हि वर्तते ॥ 320॥  
ईषद्वलयवन्नाभेरराणामन्तरे खवत् ।  
शान्तोदितं च तद्विद्धि चक्रमिछाफलप्रदम् ॥ 321॥  
यच्छान्तमूर्तौ सम्बन्धः सर्वं कृत्वावतिष्टते ।  
प्रवृत्तं नाभिपूर्वं तु उदिताख्यं तु चक्रराट् ॥ 322॥  
तस्मिन्नाराधितो मन्त्रस्तद्वै सम्पूजितं स्मृतम् ।  
जप्तं सन्तर्पितं भक्त्या सर्वेषां सर्वमृच्छति ॥ 323॥  
एवं चाभिमतं चक्रं सर्वविघ्नक्षयङ्करम् ।  
प्रतिष्ठाप्य समभ्यर्च्य तस्यैवं समनन्तरम् ॥ 324॥  
त्र्यंशेन शिखरादुच्चं खगराड्
परिभूषितम् ।  
संस्कृत्य ध्वजदण्डं च शिखामन्त्रेण विन्यसेत् ॥ 325॥  

[[210]]
ततो विविधवर्णं च किङ्किणीगणभूषितम् ।  
ध्वजाग्रशिखराग्रं तु यत्तद्दीर्घमकृत्त्रिमम् ॥ 326॥  
दैर्घ्याद्वादशमांशेन द्विनवांशेन वा ततम् ।  
कृत्वास्त्रसन्निधिं तस्मिन्
लाच्छनाख्ये पुरा पटे ॥ 327॥  
निवेश्य ध्वजदण्डाग्रे गन्धाद्यैरर्चयेत्ततः ।  
सुधामयादिबिम्बानां स्थापने मुनिपुङ्गवाः ॥ 328॥  
बिम्बप्रासादयोर्विप्राः ! युगपत्
स्थापनं भवेत् ।  
प्रासादस्य प्रतिष्ठेत्थं समासात्कीर्तिता मया ॥ 329॥  
मण्टपादि प्रतिष्ठां च शृणुध्वं मुनिपुङ्गवाः ! ।  
प्रथमं मण्डपं चाग्र्यं तथैवास्थानमण्टपम् ॥ 330॥  
प्राकारं पचनावासं कोशागाराम्बरास्पदे ।  
पुष्पपानीयशाले च तथा वै यागमण्टपम् ॥ 331॥  
धान्यागारादिकं सर्वं सङ्क्षाल्य बहुभिर्जलैः ।  
पर्यग्निकरणं चैव मार्जनोल्लेखनादिकम् ॥ 332॥  
कारयित्वा द्विजवरैर्गव्यैः सम्प्रोक्ष्य पञ्चभिः ।  
वितानाद्यैरलङ्कृत्य मण्टपादीन्
विशेषतः ॥ 333॥  
प्रधूपयित्वागरुभिर्दीपानारोप्य सर्वतः ।  
सुधाचूर्णैरलङ्कृत्य अक्षतान्विकिरेद्भुवि ॥ 334॥  
पुण्याहं वाचयित्वा तु वास्तुपूरुषमर्चयेत् ।  
धान्यपीठं प्रकल्प्याथ कुम्भं तत्र सलक्षणम् ॥ 335॥  
सोपकुम्भं सकरकं न्यस्य प्राग्वत्सलक्षणम् ।  
तत्र देवं समभ्यर्च्य साङ्गं सपरिवारकम् ॥ 336॥  
कुण्डे वा स्थण्डिले वापि प्रतिष्ठाप्यानलं ततः ।  
तत्र देवं तु सन्तर्प्य पूर्णान्तं देशिकोत्तमः ॥ 337॥  
सुमुहूर्ते तु सम्प्राप्ते प्रोक्षयेत्कुम्भतोयतः ।  
सर्वत्र मूलमन्त्रेण देशिको मन्त्रवित्तमः ॥ 338॥  
इत्येवं मण्टपादीनां प्रतिष्ठाविधिरीरितः ।  
मण्टपादिप्रतिष्ठायां गोपुरस्थापने तथा ॥ 339॥  
क्ष्मापरिग्रहपूर्वं तु गर्भन्यासं समाचरेत् ।  
गर्भं तु मण्टपादीनामग्निकोणे तु विन्यसेत् ॥ 340॥  
गोपुरस्य भवेद्याम्ये गर्भन्यासो मुनीश्वराः! ।  
गोपुरस्य प्रतिष्ठां तु कुर्यात्प्रासादवद्बुधः ॥ 341॥  
तत्र वै देवतान्यासे विशेषः कथ्यतेऽधुना ।  
शाखामूलादिषु यजेच्चक्राद्यान्
धर्मपश्चिमान् ॥ 342॥  
कवाटद्वितये पूज्यौ कालाग्निर्बरुणस्तथा ।  
न्यसेज्जङ्घासमूहे तु भवोपकरणं महत् ॥ 343॥  
मूर्तयः केशवाद्यास्तु जङ्घाग्रोपरि संस्थिताः ।  
विन्यसेत्प्रस्तरोद्देशे चक्राद्यायुधसञ्चयम् ॥ 344॥  
पूर्ववद्वेदिकाग्रीवाशिखरोद्देशभूमिषु ।  
न्यस्या विभवदेवाश्च पद्मनाभान्तिमं द्विजाः! ॥ 345॥  
तले तले गोपुरस्य दिम्मूर्तीश्च यथापुरम् ।  
प्रासादोक्तविधानेन कल्पयेन्मुनिपुङ्गवाः ! ॥ 346॥  

[[211]] 
ततस्तु कलशाधारवेदिकायास्तले द्विजाः! ।  
सुदर्शनं तु षडरं यजेत्कुम्भचतुष्टये ॥ 347॥  
वासुदेवादिकाः पूज्याः कुम्भषट्के कृते सति ।  
सम्पूज्यं केशवादीनां षट्कं कुम्भाष्टके कृते ॥ 348॥  
केशवाद्यष्टकं पूज्यं द्विषट्के द्वादशार्चयेत् ।  
युग्मयोगेन कुम्भानां स्थापनं मोक्षकाङ्क्षिणः ॥ 349॥  
इतरस्यायुग्मयुक्त्या कुम्भस्थापनमाचरेत् ।  
एकरिमन्
स्थापिते कुम्भे वासुदेवं समर्चयेत् ॥ 350॥  
त्रयादौ केशवादींश्च पूजयेद्विजसत्तमाः! ।  
इत्येवं देवतावृन्दं गोपुरे न्यस्य पूजयेत् ॥ 351॥  
प्रासादादिप्रतिष्ठाया विधिरेवं मुनीश्वराः! ।  
इति यां प्रासादादिप्रतिष्ठाविधिर्नाम षोडशोऽध्यायः ।
