+++
title = "१३"

+++

त्रयोदशोऽध्यायः
13 – जयन्त्युत्सव विधिः
नारदः
जन्मोत्सवं च कृष्णस्य श्रृणुध्वं मुनिपुङ्गवाः ।  
कृष्णजन्मदिनं त्वेतद्द्विविधं परिकीर्तितम्
॥ 1
जन्माष्टमी जयन्तीति तयोर्भेदस्तु कथ्यते ।  
चन्द्रोदयेऽष्टमीयुक्ता सप्तमीकलया विना ॥ 2
रोहिणीरहिता वापि सा हि जन्माष्टमी स्मृता ।  
सिह्मं गतेर्के सा मुख्या यद्वा श्रावणमात्रगा ॥ 3
तस्यामभ्यर्चनं विष्णोर्धर्मकामार्थसिद्धिदम्
।  
निष्कामो यदि कैवल्यफलदं भवति धृवम्
॥ 4
सूर्योदयेपि सप्तम्या तथा कृत्तिकायापि च ।  
कलयापि ह्यविद्धा या रोहिणी द्विजपुङ्गवाः ॥ 5
अष्टमीसहिता वापि अष्टमीरहितापि वा ।  
तथैव बुधवारेण सहिता रहितापि वा ॥ 6
जयन्ती नाम सा प्रोक्ता जयत्यशुभमित्यसौ ।  
अष्टम्यां वा नवम्यां वा दशम्यां वापि रोहिणी ॥ 7
अविद्धा यदि लभ्येत कलामात्रापि वैष्णवैः ।  
ग्राह्या कदापि विद्धा तु न ग्राह्या वैष्णवोत्तमैः ॥ 8
मृगशीर्षं तु वा ग्राह्यं शुद्धर्क्षस्य ह्यभावतः ।  
सिह्मभाद्रपदे मुख्या जयन्ती सिंहगापि वा ॥ 9
तस्मिन्
मासे मुनिश्रेष्ठाः यदा ऋक्षद्वयं भवेत्
।  
परत्रैवोत्सवं कुर्यान्महापातकनाशनम्
॥ 10
पश्चाच्चेद्रोहिणी विद्धा पूर्वत्रैव समाचरेत्
।  
श्रीपाञ्चरात्रे ईश्वरसंहिता
www.kriyasagaram.in 146
एवमेव हि सङ्क्रान्तिवेधत्यागोपि शस्यते ॥ 11
दिवा सङ्क्रान्तियोगश्चेज्जयन्तीं पूर्वतस्त्यजेत्
।  
परतो निशि योगे तु त्यजेद्योगान्वितामपि ॥ 12
उभयोः क्रान्तिवेधश्चेज्जयन्त्योर्मुनिसत्तमाः ।  
उत्सवं मृगशीर्षे वा पूर्वमेव समाचरेत्
॥ 13
एवं जयन्त्यां रामस्य नरसिंहवराहयोः ।  
वामनादिजयन्त्यामप्येवमेव विनिर्णयः ॥ 14
जयन्त्यां तत्र कृष्णस्य दिवोपोष्य विशेषतः ।  
रात्रावभ्यर्चनं कुर्यात्तद्विधानमिहोच्यते ॥ 15
नित्यकर्माणि निर्वर्त्य सायं देशिकसत्तमः।  
भगवद्गृहमासाद्य कृत्वा नित्यार्चनं पुरा ॥ 16
प्रासादस्य पुरोभागे मण्टपं परिकल्पयेत्
।  
कॢप्तं वा मण्टपं पूर्वमलङ्कुर्याद्विशेषतः ॥ 17
चतुर्द्वारसमायुक्तं ध्वजतोरणभूषितम्
।  
वितानैर्विविधैश्चित्रैः सर्वतः परिशोभितम्
॥ 18
परितश्चित्रकौशेयमहायवनिकान्वितम्
।  
मुक्तासरैश्च विविधपुष्पमाल्यैर्विराजितम्
॥ 19
कदळीजम्बुजम्बीरनाळिकेरफलादिभिः ।  
रम्भास्तम्भैः पूगफलस्तबकैः समलङ्कृतम्
॥ 20
दर्पणैर्दीपमालाभिः शोभितं धूपधूपितम्
।  
कुङ्कुमागरुकस्तूरीसमालिप्तमहीतलम्
॥ 21
सुधाचूर्णादिभिश्चित्रैः परितः समलङ्कृतम्
।  
मध्ये प्रविलसद्दिव्यरत्नविष्टरशोभितम्
॥ 22
एवं पूर्वमलङ्कृत्य मण्टपं तु ततः परम्
।  
कृष्णबिम्बं समानीय विन्यसेद्भद्रविष्टरे ॥ 23
अर्घ्यादिभिः समभ्यर्च्य ततस्तु तदनुज्ञया ।  
पुष्पाङ्कुरं
निधायाथ रक्षाबन्धं समाचरेत्
। 24
देवस्यैशानभागे तु महाकुम्भं तु विन्यसेत्
।  
मण्डलं तु पुरोभागे समालिख्य यथाविधि । 25 ।  
मण्टपस्य पुरोभागे कुण्डं तु परिकल्पयेत्
।  
एवं सर्वं समापाद्य यावच्चन्द्रोदयं गुरुः । 26 ।  
देवस्य दक्षिणेपार्श्वे जपन्नष्टाक्षरं मनुम्
।  
गापयन्
कृष्णमाहात्म्यं तथान्य वैष्णवीः कथा । 27 ।  
गानैर्नृत्तैर्विनोदैश्च तोषयेज्जगतां पतिम्
।  
उदिते तु निशानाथे जन्मकाले जगत्पतेः । 28 ।  
कुम्भे च मण्डले कृष्णं यथोक्तविधिना यजेत्
।  
ततो बिम्बे समभ्यर्च्य देवं मन्त्रासनान्तिमम्
। 29 ।  
एकाशीतिघटैर्देवं स्नापयेद्धोमपूर्वकम्
।  
पञ्चविंशतिकुम्भैर्वा स्नापयेत्तु यथाविधि । 30 ।  
अलङ्कारासनं नीत्वा समभ्यर्च्य विशेषतः ।  
कृत्वा नीराजनान्तं च ततो भोज्यासनं नयेत्
। 31 ।  
अर्घ्यादिभिः समभ्यर्च्य अर्हणं च समर्पयेत्
।  
श्रीपाञ्चरात्रे ईश्वरसंहिता
[[147]] 
मधुपर्कं निवेद्याथ नवनीतं च शर्करम्
। 32 ।  
गोक्षीरं घृतसंयुक्तम्
फलानि विविधानि च ।  
पृथुकादींश्चोपहारान्
गुडखण्डान्वितानपि । 33 ।  
माषमुद्गैस्तिलयवैर्दधिमध्वाज्यदुग्धकैः ।  
हरिद्राजीरकैलाद्यैर्योजितानि विशेषतः । 34 ।  
विविधानि च भक्ष्याणि गोघृतैः पाचितानि च ।  
क्रमादष्टविधान्नानि सुश्रुतं क्षीरमुत्तमम्
। 35 ।  
शीतलं
तर्पणजलं पानकं
च विशेषतः ।  
भक्ष्यम्
भोज्यं
तथा लेह्यम्
पेयं चापि ह्यनेकशः । 36
निवेद्य देवदेवाय मात्रान्तं देशिकोत्तमः ।  
मुखवाससमोपेतं
ताम्बूलं
विनिवेद्य च । 37 ।  
कृत्वाथ जपयज्ञान्तं गत्वा कुण्डसमीपगम्
।  
तत्र प्रतिष्ठिताग्नौ तु योगपीठं प्रकल्पयेत्
। 38
तन्मध्ये कृष्णमावाह्य सकलीकृत्यमन्त्रवित्
।  
कृत्वा सप्तसमिद्धोमं ततः पूर्णां निवेदयेत्
। 39 ।  
ततो देवं विसृज्याग्नेरग्निं च विसृजेद्गुरुः ।  
ततस्तु देवदेवाय कृत्वा होमसमर्पणम्
। 40 ।  
अर्घ्यदानं विशेषेन कुर्यात्सर्वफलप्रदम्
।  
तद्विधानं प्रवक्ष्यामि देवस्य पुरतो भुवि । 41 ।  
गोमयेनोपलिप्याथ वृत्ताकारं सुशोभनम्
।  
सुधाचूर्णैरलङ्कृत्य गन्धपुष्पाक्षतैः फलैः । 42 ।  
तन्मण्डले रोहिण्या सह चन्द्रं समर्चयेत्
।  
ततस्तस्मै नमस्कुर्यान्मन्त्रेणानेन वै द्विज । 43 ।  
ज्योत्स्नाम्पते! नमस्तेस्तु नमस्ते ज्योतिषां पते ।  
नमस्ते रोहिणीकान्त सुधाकुम्भ नमोस्तुते । 44
इति चन्द्रं नमस्कृत्यदत्वादर्घ्यं
ततःपरम्
।  
शङ्खे तोयं
समापूर्य गोक्षीरेण विमिश्रितम्
। 45
शङ्खाग्रे चन्द्रदैवत्यं तन्मूले कृष्णमर्चयेत्
।  
हस्ताभ्यां
शङ्खमादाय सपुष्पफलचन्दनम्
। 46 ।  
जानुभ्यामवनौ स्पृष्ट्वा चन्द्रायार्घ्यं निवेदयेत्
।  
क्षीरोदार्णवसम्भूत अत्रिनेत्र समुद्भव । 47 ।  
गृहाणार्घ्यं शशीनाथ रोहिण्या सहितो मम ।  
इति चन्द्रायार्घ्यदानं कृष्णसन्तोषकारणम्
। 48 ।  
प्रीणनं
सर्वदेवानां सर्वसस्यविवृद्धिदम्
।  
कृष्णायार्ध्यं ततो दद्यान्मन्त्रेणानेन वै द्विजाः ॥ 49
जातः कंसवधार्थाय भूभारोत्तारणाय च ।  
पाण्डवानां हितार्थाय धर्मसंस्थापनाय च ॥ 50
कौरवाणां विनाशाय दैत्यानां निधनाय च ।  
गृहाणार्ध्यं मया दत्तं देवक्या सहितो हरे ॥ 51
इति कृष्णायार्ध्यदानं राजराष्ट्राभिवृद्धिदम्
।  
सर्वसम्पत्करं चैव सर्वलोकहितार्थकृत्
॥ 52
यजमानोपि वा दद्यादर्ध्यमेवं जगत्प्रभोः ।  
श्रीपाञ्चरात्रे ईश्वरसंहिता
www.kriyasagaram.in 148
इह सर्वाभीष्टसिद्ध्यै परत्र च सुखाप्तये ॥ 53
तत्काले देशिकादिभ्यो गोभूस्वर्णान्यनेकशः ।  
दद्याद्देवस्य सन्तुष्ट्यै यजमानो विशेषतः ॥ 54
अथोपहारैर्विविधैस्ताम्बूलाद्यैश्च देशिकः ।  
जपस्तोत्रादिभिश्चैव तोषयेत्तु श्रियः पतिम्
॥ 55
निवेदितान्नभक्ष्यादीन्
चतुर्धा विभजेत्ततः ।  
आचार्यः स्वयमादाद्यदेकांशं तु ततस्त्रिभिः ॥ 56                                                                                                                  
मूर्तिपान्
वैष्णवानन्यान्
भक्तान्
भागवतोत्तमान्
।  
तोषयित्वा ततः सर्वांस्ताम्बूलाद्यैश्च तोषयेत्
॥ 57
कुम्भस्थं मण्डलस्थं च प्राग्वद्देवं विसर्जयेत्
।  
ततस्तु देवदेवस्य शयनं कारयेद्गुरुः ॥ 58
रम्ये तु मण्टपे डोलां कृत्वा मणिमयीं शुभाम्
।  
मृदूपधानतूलाड्यां स्वर्णरज्जुविलम्बिताम्
॥ 59
सौवर्णकिङ्कणीयुक्तां मुक्तादाभविलम्बिताम्
।  
कस्तूरीकुङ्कुमाद्यैश्च वासितां धूपधूपिताम्
॥ 60
तत्रानन्तं समभ्यर्च्य देवमारोपयेद्गुरुः ।  
शयनासनभोगैस्तु देवं तत्र समर्चयेत्
॥ 61
एवं हि शयनान्तं तु कृत्वा चैकदिनोत्सवम्
।  
अनुयागं ततः कुर्यादाचार्यो वैष्णवैः सह ॥ 62
वैष्णवानामुत्सवान्ते पारणं विहितं द्विजाः ।  
यद्वा फलेच्छया कार्यं पारणं तु परेऽहनि ॥ 63
ततोऽवशिष्टयामिन्यामाचार्यो देवसन्निधौ ।  
भक्तैर्भागवतैः सार्धं गापयन्
वैष्णवीः कथाः ॥ 64
गानैर्नृत्तैस्तथा हास्यैर्जागरेण नयेन्निशाम्
।  
ततः प्रभाते त्वाचार्यः कृतस्नानः कृताह्निकः ॥ 65
देवमुत्थाप्य विधिवन्नित्यपूजां समाचरेत्
।  
विशेषेणार्चयेद्देवं स्नानाद्यैर्हविरन्तिमैः ॥ 66
ततः कृष्णमलङ्कृत्य विविधैर्वस्त्रभूषणैः ।  
दिव्ये तु कुञ्जरे वाश्वे शिबिकायां रथेपि वा ॥ 67
समारोप्य दृढीकृत्य ह्यलङ्कृत्य विशेषतः ।  
उत्सवं देवदेवस्य्
कुर्याद्ग्रामप्रदक्षिणम्
॥ 68
विचित्रैर्दारुरचितैश्चतुस्स्तम्भैर्मनोहरैः ।  
चित्रवस्त्रवितानाड्यैः फलपल्लवसंयुतैः ॥ 69
मध्यालम्बिक्षीरघटैर्नवनीतघटान्वितैः ।  
दधिभाण्डान्वितैश्चैव तोरणैर्विविधैस्तदा ॥ 70
चित्रध्वजपताकाभिः पुष्पमालाशतान्वितैः ।  
वितानैः फलभारैश्च रम्भास्तम्भादिभिस्तथा ॥ 71
अलङ्कृतासु सिक्तासु दिव्यकुङ्कुमवारिभिः ।  
सुधाचूर्णालङ्कृतासु कीर्णासु कुसुमाक्षतैः ॥ 72
दिव्यधूपैर्धूपितासु वीधीषु द्विजसत्तमाः ।  
शनैः शनैर्देवदेवं सविलासं नयेत्तदा ॥ 73
छत्रध्वजपताकाभिर्वन्दिभिर्गणिकादिभिः ।  
वाद्यघोषैर्वेदघोषैर्भक्तैर्भागवतोत्तमैः ॥ 74
श्रीपाञ्चरात्रे ईश्वरसंहिता
[[149]] 
तैलं च रजनीचूर्णं विकिरद्भिः परस्परम्
।  
नवनीतं च दधि च क्षीरं च कुसुमादिकम्
॥ 75
क्षिपद्भिश्च हसद्भिश्च भक्षयद्भिश्च कैश्चन ।  
अर्थीन्
सन्तोषयद्भिश्च नवनीतघृतादिकैः ॥ 76
ताम्बूलं रजनीचूर्णं ददद्भिः पौरयोषिताम्
।  
विकिरद्भिः पुष्पगन्धैः कुङ्कुमैः कृष्णमव्ययम्
॥ 77
हस्तमुद्धृत्य कूजद्भिस्तथा गोपालबालकैः ।  
दध्यादिभाण्डान्
भिन्दद्भिः कृष्णस्य पुरतो भुवि ॥ 78
पिबद्भिः क्षीरदध्यादीन्
किरद्भिश्च परस्परम्
।  
आस्वाद्य नवनीतं च क्षिपद्भिर्बहुधा मिथः ॥ 79
रोहद्भिस्तोरणस्तम्भान्
नृत्यद्भिर्गर्जितैर्मुहुः ।  
आभीरकुलजैर्युक्तैः कृष्णानुचरभावतः ॥ 80
यन्त्रस्थभाण्डान्
दण्डेन ताडयद्भिर्मुहुर्मुहुः ।  
तत्र भाण्डस्त्रुतां धारां पिबद्भिश्च पदे पदे ॥ 81
एवं क्रीडारतैर्भक्तैर्विनोदैरेवमादिभिः ।  
ग्रामप्रदक्षिणं कृत्वा मन्दिरान्तः प्रवेशयेत्
॥ 82
आस्थानमण्टपं नीत्वा देवं वै हेमविष्टरे ।  
समारोप्य समभ्यर्च्य विविधैरुपहारकैः ॥ 83
ताम्बूलाद्युपचारैश्च देवमन्तः प्रवेशयेत्
।  
सकृत्
त्र्यहं वा पञ्चाहं सप्ताहं वा नवाहकम्
॥ 84
पक्षं मासं तु वा चैवमुत्सवैस्तोषयेद्विभुम्
।  
स्वतन्त्रं पतन्त्रं वा कृष्णमेवं समर्चयेत्
॥ 85
अभावे कृष्णबिम्बस्य तत्तत्प्रासादसंस्थितम्
।  
देवमेवार्चयेद्भक्त्या जयन्त्यां तु विशेषतः ॥ 86
एवं नृसिंहं रामं च वराहं वामनादिकान्
।  
तत्तज्जन्मदिने सम्यग्विशेषस्नपनेन तु ॥ 87
महता हविषा चैव चतुःस्थानेषु पूजयेत्
।  
कुम्भे च मण्डले बिम्बे वह्नौच यजनं विभोः ॥ 88
मुख्ये कल्पे प्रकुर्वीत ह्यनुकल्पे तु मण्डलम्
।  
विना कुम्भादिषु यजेद्बिम्बवह्न्योस्तु वा यजेत्
॥ 89
इत्थं यः कारयेद्भक्त्या जयन्त्युत्सवमुत्तमम्
।  
इहेप्सितार्थान्
सम्पाद्य सायुज्यं पदमाप्नुयात्
॥ 90
अथ चाश्वयुजे मासि कर्तव्यं सर्वसिद्धिदम्
।  
वीरलक्ष्म्य़ुत्सवविधिं वक्ष्यामि मुनिसत्तमाः ॥ 91
तस्मिन्
मासि सिते पक्षे ह्यष्टमीकलयापि वा ।  
अविद्धायां नवम्यां तु श्रीदेव्युत्सवमाचरेत्
॥ 92
तद्वासरानुसारेण नवाहोत्सवमाचरेत्
।  
तिथिलोपे ह्यमावास्याम् आरभ्योत्सवमाचरेत्
॥ 93
वृद्धौ द्वितीयमारभ्य नवाहोत्सवमाचरेत्
।  
सप्ताहं वापि पञ्चाहं त्र्यहमेकाहमेव वा ॥ 94
आचरेदुत्सवं लक्ष्म्याः फलकामनयाः द्विजाः ।  
नवाहं वैष्णवं प्रोक्तं सप्ताहं त्वार्षकं भवेत्
॥ 95
श्रीपाञ्चरात्रे ईश्वरसंहिता
www.kriyasagaram.in 150
पञ्चाहं त्वैन्द्रकं प्रोक्तं त्रियहं शैवमुच्यते ।  
एकाहमुत्सवं ब्राह्मं पञ्चधैवं प्रकीर्तितम्
॥ 96
ब्राह्मं वै ब्रह्मसिद्ध्यर्थं शैवं रोगविनाशनम्
।  
ऐन्द्रं दुर्भिक्षनाशार्थमार्षं राष्ट्राभिवृद्धिदम्
॥ 97
वैष्णवं तूत्सवं प्रोक्तं भक्तिमुक्तिफलप्रदम्
।  
उत्सवारम्भपूर्वेद्युर्निशायामङ्कुरर्पणम्
॥ 98
रक्षाबन्धं च विधिवत्कुर्या द्देशिकसत्तमः ।  
आरम्भे चावसाने च अधमोत्तममार्गतः ॥ 99
संस्नापयेच्छ्रियं देवीं श्रीमन्त्रेणैव देशिकः ।  
प्रत्यहं नित्यपूजान्ते विशेषार्चनमाचरेत्
॥ 100
कुम्भे च मण्डले बिम्बे वह्नौ चापि यथाविधि ।  
तत्र तत्र विशेषो यः कथ्यते सम्प्रति द्विजाः ॥ 101
कुम्भार्चने श्रियं देवीं मध्यकुम्भे समर्चयेत्
।  
सुदर्शनं तु वर्धन्यां प्राग्वदेव समर्चयेत्
॥ 102
लक्ष्मीः कीर्तिर्जया माया उपकुम्भाष्टके द्विजाः ।  
प्रभवाप्यययोगेन पूज्याः प्रागादिषु क्रमात्
। 103
तत्र द्वारार्चनबिधिं श्रृणुध्वं मुनिपुङ्गवाः ।  
वास्त्वीशक्षेत्रपालौ द्वौ सर्वद्वारेषु पूजयेत्
॥ 104
लक्ष्मीः कीतिंर्जया माया द्वारेषूर्ध्वस्थिताः क्रमात्
।  
सृष्टिर्लज्जा जया माया सावित्री च क्षमा तथा ॥ 105
शुद्धाऽशुद्धा तथा द्वे द्वे प्रागादिद्वारशाखयोः ।  
तथाऽऽदिद्वारकुम्भेषु ज्येष्ठाविध्योस्तथैव च ॥ 106
श्रद्धाकान्त्योः क्रियासृष्ट्याः क्षमामूर्तिजयाख्ययोः ।  
क्रमाद्द्वन्द्वप्रयोगेण पूजनं तु समाचरेत्
॥ 107
चण्डीं चैव प्रचण्डीं च पूर्वद्वारे प्रपूजयेत्
।  
दक्षिणोत्तरयोगेन तोरणस्तम्भमूलयोः ॥ 108
बलाकिनीं दक्षिणे तु यजेच्च वनमालिनीम्
।  
विभीषिकां शाङ्करीं च पश्चिमे सम्प्रपूजयेत्
॥ 109
तथैव चोत्तरद्वारे शङ्खपद्मनिधी यजेत्
।  
सत्यादींश्च पताकासु इन्द्रादींश्च यथाक्रमम्
॥ 110
प्राग्वदेवार्चयेद्विप्राः अयं द्वारार्चनक्रमः ।  
प्रातर्विशेषयागान्ते उत्सवं च समाचरेत्
॥ 111
सौवर्णशिबिकायाने अथ वा पुष्पमण्टपे ।  
श्रियं देवीं समारोप्य ह्यलङ्कृत्य विशेषतः ॥ 112
सर्वैर्यात्रोपकरणैर्नयेद्ग्रामप्रदक्षिणम्
।  
एवं कृत्वोत्सवं पश्चाद्देवीमास्थानमण्टपे ॥ 113
हेमपीठे समारोप्य ह्यलङ्कारासनोदितैः ।  
भोगैः क्रमेण सम्पूज्य नयेद्भोज्यासनं ततः ॥ 114
अर्घ्यादीनर्हणं चापि मधुपर्कं समर्पयेत्
।  
मुद्गान्नपायसादीनि भक्ष्याणि विविधानि च ॥ 115
पृथुकादींश्चोपहारान्
श्रियै देव्यै निवेदयेत्
।  
शीतलं तर्पणं चैव नाळिकेररसं तथा ॥ 116
श्रीपाञ्चरात्रे ईश्वरसंहिता
[[151]] 
समर्प्य दद्यात्ताम्बूलं मुखवाससमन्वितम्
।  
जपयज्ञं ततः कुर्याल्लक्ष्मीमन्त्रेण मन्त्रवित्
॥ 117
निवेदितं तु यद्द्रव्यं चतुर्धा विभजेत्ततः ।  
तेष्वेकांशं समादाय आचार्याय प्रदापयेत्
॥ 118
शिष्टानंशांस्तथा सर्वान्
भक्तेभ्यश्च प्रदापयेत्
।  
स्तोत्रैश्च विविधैर्नृत्तैः गीतैर्वाद्यरवैः सह ॥ 119
तदा सान्तोषयेल्लक्ष्मीं सर्वाभीष्टफलप्रदाम्
।  
एवं कृत्वा ततो लक्ष्मीं प्रासादान्तः प्रवेशयेत्
॥ 120
एवं प्रतिदिनं कुर्यान्नवम्यन्तं महोत्सवम्
।  
सायं प्रातश्चतुस्थानपूजनेन समन्वितम्
॥ 121
नवमीदिवसे प्राप्ते प्राग्वत्कृत्वोत्सवादिकम्
।  
रात्रौ विशेषयागान्ते कुण्डमण्डलमध्यगाम्
॥ 122
श्रियं विसृज्य हृदये कुम्भं देव्यास्तु सन्निधिम्
।  
समानीय समभ्यर्च्य श्रियं श्रीसूक्तमुच्चरन्
॥ 123
कुम्भतोयेन सम्प्रोक्ष्य कौतुकं च विसृज्य च ।  
हविरन्तं समभ्यर्च्य प्रणिपत्य क्षमापयेत्
॥ 124
यजमानो दक्षिणाभिराचार्यादीन्
प्रतोषयेत्
।  
एवं यः कारयेद्भक्त्या महानवमिकोत्सवम्
॥ 125
आयुष्यारोग्यमैश्वर्यं तेजः र्कीीन्त च सन्ततिम्
।  
सर्वाभीष्टांश्च सम्प्राप्य ब्रह्मसायुज्यमाप्नुयात्
॥ 126
तदन्येद्युर्दशम्यां तु देवस्य मृगयोत्सवम्
।  
वक्ष्यमाणेन विधिना कुर्याद्राष्ट्राभिवृद्धिदम्
॥ 127
नवम्यामेव देवस्य तुरगं च विशेषतः ।  
अलङ्कृतं तथास्त्रौघं देवस्य धनुरादिकम्
॥ 128
वाहयंस्तु नदीतीरं सरस्तीरमथापि वा ।  
समानीयाथ संस्नाप्य तुरगं चायुधादिकम्
॥ 129
अलङ्कृत्य विशेषेण माल्यैर्वस्त्रादिकैस्तथा ।  
छत्रध्वजपताकाद्यैर्नृत्तवाद्यरवैः सह ॥ 130
ग्रामप्रदक्षिणं नीत्वा आलयं सम्प्रवेशयेत्
।  
तत्र देवस्य तुरगं तार्क्ष्यमन्त्रेण मन्त्रवित्
॥ 131
समभ्यर्च्यार्घ्यगन्धाद्यैर्हविरन्तं समर्चयेत्
।  
आयुधान्यर्चयेत्तद्वत्तत्तन्मन्त्रेण देशिकः ॥ 132
दशम्यां देवदेवस्य कृत्वा नित्यार्चनं पुरा ।  
यात्रामूर्तिगतं देवं नयेदास्थानमण्टपम्
॥ 133
तं देवं तत्र संस्नाप्य पञ्चविंशतिभिर्घटैः ।  
अलङ्कारासनेभ्यर्च्य निवेद्य च महाहविः ॥ 134
देवमश्वे समारोप्य ततस्तु मृगयोचितैः ।  
अलङ्कारैरलङ्कृत्य यात्रोपकरणैः सह ॥ 135
भक्तैर्भागवतैः सार्धं सन्नद्धैः सायुधैर्भटैः ।  
महावनं समानीय तत्र तत्र विशेषतः ॥ 136
वानप्रस्थैस्तापसाद्यैरर्पितानि च भक्तितः ।  
कन्दमूलफलादीनि विविधाः कुसुमस्रजः ॥ 137
श्रीपाञ्चरात्रे ईश्वरसंहिता
www.kriyasagaram.in 152
समर्प्य देवदेवाय वह्निवृक्षसमीपतः ।  
नीत्वा प्रदक्षिणीकृत्य देवं तत्र प्रपादिके ॥ 138
भद्रासने समावेश्य वह्निवृक्षस्य मूलतः ।  
आयुधानि समभ्यर्च्य पुण्याहोक्तिपुरस्सरम्
॥ 139
शमीपत्रं तु सङ्गृह्य मूलमन्त्रेण देशिकः ।  
दत्वा देवस्य शिरसि अर्घ्याद्यैः सम्प्रपूज्य च ॥ 140
ताम्बूलं विनिवेद्याथ देशिकस्तदनुज्ञया ।  
धनुर्बाणान्
समादाय सर्वदिग्विजयाय च ॥ 141
सर्वशत्रुविनाशाय राजराष्ट्राभिवृद्धये ।  
चतुर्दिक्षु चतुर्बाणान्
ऊर्ध्वेऽधश्च शरद्वयम्
॥ 142
प्रयुञ्जेदस्त्रमन्त्रेण धन्वनागेति वा ऋचा ।  
ततोऽर्चयेद्देवदेवं विविधैरुपहारकैः ॥ 143
सायङ्काले तु सम्प्राप्ते आरोप्याश्वे जगत्प्रभुम्
।  
प्रदीपशतसंयुक्तं नानावाद्यसमन्वितम्
॥ 144
ग्रामप्रदक्षिणं देवं मन्दिरान्तः प्रवेशयेत्
।  
देवेशं नवभिः कुम्भैः स्नाप्यालङ्कृत्य देशिकः ॥ 145
श्रीपुष्टिभ्यां सह विभुं हविरन्तं समर्चयेत्
।  
एवं दशम्यां कर्तव्यमुत्सवं च प्रकीर्तितम्
॥ 146
अतः परं प्रवक्ष्यामि दीपोत्सवमनुत्तमम्
।  
वृश्चिकस्थे दिनकरे पौर्णमासी तु या द्विजाः ॥ 147
चतुर्दश्याभरण्याश्च कलयाप्यरुणोदये ।  
अविद्धा कृत्तिकायुक्ता ह्ययुक्ता वा मुनीश्वराः ॥ 148
तस्यां वृषभकाले तु दीपारोपणमाचरेत्
।  
द्वयोरह्नोः सङ्गतिश्चेत्पर्वणस्त्वन्तिमे दिने ॥ 149
ग्राह्यं पर्व कालामात्रमपि दीपोत्सवादिके ।  
दीपं कुर्यात्प्रतिपदि त्वलब्धौ शुद्धपर्वणः ॥ 150
पर्वद्वये तु सम्प्राप्ते तस्मिन्मासे द्विजोत्तमाः ।  
दीपोत्सवं तु मासान्तपर्वण्येव समाचरेत्
॥ 151
तस्मिन्
सङ्क्रान्तिदुष्टे तु पूर्वमेव समाचरेत्
।  
उभयत्रापि सङ्क्रान्तौ कृत्तिकाभिः समन्विते ॥ 152
पर्वण्येव मुनिश्रेष्ठाः दीपारोपणमाचरेत्
।  
पर्वद्वयं कृत्तिकाभिरयुक्तं चेत्तदा द्विजाः ॥ 153
रोहिण्या वापि संयुक्ते पर्वण्युत्सवमाचरेत्
।  
रोहिण्या अप्ययोगे तु तदा मासान्तपर्वणि ॥ 154
सङ्क्रान्तियोगदुष्टेपि दीपारोपणमाचरेत्
।  
अथ चन्द्रोपरागेण दुष्टं पर्व यदि द्विजाः ॥ 155
प्राक्पश्चादुपरागस्य सन्त्यक्त्वा सप्त नाडिकाः ।  
दीपं रात्र्यन्तरे कुर्याद्राजराष्ट्रसुखावहम्
॥ 156
एवं सम्यग्विचार्याथ कुर्याद्दीपोत्सवं बुधः ।  
तद्विधानं विस्तरेण वक्ष्यामि मुनिसत्तमाः ॥ 157
तद्दिने देवदेवस्य मन्दिरं सर्वतो द्विजाः ।  
प्रासादभागमारभ्य बहिरावणान्तिमम्
॥ 158
श्रीपाञ्चरात्रे ईश्वरसंहिता
[[153]] 
सङ्क्षाळ्येच्छुद्धतोयैब्राह्मणैः परिचारकैः ।  
शलाकासहितैर्दर्भैः सहदेवीविमिश्रितैः ॥ 159
मार्जयेत्सर्वतस्तत्रालेपयेद्गोमयाम्बुभिः ।  
अस्त्रेण प्रोक्षयेत्पश्चात्पञ्चगव्यकुशाम्बुभिः ॥ 260
सुधाचूर्णैरलङ्कृत्य विकिरेदक्षतैर्भुवम्
।  
वितानैः पुष्पमालाभिरलङ्कृत्य च सर्वतः ॥ 161
चन्दनागरुकर्पूरधूपैः सर्वत्र धूपयेत्
।  
ततोपराह्णे सम्प्राप्ते देशिको मूर्तिपैः सह ॥ 162
प्रासादं सम्प्रविश्याथ मूलबिम्बगतं विभुम्
।  
समभ्यर्च्यार्घ्यगन्धाद्यैस्तस्मादुत्सवकौतुके ॥ 163
समावाह्य समभ्यर्च्य श्रीपुष्टिभ्यां समन्वितम्
।  
यात्राबिम्बं भद्रपीठे निवेश्यास्थानमण्टपे ॥ 164
पुष्पाङ्कुरं ततः कृत्वा मूलबिम्बादिषु द्विजाः ।  
रक्षाबन्धं च विधिवत्कृत्वा देशिकसत्तमः ॥ 165
चतुस्थानार्चनं कुर्याद्यथोक्तविधिना ततः ।  
संस्नापयेत्तदा देवं पञ्चविंशतिभिर्घटैः ॥ 166
महता हविषा चैव अपूपैरुपहारकैः ।  
अभ्यर्च्य देवदेवेशं कुर्याद्दीपाधिवासनम्
॥ 167
मूलबिम्बस्य पुरतो धान्यपीठं प्रकल्पयेत्
।  
सौवर्णं राजतं वापि ताम्रं मृण्मयमेव वा ॥ 168
दीपपात्रं समादाय तस्मिन्नाढकसम्मितम्
।  
गव्यमाज्यं समापूर्य र्वीन्त तन्मध्यतो न्यसेत्
॥ 169
नूतनैर्वस्त्रखण्डैर्वा कृतां कार्पासतन्तुभिः ।  
तत्पात्रं धान्यपीठोर्ध्वे विन्यस्य मुनिपुङ्गवाः ॥ 170
तत्पात्रपरितश्चाष्टौ शरवान्
घृतपूरितान्
।  
सवर्तिकान्
न्यसेत्तत्र प्रागादिषु यथाक्रमम्
॥ 171
पुण्याहं वाचयित्वा तु प्रोक्षयेदस्त्रवारिणा ।  
प्रदोषे दीपपात्राणि वाहयन्
दीक्षितैर्द्विजैः ॥ 172
गत्वा कुण्डसमीपं तु तत्र कुण्डस्थवह्निना ।  
दीपान्
प्रज्वाल्य नेत्रेण वाहयन्
ब्राह्मणैस्तदा ॥ 173
वेदघोषैर्वाद्यघोषैः साकं धामप्रदक्षिणम्
।  
कृत्वा देवस्य पुरतः प्राग्वत्पीठे तु विन्यसेत्
॥ 174
नेत्रेण वाग्निमन्त्रेण दीपमर्घ्यादिभिर्यजेत्
।  
ततः शुभे मुहूर्ते तु वृषलग्ने गुरूत्तमः ॥ 175
देवमर्घ्यादिनाभ्यर्च्य दीपपात्रं समुज्वलम्
।  
आदाय नेत्रमन्त्रेण उद्दीप्यस्वेति वा ऋचा ॥ 176
प्रदर्श्य देवदेवाय सर्वमङ्गलसंयुतम्
।  
परिचारकहस्ते तद्दीपं दत्वा ततोगुरुः ॥ 177
तेन द्वारेषु सर्वेषु मण्टपावरणेषु च ।  
विन्यस्ता दीपिकाः सर्वा दीपयेद्द्विजपुङ्गवाः ॥ 178
तदानीमौत्सवं बिम्बं श्रीपुष्टिभ्यां समन्वितम्
।  
यानमारोप्य वस्त्राद्यैरलङ्कृत्य विशेषतः ॥ 179
श्रीपाञ्चरात्रे ईश्वरसंहिता
www.kriyasagaram.in 154
यात्रोपकरणैः सार्धं प्रदीपानां सहस्रकैः ।  
अधीयानैर्द्विजश्रेष्ठैर्मन्त्राननलदेवतान्
॥ 180
प्रथमावरणाद्येषु सर्वेष्वावरणेष्वपि ।  
भ्रामयेद्देवदेवेशं प्रादक्षिण्येन वै द्विजाः ॥ 181
देवस्योत्सववेळायां सर्वत्रावरणादिषु ।  
दीपा नानाविधाकाराः कल्पनीयाः समन्ततः ॥ 182
तथा प्रासाददिग्भागे मण्टपे गोपुरेषु च ।  
श्रियादीनां मन्दिरेषु परिवारालयेषु च ॥ 183
धनधान्यादिगेहेषु तथा पुष्पालयादिके ।  
दीपारोपं तदा कुर्याद्यात्राबिम्बस्य सन्निधौ ॥ 184
ततस्तु देवदेवेशं गोपुरद्वारमानयेत्
।  
तत्र द्विजाः वक्ष्यमाणं विष्णुदीपं प्रकल्पयेत्
॥ 185
शैलजं लोहजं वापि दारुजं वा यथारुचि ।  
प्रासादोच्छ्रायमानं वा शततालमथापि वा ॥ 186
तदर्धं वा तदर्धं वा दीपस्तम्भं समाचरेत्
।  
चतुर्धा विभजेत्
स्तम्भम् एकांशं चतुरश्रकम्
॥ 187
त्र्यंशं तूर्ध्वे षोडशाश्रमष्टाश्रं वृत्तमेव वा ।  
एकहस्तं द्विहस्तं वा त्रिहस्तं वा घनं तथा ॥ 188
स्तम्भाग्रे चतुरश्रं च पीठं कुर्यात्सपद्मकम्
।  
तथा स्तम्भमलङ्कृत्य पत्रपुष्पलताचयैः ॥ 189
आहृत्यैवंविधं स्तम्भं बहिर्द्वारस्य बाह्यतः ।  
संस्थापयेदन्तराळं स्तम्भगोपुरयोर्भवेत्
॥ 190
द्वात्रिंशद्धस्तमानं वा चर्तुींवशकरं तु वा ।  
रथयात्राऽविरोधेन ततोऽप्यधिकमेव वा ॥ 191
यद्वा स्तम्भं गोपुरान्तः स्थापयेन्मुनिपुङ्गवाः ।  
पीठगोपुरयोर्मध्ये यद्वा स्तम्भं प्रकल्पयेत्
॥ 192
स्तम्भमूले चतुर्हस्तं त्रिहस्तं वायतं द्विजाः ।  
तावन्मानेन विस्तीर्णं द्वित्रिहस्त्रोच्छ्रितं द्विजाः ॥ 193
सार्धहस्तोच्छ्रितं वापि चतुरश्रं तु पीठकम्
।  
शिलाभिरिष्टकाभिर्वा कल्पयेन्मुनिपुङ्गवाः ॥ 194
स्तम्भाधस्तात्पूर्वभागे सिंहं दक्षे तु मारुतिम्
।  
पश्चिमे वैनतेयं चाप्युत्तरे हंसमालिखेत्
॥ 195
एवं कृते दीपदण्डे यथाशास्त्रं सुशोभने ।  
मुहूर्ते तार्क्ष्यमन्त्रेण पूर्वमेव प्रतिष्ठिते ॥ 196
तदा पूर्वोदितं दीपपात्रमारोपयेद्द्विजैः ।  
इत्येवं विष्णुदीपस्य विधानं सम्प्रकीर्तितम्
। 197
एवं कृत्वा ततो देवं नयेद्ग्रामप्रदक्षिणम्
।  
तत्र तत्र ग्रामवीथ्यां
दीपारोपणमाचरेत्
। 198 ।  
तीर्थतीरेषु चोद्याने कूपतीरादिषु द्विजाः ।  
चत्वरेषु च सर्वत्र दीपारोपणमाचरेत्
। 199 ।  
गृहे गृहे तथा कुर्याद्गमयन्
सर्ववीथिकाः ।  
ततस्तु देवदेवेशं मन्दिरान्तः प्रवेशयेत्
। 200 ।  
श्रीपाञ्चरात्रे ईश्वरसंहिता
[[155]] 
आस्थानमण्टपे भद्रविष्टरे सन्निवेश्य तु ।  
अर्घ्यादिभिः समभ्यर्च्य अपूपानुपहारकान्
। 201 ।  
पायसादीन्
तथा लाजान्
ताम्बूलादीन्निवेदयेत्
।  
अग्नौ सन्तर्पयेद्देवं प्रायश्चित्ताहुतीस्तथा । 202 ।  
घृतेनाष्टोत्तरशतं जुहुयाद्देशिकोत्तमः ।  
ततो विसर्जयेद्देवं कुण्डमण्डलमध्यगम्
। 203 ।  
कुम्भसम्प्रोक्षणादींस्तु प्राग्वदेव समाचरेत्
।  
ततस्तु चौत्सवं बिम्बं प्रासादान्तः प्रवेशयेत्
। 204 ।  
तत्र चावाहितां शक्तिं पुनर्मूले नियोजयेत्
।  
यजमानो दक्षिणाभिराचार्यादीन्
प्रतोषयेत्
। 205 ।  
एवं यः कारयेद्भक्त्या दीपोत्सवमनुत्तमम्
।  
इहलोके सुखं प्राप्य परलोके महीयते । 206 ।  
कार्तिक्यां पौर्णमास्यां हि कर्तव्यमिदमुत्सवम्
।  
तोषकृद्देवदेवस्य विस्तरेण प्रकीर्तितम्
। 207 ।  
कार्तिके मासि विप्रेन्द्राः ! शुक्लैकादशिका तु वा ।  
तस्यामुपोष्य रात्र्यां तु जागरेण जगत्पतिम्
। 208 ।  
तत्कालोचित रागोत्थैस्तोषयित्वा तु गीतकैः ।  
ब्राह्मे मुहूर्ते सम्प्राप्ते विशेषेण यजेद्विभुम्
। 209
संश्राव्येद्भक्तिगीतानि स्तोत्राणि विविधाः कथाः ।  
होमावसानं सर्वं तु सविशेषं समाचरेत्
। 210 ।  
तत्काले ये च गायन्ति तच्च शृण्वन्ति ये जनाः ।  
तेषां पुण्यफलावाप्तिं कः शक्नोत्यभिवर्णितुम्
। 211 ।  
अतः परं प्रवक्ष्यामि मार्गशीर्षोत्सवं परम्
।  
कोदण्डस्थे दिनकरे तत्काले सङ्क्रमे द्विजाः । 212 ।  
संस्नाप्य देवदेवशमधमोत्तममार्गतः ।  
अलङ्कारासनं नीत्वा ह्यर्घ्याद्यैः परिपूज्य च । 213 ।  
वासोभिर्भूषणैर्माल्यैःर्गन्धैः कस्तूरिकादिभिः ।  
अलङ्कृत्य च देवेशं विष्वक्सेनादिकं तथा । 214 ।  
तथैव भक्तबिम्बांश्च संस्नाप्य नवभिर्घटैः ।  
अलङ्कृत्य विशेषेण यजेदर्घ्यादिभिः क्रमात्
। 215 ।  
ततस्तु देवदेवेशं नीत्वा भोज्यासनं शुभम्
।  
मुद्गान्नं पायसान्नं च शर्कराघृतसंयुतम्
। 216 ।  
नानाविधानि भक्ष्याणि विविधानि फलानि च ।  
ताम्बूलं मुखवासं च विनिवेद्य यथाविधि । 217 ।  
निवेदितान्नभक्ष्यादीन्
विष्वक्सेनादिकस्य च ।  
भक्तानां च निवेद्याथ देवदेवं श्रियः पतिम्
। 218
प्रदक्षिणीकृत्य तदा प्रणम्य च यथा विधि ।  
तोषयेद्वैष्णवैर्देवं स्तोत्रैर्नानाविधैस्तथा । 219 ।  
संस्कृतैर्द्वाविडैर्वापि देवपारम्यसूचकैः ।  
मानसं ध्यानमित्युक्तं कायिकं कर्मचोच्यते । 220
वाचिकं स्तोत्रमित्युक्तं त्रिविधैस्तोषयेत्प्रभुम्
।  
ततस्तु वैष्णवाग्र्याणां वैष्णवस्तुतिगायिनाम्
। 221 ।  
श्रीपाञ्चरात्रे ईश्वरसंहिता
www.kriyasagaram.in 156
तीर्थं निवेदितान्नादीन्
दद्याद्देवस्य सन्निधौ ।  
वैष्णवा भगवद्भक्ताः गृहीत्वा विनयान्विताः ॥ 222
पीत्वा तीर्थं प्रसादं च भक्षेयुर्देवसन्निधौ ।  
आरभ्य सङ्क्रमादेवं मासान्तं मुनिपुङ्गवाः ॥ 223
अरुणस्योदयात्पूर्वं समाराध्य यथाविधि ।  
मुद्गान्नपायसान्नादीन्
भक्ष्याणि विविधानि च ॥ 224
निवेदयेच्च देवाय भक्तेभ्यश्च दिने दिने ।  
भक्तप्रणीतगधाभिः स्तुवीत पुरुषोत्तमम्
॥ 225
तस्मिन्
मासे विशेषेण देवदेवस्य सन्निधौ ।  
सर्पिषा तिलतैलैर्वा दीपारोपणमाचरेत्
॥ 226
त्रिंशद्दिने विशेषेण दीपमारोपयेत्तु यः ।  
इह भुक्त्वाखिलान्
भोगान्
विष्णुलोकं स गच्छति ॥227
एवं त्रिंशद्दिनं कुर्यादर्चनं स्वरुणोदये ।  
तस्मिन्नन्त्ये दशदिने विशेषोत्सवमाचरेत्
॥ 228
उत्सवारम्भपूर्वेद्युर्निशायामङ्कुरार्पणम्
।  
रक्षाबन्धं च विधिवत्कृत्वा देशिकसत्तमः ॥ 229
उत्सवारम्भदिवसादारभ्यान्त्यदिनावधि ।  
चतुस्थानार्चनं कुर्यात्सायम्प्रातर्यथाविधि ॥ 230
आरम्भे चावसाने च स्नपनं प्राग्वदाचरेत्
।  
द्वितीयावरणादौ वा गोपुराद्बहिरेव वा ॥ 231
कल्पयेद्देवदेवस्य महामण्टपमुत्तमम्
।  
वितानैः फलपुष्पैश्च दर्पणैश्चामरादिभिः ॥ 232
अलङ्कुर्याद्विशेषेण यथालोचनसुप्रियम्
।  
मध्याह्ने देवदेवेशं श्रीपुष्टिभ्यां समन्वितम्
॥ 233
शिबिकायां समारोप्य ह्यलङ्कृत्य विशेषतः ।  
विष्वक्सेनादिभिश्चैव भक्तबिम्बादिभिः सह ॥ 234
यात्रोपकरणैस्सार्धं कृत्वा ग्रामप्रदक्षिणम्
।  
महामण्टपमानीय तत्र वै सिंहविष्टरे ॥ 235
देवमारोप्य देवीभ्यांविष्वक्सेनादिकानपि ।  
देवस्याभिमुखंस्थाप्य ह्यलङ्कारासनोदितैः ॥ 236
भोगैर्देवं समभ्यर्च्य भक्तबिम्बांश्च देशिकः ।  
सदागमादिकान्वेदांस्तथा दिव्याश्च संहिताः॥ 237
इतिहासपुराणानि स्तोत्रं दैवं च मानुषम्
।  
वेदोपबृंहणञ्चान्यत्संस्कृतं प्राकृतं तु वा ॥ 238
भाषान्तरगतं वापि तदा संश्रावयेद्विभुम्
।  
ततस्त्वष्टविधान्नानि भक्ष्याणि विविधानि च ॥ 239
पृथुकान्नालिकेरेक्षुकदलीचणकादिकान्
।  
नालिकेरोदकादीनि ताम्बूलमुपहारकान्
॥ 240
निवेद्य देवदेवाय भक्तेभ्यश्च यथाक्रमम्
।  
निवेदितान्नभक्ष्यादीन्
वैष्णवेभ्यः प्रदापयेत्
॥ 241
ततस्तु देवदेवेशं श्रीपुष्टिभ्यां समन्वितम्
।  
शिबिकायां समारोप्य भक्तबिम्वादिभिः सह ॥ 242
श्रीपाञ्चरात्रे ईश्वरसंहिता
[[157]] 
सविलासं नयेत्तत्र मण्टपे द्विजसत्तमाः ।  
तत्काले भक्तबिम्बनां सन्मानं च समाचरेत्
॥ 243
वेदघोषैः स्तोत्रघोषैर्गद्यपद्यात्मकैः स्तवैः ।  
वीणावेणुरवैश्चैव नृत्तगीतादिभिः सह ॥ 244
मण्टपं द्विः परिभ्राम्य पुनः सिंहासने विभुम्
।  
समारोप्य समभ्यर्च्य सायङ्काले विशेषतः ॥ 245
चतुः सहस्त्रिकामाद्यां द्रामिडीं स्तुतिमुत्तमाम्
।  
गापयेद्वैष्णवैस्तत्र नैवेद्यान्ते दिने दिने ॥ 246
ततस्तु देवदेवेशं पूर्वोक्तविधिना द्विजाः ।  
धामप्रदक्षिणं नीत्वा मन्दिरान्तः प्रवेशयेत्
॥ 247
आस्थानमण्टपं नीत्वा कृत्वा नित्यार्चनं विभोः ।  
चतुस्थानार्चनं चापि कृत्वा स्वस्थानमानयेत्
॥ 248
एवं दशदिनं कुर्यादुत्सवं मुनिसत्तमाः ।  
उत्सवान्ते तु कुम्भादिगतं देवं यथाविधि ॥ 249
विसर्जयेत्ततो देवं प्रणिपत्य क्षमापयेत्
।  
यजमानो दक्षिणाभिराचार्यादीन्
प्रतोषयेत्
॥ 250
मार्गशीर्षोत्सवविधिरित्येवं सम्प्रकीर्तितः ।  
मकरस्थे दिनकरे तत्काले सङ्क्रमे द्विजाः ॥ 251
संस्नाप्य देवदेवेशं पञ्चविंशतिभिर्घटैः ।  
अलङ्कृत्य विशेषेण हविरादीन्निवेदयेत्
॥ 252
तत्काले यजमानश्च गोभूस्वर्णादिकांस्तथा ।  
कूश्माण्डव्रीहिदानं च कुर्याद्देवस्य तुष्टये ॥ 253
तदन्येद्युर्देवदेवं समभ्यर्च्य विशेषतः ।  
अश्वरत्ने समारोप्य देवमुत्सवबिम्बगम्
॥ 254
पूर्वोक्तविधिना कुर्यान्मृगयोत्सबमुत्तमम्
।  
वने वने समानीय सविलासं जगत्पतिम्
॥ 255
तत्र तत्र विशेषेण समभ्यर्च्य यथाविधि ।  
मृगयां कारयेत्पश्चात्सविनोदं मुनीश्वराः ॥ 256
वराहवारणव्याघ्रकृष्णसारशशादिकान्
।  
मध्ये कृत्वा तु परितः सेनां विन्यस्य सायुधाम्
॥ 257
अतिशूरभटास्तत्र मध्ये संविश्य यत्नतः ।  
जीवग्राहं मृगान्
बध्वा नयेयुर्देवसन्निधिम्
॥ 258
ततो विमोचयेत्सर्वान्मृगानेकैकशः क्रमात्
।  
हतानां वा मृगाणां च भवेत्पुण्यगतिर्ध्रुवम्
॥ 259
ततस्तु देवदेवेशं मण्टपे वा प्रपादिके ।  
भद्रासने समारोप्य समभ्यर्च्य विशेषतः ॥ 260
सायङ्काले तु सम्प्राप्ते पूर्वोक्तविभवैः सह ।  
ग्रामप्रदक्षिणं नीत्वा मन्दिरान्तः प्रवेश्येत्
॥ 261
संस्नाप्य देवदेवेशमलङ्कृत्य यथाविधि ।  
श्रीपुष्टिभ्यां सह विभुं हविरन्तं समर्चयेत्
॥ 262
एवं हि देवदेवस्य मृगयोत्सव ईरितः ।  
प्रतिसंवत्सरं त्वेवं देवस्य सकलोत्सवान्
॥ 263
श्रीपाञ्चरात्रे ईश्वरसंहिता
www.kriyasagaram.in 158
यः कारयति विप्रेन्द्राः स तु साम्राज्यसंयुतः ।  
इह लोके सुखं भुक्त्वा चिरं भोगान्
यथेप्सितान्
॥ 264
देहसन्यासकाले तु प्राप्नोति भगवत्पदम्
।  
इति सङ्कीर्तिताः सम्यग्देवस्य सकलोत्सवाः ॥ 265
इतोऽन्यच्छ्रोतुमिच्छा चेत्कथ्यतां मुनिपुङ्गवाः ।
इति श्रीपाञ्चरात्रे ईश्वरसंहितायां कृष्णोत्सवमृगायान्तविधिर्नाम त्रयोदशोध्यायः ।
