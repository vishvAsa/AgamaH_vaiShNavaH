+++
title = "२१"

+++

अथ एकविंशोऽध्यायः
21 – दीक्षा विधिः  
मुनयः
भगवन्मुनिशार्दूल सर्वज्ञ वदतां वर! ।  
अदीक्षितानां पूजादौ प्रागुक्तानधिकारिता । 1 ।  
तस्माद्दीक्षाविधिं सम्यग्वदस्व मुनिपुङ्गव! ।  
नारदः-
शृणुध्वं मुनयः सर्वे भवन्ति भगवन्मयाः । 2 ।  
ब्राह्मणः क्षत्रियो वैश्यः शूद्रो वा मुनिपुङ्गवाः! ।  
पूर्वोक्तलक्षणो ज्ञातः कश्चिद्धृढतरः पुमान्
। 3 ।  
संसारभयभीतस्तु निर्वाणमभिवाञ्छति ।  
वैराग्यधीरचपलश्चिरकालं गुरोर्गृहे । 4 ।  
संस्थितोदासभावेन खेदोद्वेगविवर्जितः ।  
ज्ञात्वा तस्यार्थितं नूनमाहूयाग्रे निवेश्य च । 5 ।  
कृताकृतं च प्रष्टव्यम् आजनेस्तत्क्षणावधि ।  
ज्ञात्वा दोषबलं सम्यक्प्रायश्चित्तैर्यथोदितैः । 6 ।  
कृच्छ्रातिकृच्छ्रपूर्वैस्तु छेदनीयं प्रयत्नतः ।  
बहूनां परिपीढानामसामर्थ्यात्तु लाङ्गलिन्
! । 7 ।  
श्रीपाञ्चरात्रे ईश्वरसंहिता
[[311]] 
मनः प्रसादपर्यन्तं कालं वा द्वादशाह्निकम्
।  
नियोक्तव्यो मिते पूतेऽयाचिते नक्तभोजने । 8 ।   
स्तुतिसम्मार्जनस्नान पुष्पाद्याहरणोद्यमे ।  
आश्रमे वैष्णवानां तु दिव्याद्यायतने विभोः । 9 ।  
अनिशं भगवद्बिम्बस्यापीठादवलोकने ।  
अभिजाततनुर्यः प्राग्दुष्कृतैर्मलिनीकृतः । 10 ।  
साम्प्रतं भगवद्भक्त्या पवित्रीकृतमानसः ।  
अहोरात्रोषितो भूत्वा नखकेशादिलुण्ठितः । 11 ।  
पञ्चगव्यमथापाद्य हृदाद्यैः सुकुशोदकम्
।  
मन्त्रैस्तद्वासुदेवाद्यैः समावर्त्य चतुश्शतम्
। 12 ।  
एवं दिनचतुष्कं तु स्नापयेत्तेन तं सुधीः ।  
प्रत्यहं चतुरो वारानाप्रभातान्निशागमम्
। 13 ।  
ब्रह्मतीर्थचतुष्कं त्वापूर्यापूर्य समं पिबेत्
।  
क्रमात्सञ्चोदितैर्मन्त्रैः समाचम्यान्तरान्तरा । 14 ।  
अतृप्तमशनं कुर्यादन्ते क्षीराज्यभावितम्
।  
सेवयेत्फलमूलैर्वा अहोरात्रचतुष्टयम्
। 15 ।  
इति भक्त्या प्रपन्नानामाजीवमपि दुष्कृतात्
।  
कथितं
विरतानां च देहशुद्धिककरं परम्
। 16 ।  
ब्रह्मकूर्चसमेतं तु प्रायश्चित्तं मयाद्य ते ।  
ज्ञात्वा महत्त्वं दोषाणां त्रिविधानां तु वै पुरा । 17 ।  
सम्भवे सति होमादिदानं सततमाचरेत्
।  
पूर्वोक्ताद्द्विहितात्कालाल्लघुदुष्कृतिनां क्रमात्
। 18
चतुर्थांशेन ह्रासस्तु ब्रह्मकूर्चं पिबेत्ततः ।  
कालेन वर्णोत्कर्षेण सह सामान्यमुच्यते । 19 ।  
प्रायश्चित्तं हि सर्वेषां सर्वकल्मषनाशनम्
।  
उत्तरोत्तरतां बुध्वा प्रथमं दुष्कृतस्य च । 20 ।  
क्षपयेत्तद्विजेन्द्रस्तु मासैर्द्वित्रिचतुर्गुणैः ।  
नृपविट्छूद्रजातीय एकैकं
वर्धयेत्क्रमात्
। 21 ।  
मासमेकादिकान्
कालान्
समारभ्य यथाक्रमात्
।   
दुराचारोपि सर्वाशी कृतघ्नो नास्तिकः पुरा । 22 ।  
समाश्रयेदादिदेवं श्रद्धया शरणं यदि ।  
निर्दोषं विद्धि तं जन्तुं प्रभावात्परमात्मनः । 23 ।  
किं पुनर्योनुतापार्तः शासनेस्मिन्
हि संस्थितः ।  
विरतः कुकृताच्चैव भक्तिच्छायां समाश्रितः । 24 ।  
एवं संशुद्धदोषाणां बहुजन्मार्जितस्य च ।  
कल्मषस्य विघातार्थं नारसिंहीं महामते! । 25 ।  
कृत्वा वै साम्प्रतं दीक्षां दद्याद्वै मन्त्रपूर्वकम्
।  
आराधनं हि तस्यैव वैभवीयस्य वै विभोः । 26 ।  
सबाह्याभ्यन्तरं चैव संयम्मासचतुष्टयम्
।  
मासाष्टकं वत्सरं वा बुध्या भावबलम्
पुरा । 27 ।  
ज्ञात्वा भव्याशयानां च प्रासादं पारमेश्वरम्
।  
विभवव्यूहसूक्ष्माख्यां दीक्षां कुर्यात्तदन्तरम्
। 28 ।  
श्रीपाञ्चरात्रे ईश्वरसंहिता
www.kriyasagaram.in 312
अथ दीक्षाविधिं वक्ष्ये शृणुध्वं मुनिसत्तमाः ! ।  
सम्प्राप्तप्रत्ययानां च द्विजादीनां च साम्प्रतम्
। 29 ।  
संयक्प्रक्षीणपापानामारूढानामिह क्रमे ।  
शुभेऽनुकूले नक्षत्रे तिथौ लग्ने शुभे क्षणे । 30 ।  
भक्तानामधिवासार्थं क्ष्मापरिग्रहमाचरेत्
।  
पुण्यदेशेऽनुकूले च मनोज्ञे साधुसेविते । 31 ।  
तत्र वर्णानुरूपं क्ष्मां भजेत्पूर्वोक्तलक्षणाम्
।  
सर्वदोष विनिर्मुक्तां सत्पक्षिमृगसेविताम्
। 32 ।  
या शुभायतनोद्देशे मठगोष्ठापणैगृहैः।  
तोयाश्रयाश्रमक्षेत्रैः सद्वृत्तैरन्तरीकृता । 34 ।  
जलाद्भयविनिर्मुक्ता बलाद्भुक्ता च सज्जनैः ।  
वनैरुपवनैर्ग्रामैः नगराङ्गैः समावृता । 35 ।  
अलाभे सति लाभे वा स्वभूमेर्ब्राह्मणादिषु ।  
स्वमन्त्रेणार्चनात्स्वत्स्वं कुर्याद्वर्णव्यपेक्षया । 36 ।  
उद्धृतां कृतखातां च ज्ञात्वा दोषान्वितां पुरा ।  
शुभमृत्पूरितां कृत्वा लघ्वश्मभिरथान्तरात्
। 37 ।  
ततश्च कूटयेत्पश्चात्पञ्चगव्येन सेचयेत्
।  
युक्तां हेमादिसद्रत्नैः समीकृत्योपलिप्य च । 38 ।  
तत्रार्चनं विभोःकुर्याद्धवनान्तं च पूर्ववत्
।  
भूतानां बलिदानं च सुरभीणां च तर्पणम्
। 39 ।  
द्विजानां दक्षिणान्तं वै ततस्तत्र समापयेत्
।  
प्राग्दिक्षु सिद्धिपूर्वं तु मण्टपं मण्डनान्वितम्
। 40 ।  
स्तम्भद्विद्वितयेनैव कोणकेनोपशोभितम्
।  
पार्थिवेन च पीठेन मध्यगेन विराजितम्
। 41 ।  
विस्तारात्तु द्विजादीनां शूद्रान्तानां समं स्मृतम्
।  
अष्टाश्रमथ वा वृत्तं तुर्याश्रं सोपपीठकम्
। 42 ।  
अष्टाङ्गुलसमुत्सेधादेकोपायेन लक्षितम्
।  
स्वोन्नत्यर्थेनोपपीठं सर्वेषां परिकल्पयेत्
। 43 ।  
विस्तारमुपपीठानामुच्छ्रायाद्द्विगुणं समम्
।  
उपपीठस्य संलग्नात्तन्मानेन तु चोन्नता । 44 ।  
आप्यदिक्स्थागृहस्था च सम्पाद्यासनपिण्डिका ।  
नैवेद्यमुपपीठे तु विनिवेश्य निधाय च । 45 ।  
तस्य दक्षिणदिग्भागे त्वन्तर्गमनसंयुतम्
।  
विविक्ते लोचनोपेतं पिण्डिकाकुण्डभूषितम्
। 46 ।  
सकवाटार्गळोपेतं कुर्याद्धवनमण्टपम्
।  
उपलिप्यास्त्रजप्तेन वारिणा गोमयेन तु । 47 ।  
विधिवच्छोभनं कुर्यादित्येवं मण्टपद्वयम्
।  
विहितो वित्तविरहादधिवासो द्विजालये । 48 ।  
शैष्ये वाचार्यभवने तत्र कुर्यात्परिग्रहम्
।  
प्राग्वदर्चनपूर्वं तु भूततर्पणपश्चिमम्
। 49 ।  
ओदनं दधिलाजाज्यमधुतोयपरिप्लुतम्
।  
भूततर्पणमित्युक्तं तद्विना तत्र तेऽनिशम्
। 50 ।  
श्रीपाञ्चरात्रे ईश्वरसंहिता
[[313]] 
सन्तिष्ठन्ते बहिः क्रुद्धाः काङ्क्षमाणाः परं पदम्
।  
अथश्च विहितं यत्नात्
स्थाने क्षेत्रीकृते सति । 51 ।  
निर्विघ्नसिद्धये दद्याद्बलिं सर्वत्र सर्वदा ।  
कृत्वैवं मङ्गळार्थं तु दीर्घघण्टारवोपमम्
। 52 ।  
स्वपदात्प्राग्वदुत्थाप्य प्रोच्चार्य प्रणवं महत्
।  
प्रवेशयेत्ततस्तस्माद्
लाजान्
सिद्धार्थकान्
शुभान्
फलानि
श्रीफलादीनि चन्दनादीनि रोचनाम्
।  
श्वेतपूर्वाः सुमनसस्तन्महीरुह मञ्जरीम्
। 54 ।  
साग्रान्
हरितदर्भांश्च सर्वरत्नानि काञ्चनम्
।  
सर्वौषधीत्वगेलाद्यं सुगन्धीनिचयं शुभम्
। 55 ।  
पद्मकं शङ्खपुष्पं च विष्णुक्रान्तां च समानि षट् । 56
शालिश्यामाकनीवारतण्डुलं भूरि सम्भृतम्
।  
गोसम्भवानि वै पञ्च पत्रेष्वौदुम्बरेषु च । 57 ।  
तत्स्राववर्जितान्यानि तान्येव सबहून्यपि ।  
प्रतिक्षणोपयोगार्थं भाण्डेष्वभिनवेषु च । 58 ।   
पाद्याचमनमर्घ्यार्थं दध्यन्तं विनिवेदने ।  
हेमाद्युत्थानि पात्राणि मृदुपर्णपुटानि वा । 59 ।  
पाण्डुराणि दुकूलानि वस्त्रयुग्मद्वयं नवम्
।  
उपवीतं सोत्तरीयं सुसिते धौतवाससी । 60 ।  
कौशेयानि पवित्राणि कङ्कणं साङ्गुलीयकम्
।  
स्फाटिकं चाक्षसूत्रं तु पद्माक्षन्तु गणित्रकम्
। 61 ।  
पञ्चलोहमयं चक्रं सशङ्खं द्वादशारकम्
।  
कुतपं योगपट्टं च नेत्रवस्त्रं मृगाजिनम्
। 61 ।  
ब्रुसिकं शाटकं पट्टं पादुके च उपानहौ ।  
दण्डम्
प्रतिग्रहच्छत्रं चूर्णे गोधूमभाजने । 63 ।  
चतुर्वर्णानिमाल्यानि सुन्दरं पावनं लघु ।  
नीलशाड्वलसम्मिश्रं हरितं पत्रसञ्चयम्
। 64 ।  
गुग्गुळं मृष्टधूपं च दीपतैलं च वर्तयः ।  
दर्पणं धूपपात्रं च घण्टां कूर्चं च दर्भजम्
। 65 ।  
रजांसि करणीयुग्मं पालिकां घटिकां सिताम्
।  
पञ्चाङ्गुलं तु सुदृढं हेमाद्यं कुशपञ्चकम्
। 66 ।  
अलक्तरञ्जितं सूत्रं सुसितं कर्तरीक्षुरम्
।  
काण्डान्यष्टौ तु साग्राणि बर्हिपक्षान्वितानि च । 67 ।  
प्रोन्नतानि स्थिरास्थीनि लोहमृत्काष्टजानि वा ।  
रञ्जितानि सुधाद्यैस्तु तदाधाराणि यानि च । 68 ।  
मल्लकान्यम्बुकुम्भानि भृङ्गारकरवीं शुभाम्
।  
अकाममूलं निर्दाहं साधारं कलशं तथा । 69 ।  
स्थालीकमण्डलुं दर्वीं तत्पिधानं तु चुल्लिकाम्
।  
भद्रपीठं चतुष्पादं चतुरश्रायतं नवम्
। 77 ।  
मात्रावित्तं सताम्बूलं दन्तधावनसञ्चयम्
।  
शुष्कगोमयसंयुक्तामरणीं चाग्निदं मणिम्
। 71 ।  
पलाशपूर्वाः समिधः साग्राः परिधयस्तु वै ।  
प्रभूतमिन्धनं शुष्कमाज्याक्तं तिलतण्डुलम्
। 72 ।  
श्रीपाञ्चरात्रे ईश्वरसंहिता
www.kriyasagaram.in 314
प्रागुक्तं स्रुक्स्रुवाद्यं च होमोपकरणं च यत्
।  
सर्वं पक्ष्मकपर्यन्तं बृहत्पात्रद्वयान्वितम्
। 76 ।  
पूर्वोक्तानां च भोगानां मध्याद्यस्थण्डिलार्चने ।  
संयाति चाङ्गभावं तज्
ज्ञात्वा सर्वं प्रवेशयेत्
। 74 ।  
अधिवासदिनात्पूर्वदिने कृत्वाङ्कुरार्पणम्
।  
अधिवासदिने पूर्वं कृत्वा वै कौतुकं शिशोः । 75 ।  
अनुग्रहधियाचार्यो भक्तानां भाविनां विभोः ।  
दिव्यभोगफलेप्सूनां निश्रेयसपदार्थिनाम्
। 76 ।  
प्रत्येकैकं हि यागाङ्गं वर्धयेद्दिव्यमूर्तिना ।  
नित्येनाव्यक्ततत्वेन सन्मन्त्रब्राह्मणा सह । 77 ।  
स्वात्मकर्मद्रुमद्रव्यं मन्त्रव्यूहं यथागमम्
।  
फलदं स्यात्सकामानामकामानां हि मोक्षदम्
। 78 ।  
सहसा यस्ततस्तत्र प्राग्वत्स्नात्वा कृताह्निकः ।  
सम्प्रविश्याप्यदिक्संस्थः प्राम्मुखः प्रविशेत्ततः । 79 ।  
पद्मासनादिना मार्गे चर्मण्यास्याप्रपूर्वकम्
।  
कुर्याद्यदधिकारेण मन्त्रेणानुग्रहं शिशोः । 80 ।  
तेनाङ्गसहितेनैव सर्वकर्मसमाचरेत्
।  
समस्तवैभवैर्मन्त्रैः कार्यो वानुग्रहो यदि । 81 ।  
सर्वाराधनदानार्थं द्विषट्कावाप्तये तदा ।  
विशाखयूपमन्त्रेण कुर्यात्तदावरणद्वयम्
। 82 ।  
तद्बीजेन तनुं व्याप्य प्राग्वत्तदभिमन्त्रितैः ।  
पुराहृतैर्यथाशक्ति मण्डलं च समाचरेत्
। 83 ।  
प्राक्समालभनैर्वस्त्रैः कटकाद्यङ्गुळीयकैः ।  
सितोष्णीष महता सितमाल्येन वै सह । 84 ।  
मुखवासैस्सताम्बूलैर्ललाट तिलकेन च ।  
कृत्वा शुभेन शारीरं योगपट्टेन संस्थितम्
। 85 ।  
हृत्पुण्डरीकमध्ये तु सन्न्यसेद्बीजमैश्वरम्
।  
करयोः पद्मनाभीयं ध्रुवाख्यमथ विग्रहे । 86 ।  
शेषैरालभ्य पादान्तमामूर्ध्नश्चापि पूर्ववत्
।  
हस्तयोर्विग्रहे साङ्गं विन्यसेद्बीजमैश्वरम्
। 87 ।  
मुद्रावसानं कृत्वैवं सम्यक्तदनु चाहरेत्
।  
पाणिभ्यां शङ्खचक्रे द्वे स्वमन्त्रेणाभिमन्त्रिते । 88 ।  
भूत्वा तदात्मना पश्चात्तौ निधाय धरणीतले ।  
अवलोक्याखिलं तत्स्थं प्रवर्तेताथ कर्मणि । 89 ।  
अस्त्रमन्त्राभिमन्त्रितं कृत्वा कर्मागारान्तरे स्थितः  
तेनोपलिप्य सम्मार्ज्य यागस्थानं निघृष्य च ।  
तद्ब्रह्माख्यवयो भूयस्तेजसो अभिवृद्धये ।  
हेमपूर्वाणि रत्नानि बीजानि विनिवेश्य च । 91 ।  
प्राग्वदर्घ्यादि पात्राणि परिकल्प्य यथाविधि ।  
मुख्यार्घ्यवारिणा प्रोक्ष्य पृथग्भाण्डस्थितं पुरा । 92 ।  
पञ्चगव्यं ततः प्राग्वत्कल्पनीयं हृदादिकैः ।  
कुशोदकं तदस्त्रेण दत्वाद्येनाभिमन्त्य च ।  
श्रीपाञ्चरात्रे ईश्वरसंहिता
[[315]] 
अथ पाणिद्वयेनैव अग्नीषोमात्मकेन च ।  
योग्यतापदवीं नीत्वा प्रोक्षयेद्यत्पुराहृतम्
। 94 ।  
साम्भसा तेन वै सर्वं विष्टराग्रगतैः कुशैः ।  
सर्वबीजानि धान्यानि सिद्धार्थकयुतानि च । 95 ।  
कृत्वास्त्र परिजप्तानि ध्यात्वा चास्त्रसमानि च ।  
विघ्नोपशान्तये योगाद्दशदिक्षु विनिक्षिपेत्
। 96 ।  
संहृत्य बर्हिकूर्चेन प्राच्यां दिशिं निधाय वै ।  
तद्गर्भीकृत्य सम्लिख्य हेतिराट् चन्दनादिना । 97 ।  
करकं कुम्भसंयुक्तमलङ्कृत्य यथापुरा ।  
भोगैः प्रावरनान्तैश्च मूर्तिभूतौ विचिन्त्य च । 98 ।  
अस्त्रमन्त्रं तु तन्मध्ये ध्यात्वाभ्यर्च्य यथाविधि ।  
ध्वंसयन्तं च विघ्नानां कालं कर्मावसानकम्
। 99
हृदमभ्यर्थ्य भगवान्
सास्त्रो बद्धाञ्जलिः स्थितः ।  
यागालयं हि विश्वेश ! गृहाण रचितं मया । 100 ।  
आसमाप्तेर्भज विभो ! क्रियाङ्गानां च सन्निधिम्
।  
तदस्त्रोदकधारां चाप्यच्छिन्नां भित्तिगां नयेत्
। 101 ।  
प्रादक्षिण्येन प्राग्भागात्तत्पादान्तं च संस्मरेत्
।  
तन्निधायाथ कुम्भेन सह कुर्यात्प्रदक्षिणम्
। 102 ।  
अर्घ्यदानं तयोः कृत्वा प्राग्भागे विकिरोर्ध्वगम्
।  
पूजितं वाससा च्छन्नं चक्रमन्त्राभिमन्त्रितम्
। 103 ।  
निदद्याद्भद्रपीठं तु तत्राधारगतं न्यसेत्
।  
सास्त्रं हि मन्त्रकलशमर्चयित्वा प्रणम्य च । 104 ।  
दिगीश्वरगणां दिक्षु पूर्वोक्तं विन्यसेत्ततः ।  
निरोधं सार्चनं तेषां कृत्वास्त्रेण हृदा सह । 105 ।  
प्रणवेन स्वनाम्ना च नमस्कारानुगेन वै ।  
तोरणध्वजपूर्वाणां कार्यमर्घ्यादिनार्चनम्
। 106 ।  
ततो हवनभूमध्ये ध्यात्वा पीठं पुरोदितम्
।  
तत्रार्चनं विभो कुर्यात्प्राग्वत्कुण्डे तु पूजिते ।  
ततस्तु भगवद्भूतान्
क्षेत्रनाथसमन्वितान्
। 108 ।  
अर्घ्यपुष्पादिनाभ्यर्च्य बलिमादाय पात्रगम्
।  
इदमुक्त्वा च तदनु क्षिपेद्यागगृहाद्बहिः । 109 ।  
ये विष्णुभाविनो भूता ये च तेष्वनुयायिनः ।  
आहरं तु बलिं तुष्टाः प्रयच्छन्तु शुभं मम । 110 । *
प्रक्षाळिताङ्घ्रिस्वाचान्तः संविशेद्यागमन्दिरम्
।  
अग्निगेहेथ संस्कृत्य चुल्लीं प्राग्दिश्यवस्थिताम्
। 111
पचनालयमुत्सृज्य स्वदेशात्कुण्डमध्यगाम्
।  
स्थालीं चास्त्रेण सङ्क्षाल्य बाह्यतो गोमयादिना । 112
विलिप्यान्तस्सुगन्धैस्तु प्रताप्य ज्वलितैः कुशैः ।  
सन्ताड्य कुसुमास्त्रेण सितसूत्रेण कण्ठतः । 113 ।  
चतुर्धा वर्मजप्तेन सम्वेष्ट्यार्घ्यादिनार्च्य च ।  
चुल्ल्यां कृत्वा समारोप्य तस्यां मधु घृतं पयः114
परिशुद्धे शृते क्षीरे त्वस्त्रेणारोप्य तण्डुलान्
।  
श्रीपाञ्चरात्रे ईश्वरसंहिता
www.kriyasagaram.in 316
पाचयेन्मूलमन्त्रेण दृष्ट्वा नेत्रेण संस्कृतम्
। 115 ।  
हृदावतार्याभिघार्य शिखामन्त्रेण घट्टयेत्
।  
शिरसालिप्य सङ्क्षाळ्य सुप्रसन्नेन वारिणा । 116 ।  
भूतिना चन्दनाड्येन भूषयेदूर्ध्वपुण्ड्रकैः ।  
विष्टरोपरि चान्यत्र निदध्यान्मण्डलान्तरे । 117 ।  
होमं च सिद्धये कृत्वा पूर्णान्तमथ वै चरौ ।  
आघारदानमाज्येन कुर्यात्तेजोमृतात्मकम्
। 118 ।  
ईशाब्जनाभरुद्धेन हंसार्णेन सबिन्दुना ।  
तद्वद्वौषड्वषट्कार प्रणवद्वितयेन च । 119 ।  
यतो विना भावितोत्र स्थितिर्द्वाभ्यां च साम्प्रतम्
।  
अतः पुरोदितेनैव तदन्नं सम्पुटेन च । 120 ।  
अत ऊर्ध्वं च सञ्छन्नं स्मरेदादाय वै हृदि ।  
द्रव्यसम्पातहोमेथ पूर्णान्ते तु कृते सति । 121 ।  
उद्धृत्याहुतियोगेन पात्रत्रयगतं तु यत्
।  
स्थण्डिले कलशेग्नौ च विनियुज्य यथाविधि । 122 ।  
तदाज्याभावितं शेषं कुशाक्रान्तं विघट्य च ।  
क्रमान्मूलास्त्रनेत्रेण जुहुयाच्च शतत्रयम्
। 123 ।  
नीत्वा सम्पूर्णभावं च पूर्णया पुनरेव हि ।  
ततश्चोत्तरदिक्कुर्यान्मण्डलं गोमयादिना । 124 ।  
प्राक्सान्तं विष्टरं तत्र दद्याद्दार्भं हृदन्तरे ।  
तन्मध्ये विन्यसेच्छिष्यं समाङ्घ्रिं स्तब्धविग्रहम्
125
प्राम्मुखं यतवाक्चित्तवृत्तिरूपं धृताञ्जलिम्
।  
अस्त्रेण पूर्ववत्कुर्यात्प्रोक्षणं तस्य चाम्भसा । 126 ।  
तेनैव ताडयेन्मूर्ध्नि दीप्तिः सिद्धार्थकैस्तिलैः ।  
अनादिवासनोत्थानां बन्धानां चालनाय च । 127  
फडन्तेनाथ चास्त्रेण कुशाग्रेणाङ्घ्रिगोचरात्
।  
समुल्लिख्य शिखान्तं च ऋज्वर्थं मार्गसन्ततेः128
जालवन्मन्त्रजालेन व्याप्तं स्मृत्वा च साम्प्रतम्
।  
बध्नीयोन्नेत्रमन्त्रेण तस्य नेत्रे च वाससा । 129 ।  
वस्वर्घ्यकुसुमैर्गन्धैः कृत्वा पूर्णाञ्जलिं पुरा ।  
पाणिनादाय चाम्नेति निधायाग्रे स्थितं वटुम्
…130 ।  
प्रक्षेपयेद्देवधाम्नि नतमूर्ध्नाञ्जलिञ्चतम्
।  
तस्योद्घाटितनेत्रस्य त्वदृष्टस्येतरैर्जनैः । 131 ।  
कुशलाध्वनिविष्टस्य दृष्ट्वा वै भक्तिलक्षणम्
।  
रोमाञ्चैत्सुक्यहर्षाड्यमानन्दाश्रु समन्वितम्
। 132 ।  
स प्रणामजयालाप दिक्प्रदक्षिणसम्युतम्
।  
पूतान्तःकरणं बुध्वा योग्योयमिति भावयेत्
। 133 ।  
यदा तदाच्युताख्या यानुगृहीतो धिया तया ।  
स्मरेद्दक्षिणपाणौ तु चक्राम्बुरुहमध्यगम्
। 134 ।  
प्रधानदेवताबृन्दं स्वे स्वे धाम्नि परे स्थितम्
।  
स्वमरीचिगणेनैव द्योतयन्तं तु चाखिलम्
। 135 ।  
तेनाच्युतकरेणैव सोदकेनालभेत तम्
।  
श्रीपाञ्चरात्रे ईश्वरसंहिता
[[317]] 
पुष्पपूर्णाञ्जलौ पृष्ठे तस्य तत्त्रितयाश्रितम्
। 136 ।  
कृत्वा मन्त्रगणान्तं वै मोक्षविघ्नोपशान्तये ।  
पुनरप्यर्चयेन्नीत्वा मन्त्रेण परमेश्वरम्
। 137 ।  
आधाराधेयभावेन बुद्ध्वान्तस्संस्थितं पुरा ।  
क्ष्मादीनां बुद्धिनिष्ठानां वासनानां तथात्मनां

ततः कुर्याच्च विश्लेषं तेषां ध्यानार्चनादिना ।  
आत्मसत्यं समाश्रित्य कर्मचक्रं हि वर्तते । 139 ।  
तच्चक्रमवलम्ब्यास्ते बुद्धिनिष्ठं हि सप्तकम्
।  
अज्ञानव्यापकत्वं च सुखदुःखनिवेदनम्
। 140 ।  
सर्वज्ञस्यात्मतत्वस्य कर्मचक्रावलम्बनात्
।  
चपलं कर्मचक्रं तद्वर्धमानं सदैव हि । 141 ।  
क्ष्माद्यमाधारमाश्रित्य तावदेवावतिष्ठते ।  
यावत्स सर्वं शक्त्या वै कर्मात्मा न प्रबोधितः । 142 ।  
प्रबुद्धस्तस्य संरोधं कर्तुं शक्नोति सर्वदा ।  
मन्त्राराधनरूपेण ज्ञाननिष्ठेन कर्मणा । 143 ।  
अतो य आश्रयः क्ष्माद्यस्त्वसाधारो हि पौरुषम्
।  
नीरसञ्चोरिणीं भूतं कुर्यात्संस्थाप्य साम्प्रतम्
। 144 ।  
निर्मुक्ताचित्फलो येन कर्मवृक्षो विनश्यति ।  
शुद्ध्यर्थमात्मनस्तस्मात्सर्वज्ञस्याग्रतः स्थले। 145 ।  
भूतादिदेवमन्त्राणां कुर्याद्वै पूजनं क्रमात्
।  
चित्तनुं विद्धि सामान्यं मन्त्रनाथैरधिष्ठितम्
। 146 ।  
क्ष्माध्वानं तु बुध्यन्तं ध्यात्वा षट्पत्रवत्पुरा ।  
तत्र मध्येऽब्जनाभं च प्राग्भागे केसरोर्ध्वनम्
। 147 ।  
षट्कं तु विश्वरूपाद्यं क्ष्माधरान्तं तु विन्यसेत्
।  
नीत्वा स्वनाम्ना आद्यर्णं क्ष्मान्तानां बीजतां गतम्
।  
तेन तेषां दळान्तं प्राग्विन्यासं संस्मरेत्क्रमात्
।  
क्ष्माबीजं च दळाग्रेषु मूलनिष्ठेषु सत्सु च । 149 ।  
सर्वे सर्वेन्द्रियाधारमित्यभिन्नं पुरा ततः ।  
चिन्वानः स्कन्दबृन्देन स्वभूतेनान्तरीकृतम्
। 150 ।  
उपर्युपरि योगेन बुध्यन्तं समुपस्थितम्
।  
भेददृष्ट्या यजेत्सम्यग्भूयः संहारवर्त्मना । 151 ।  
सवज्रं स्वेन बीजेन पीतं तुर्याश्रलक्षणम्
।  
हेमाब्जभूषितं ध्यात्वा क्ष्मातत्वं तत्र मध्यतः । 152 ।  
वाराहं सम्यजेन्मन्त्रं साङ्गं सावरणं क्रमात्
।  
तत्कारणाश्रितं कृत्वा परिवारसमन्वितम्
। 153 ।  
अधस्तान्मण्डलोर्ध्वस्थमर्देन्दुसदृशं सितम्
।  
पुरं पद्माङ्कितं स्मृत्वा सितपद्मोदरं महत्
। 154 ।  
सरश्शयं तदन्तस्थमभिसन्धाय संयजेत्
।  
तेजोमयं तदूर्ध्वे तु त्रिकोणं भावयेत्पुरम्
। 155 ।  
रक्तज्वालागणाकीर्णं स्वस्तिकैरुपलाञ्छितम्
।  
नृसिंहं पूजयेत्तत्र मध्ये रक्तच्छविं विभुम्
। 156 ।  
तस्योपर्यसितं वृत्तं पुरं तारागणाङ्कितम्
।  
श्रीपाञ्चरात्रे ईश्वरसंहिता
www.kriyasagaram.in 318
स्मृत्वा नीलाम्बुजाक्रान्तं स्मरेत्तत्र खगासनम्
। 157 ।  
नीरूपं खं तदूर्ध्वे तु स्मरेच्छब्दैकलक्षणम्
।  
ध्यायेत्तदन्तः सूर्याभं प्राग्वद्वर्णं तु पङ्कजम्
। 158 ।  
तत्र वागीश्वरं देवमभ्यर्च्य विधिवत्ततः ।  
तत्कर्णिकोदराकाशे नानारत्नरुचिं ततः । 159 ।  
संस्मरेत्कमलाकारं चित्तवृत्तिमयं तु यत्
।  
यजेत्तन्मध्यगं विश्वरूपं तु मनसस्पतिम्
। 160 ।  
तदूर्ध्वेऽमृतगर्भं तु शीतांशुकरकोटिवत्
।  
पद्मं स्वेनात्मनात्मानं धारयन्तं विभाव्य च । 161 ।  
समभ्यर्च्यस्तदन्तस्थो ह्यब्जनाभो धियां पतिः ।  
एवं गन्धरसरूपस्पर्शशब्दमनोधियाम्
। 162 ।  
क्रमेणाधीशसङ्घं तु अवतार्य पराद्यजेत्
।  
अर्चयित्वार्चयित्वा च न्यसेत्तत्रैव तं पुनः । 163 ।  
ये वर्णाभूतयोनीनां रश्मयः कमलोपमाः ।  
संस्थितं सम्स्मरेत्तेषामस्मिन्
शक्तौ तथागतम्
। 164  
अनादिवासनारूपां त्वभेदानात्मनि स्थिताम्
।  
निश्शेषबीजैरभ्युत्थां पद्मनाभविधारिणीम्
। 165 ।  
निर्गतां वैषनम्यात्सर्वाद्वियुक्तां स्वामिना कृताम्
।  
स्फुरद्रूपां परिभ्रष्टां निराधारां च संस्मरेत्
। 166 ।  
प्रणवेन समभ्यर्च्य दीक्षाकाले ह्युपस्थिते ।  
साधिभूताधिदैवं च इष्ट्वैवं भूतसप्तकम्
। 167 ।  
स्वयमभ्यर्चयेत्पश्चाच्छिष्यमञ्जलिना च तम्
।  
ततोऽग्नेः सन्निधिं गत्वा ध्यात्वा धामत्रयोपरि । 168
दक्षिणेनात्मनो दार्भविष्टरे चक्रमन्त्रिते ।  
सकुशेन स्वहस्तेन दक्षिणं चरणं गुरोः । 169 ।  
अवलम्ब्य समास्ते वै स्पर्शनाद्येकतात्मना ।  
बीजेनाङ्घ्रिश्शिखान्तं च स्मरेत्तेजोमयं विभुम्
। 170 ।  
विश्लेषयन्तं सहसा ह्यनाद्युत्तमविग्रहम्
।  
संसारचक्रं विविधं प्रेरकं दुःखवर्त्मनि । 171 ।  
नाड्यैक्यमभिसन्धानमभिसन्धाय चेतसा ।  
विश्लेषं कर्मणां तद्वद्वर्मणास्त्रेण होमयेत्
। 172 ।  
क्रमेण सघृतानां च तिलानां द्वादशाहुतिम्
।  
अनुसन्धाय सम्पाद्यो मयायं वै परात्मनि । 173 ।  
दद्यादाहुतिकाश्चाष्टौ मूलेन सघृताः पुरा ।  
तदुत्तमाङ्गं संस्पृष्ट्वा स्रुवेणाज्यान्वितेन च । 174 ।  
हुत्वा ज्ञानाय तेनैव भूयस्सर्वगुणात्मना ।  
प्राक्सङ्ख्यमाचरेद्धोममन्तरान्तरयोगतः । 175 ।  
अग्नेरुपादद्यात्सर्वं नेत्रान्तं ह्येवमेव हि ।  
इति सम्पातहोमो वै सम्पन्ने सति जायते । 176 ।  
कर्तव्यो मन्त्रमाहात्म्यात्
संस्कारैर्निखिलैर्युतः।  
साम्प्रतं शक्तिरादीनां गुणानामुत्तरत्र तु । 177 ।  
विभोराराधनात्सम्यग्योग्याभ्यासाच्च भाजनम्
।  
श्रीपाञ्चरात्रे ईश्वरसंहिता
[[319]] 
कृते सम्पातहवने आज्येनाथ सकृत्सकृत्
। 178 ।  
मन्त्राणां तर्पणं कृत्वा सार्चनं श्रावयेद्विभुम्
।  
अस्य कर्माख्यतत्वस्य कर्मबन्धं सवासनम्
। 179 ।  
तदनेकप्रकारं तु त्वच्छक्त्या स्तम्भितं मया ।  
प्रायश्चित्तनिमित्तं तु जुहुयात्तदनन्तरम्
। 180 ।  
बीजेनान्तर्निरुद्धेन स्वाङ्गेनाहुतिकाष्टकम्
।  
एतावता महाबुद्धेर्जन्तोर्जन्माश्रितस्य च । 181 ।  
याति व्यामिश्ररूपस्य हेयरूपस्य सङ्क्षयः ।  
मोक्षैकफलदो धर्म उपादेयस्त्वनन्तरम्
। 182 ।  
योसौ साम्मुख्यमायाति विविधस्तस्य चाच्युतः ।  
येनन्तर्लीनमभ्येति ह्यज्ञानं सहसा क्षयम्
। 183 ।  
अथादायारुणं सूत्रं कृत्वानेकगुणं पुरा ।  
निरीक्ष्य तं दृशा चास्त्रवारिणा परिशोधितम्
। 184 ।  
तदङ्गुष्ठावधिं यावच्छिखायाः सम्प्रसार्य च ।  
संस्मरेत्सर्वदुःखानां सबन्धानां तदास्पदम्
। 185 ।  
संविश्य देवयानेन शिशुचैतन्यसन्निधिम्
।  
हुम्फडन्तं च शिष्यस्य नाम च प्रणवादिकम्
। 186 ।  
हृन्मन्त्रसम्पुटस्थं च कृत्वा वै पितृवर्त्मना ।  
आनीय सह सूत्रेण नयेन्नेत्रेण सांयताम्
। 187 ।  
अभ्यर्च्यार्घ्यादिनावेष्ट्य कवचेन महात्मना ।  
ओं हुम् अदन्यै हुं स्वाहेत्यनेनाहुति सप्तकम्
। 188 ।  
हुत्वास्त्रमन्त्रजप्तेन सितेन रजसा ततः ।  
सन्ताड्य शैशवं कायं विशेत्पादावधिं तथा । 189  
विश्लेषयामुकं ब्रूयात्पदं वीर्यपदानुगम्
।  
तं ज्ञानवाचकेनाथ त्वाद्यन्तेन विकृष्य च । 190 ।  
स्वबुद्ध्यानुगतं कृत्वा ध्यात्वा नक्षत्रगोळवत्
।  
सन्धायाभ्यन्तरे सूत्रे हंसार्णेन सबिन्दुना । 191 ।  
नति प्रणवगर्भेण रुद्धाशक्तिं च विग्रहे ।  
वासनामयमित्येवमातिवाहिकसञ्ज्ञिकम्
। 192 ।  
सूत्रात्मकं वपुः स्मृत्वा आत्मशक्त्या विभावितम्
।  
बलमन्त्रेण संरुद्धं तदर्धं जुहुयात्ततः । 193 ।  
उक्त्वा ओमात्मने स्वाहा द्विषट्कपरिसङ्ख्यया ।  
आदाय भाविनो बन्धान्व्यापकान्
शुद्धभोगदान्
। 194
ज्ञानादयः समाश्रित्य येत्र तिष्ठन्ति सर्वदा ।  
स्वस्थानेषु स्वमन्त्रेभ्यस्तांस्तु तत्रैव योजयेत्
। 195 ।  
यथाक्रमेणोचितानां कृत्वा तेषां च तर्पणम्
।  
अथ सम्स्कारचक्रस्य तत्वबृन्दाश्रितस्य च । 196 ।  
सर्वगस्यापि वै विद्धि स्थितं नियतलक्षणाम्
।  
तत्वव्याप्तिश्च तेनैव शरीरे पाञ्चभौतिके । 197 ।  
गुल्फजानुकटीवक्षः कण्ठभूकावटावधि ।  
बुद्ध्यन्तानां धरादीनां
क्रमादवनिसप्तकम्
। 198 ।  
अहङ्कारस्तदुत्थास्तु ये भेदा विविधा अपि ।  
श्रीपाञ्चरात्रे ईश्वरसंहिता
www.kriyasagaram.in 320
चित्तजा अपि ये चान्ये तिष्ठन्ति मनसा सह । 199 ।  
सकालोत्थास्तथाबोधा स्तत्पूर्वास्त्वपरे च ये ।  
अनेकभेदभिन्नास्तु स्थिता आश्रित्य ते धियम्
। 200  
द्विसप्तभुवनं विश्वमनेकरचनान्वितम्
।   
शतकोटिप्रविस्तीर्णमष्टयोन्यार्थसेवितम्
। 201 ।  
स्थिरं धराश्रितं भूयो बोद्धव्यं सर्वदेव हि ।  
चतुष्कं जाग्रदाद्यं यत्पदानामप्सु वर्तते । 202 ।  
मन्त्रकोटिसहस्राणां विविधानां महामते! ।  
योगसिद्धसमेतानां संस्थितस्तैजसे पदे । 203 ।  
चातुरात्मीयतत्वानां ज्ञेयं कैवल्यदेहिनाम्
।  
शान्तोदितस्वरूपाणां सन्निवेशे मरुत्पदे । 204 ।  
अनेकशक्तिभूतानां ज्ञानादीनां च लाङ्गलिन्
! ।  
कालानामाश्रयो व्योम या सा मूर्तिर्न लक्ष्यते । 205 ।  
संस्थितश्चाधयो वर्णाः पदे षष्ठे तु मानसे ।  
अस्मिन्मात्राद्यमुक्तानि कीर्तितेऽस्मिन्
षडध्वनि206
क्षिपंस्तु चाहरंस्त्वेवं शुद्ध्यर्थं लीलयैव हि ।  
स्थितः कर्मात्मतत्वानि बुद्धिशक्तिपदे प्रभुः । 207 ।  
निरस्तदोषं कृत्वा प्राक् समाविश्य तदैव हि ।  
स्वां शक्तिमुपसंहृत्य शान्तिमभ्येति शाश्वतीम्
। 208  
मधुसूदनपर्यन्तं पाताळशयनादथ ।  
सप्तक सप्तकं षट्कं सम्पश्येत्
क्ष्मादिपञ्चके । 209 ।  
मनस्यवस्थितं ह्येवं शक्तीशत्त्रितयं हि यत्
।  
बुद्धौ कमलनाभात्मा देवः सर्वेश्वरः प्रभुः । 210 ।  
पुनः स्वसिद्धैर्युक्तानां सर्वेषां पार्थिवे पदे ।  
द्विसप्तभेदभिन्ने तु बोद्धव्या संस्थितिः शुभा । 211 ।  
तीव्रमन्दादिकं बुद्ध्वा भावं भक्तिसमन्वितम्
।  
आलम्बनवशात्कुर्यात्सर्वेषां स्वपदे स्थितिम्
। 212 ।  
एष वैभवदीक्षायामधिवासन कर्मणि ।  
क्रम उक्तस्त्वथेदानीमपरायां निबोध तु । 213 ।  
आपादान्नाभिदेशान्तं महाभूतैर्धरादिकैः ।  
व्याप्तं चतुर्था वायव्यं तैस्तदूर्ध्वं नभसा पुनः । 214 ।  
पूरितं हृदयान्तं च तदुद्देशाच्छिखावधि ।  
विभाव्य मनसा व्याप्तमनेनैव क्रमेण तु । 215 ।  
स्थितास्सङ्कर्षणान्ताश्चप्यनिरुद्धादयस्तु वै ।  
समाक्रम्याध्वषट्कन्तु अध्वतीतस्तु बुद्धिगः । 216 ।  
मनसा आत्मतत्वं च प्राग्वदभ्येत्य मूर्तिताम्
।  
व्यापिका मूर्तयस्त्वेताः पृथम्मुक्तपरायणैः । 217 ।  
तदाकारैरसङ्ख्यैस्तु संवृताः क्ष्मावनीषु च ।  
प्राक्सङ्ख्यासु तिष्ठन्ति सर्वास्सर्वासु सर्वदा । 218 ।  
स्मृत्वा ह्यभेदभावेन षट्कं मोदकवत्पुरा ।  
शिखान्तं क्ष्मादिना तेन सर्वं व्याप्तं विचिन्तयेत्
। 219
चतुरात्मानमव्यक्तं शब्दर्मूीन्त निराकृतिम्
।  
श्रीपाञ्चरात्रे ईश्वरसंहिता
[[321]] 
गुणमात्रैर्विभिन्नं च खं च तत्रैव भावयेत्
। 220 ।  
सङ्क्रान्तेन तु वै बुद्धौ सर्वं समुदितेन तु । 221 ।  
स्वशक्त्या वै ह्यविनिच्छातो जीवगादाय सोर्ध्वगम्
।  
स्वसामर्थ्यं स्वशक्त्या तच्छान्तात्मास्ते विलाप्य च
शुद्धाशयानां भक्तानां तत्पादैकाभिलाषिणाम्
।  
तत्सामर्थ्यानुविद्धानां सर्वत्र व्यक्तिमेति च । 223 ।  
अतस्तु यद्यत्संवेद्यं हेयं परिमितन्त्वपि ।  
तत्तदाथत्मनाभ्येति सर्वदा भावितात्मनाम्
। 224 ।  
इत्यादौ सर्वसामान्यो नित्यो विद्याख्य आश्रयः ।  
बोद्धब्यः सोपि तदनु ह्यसामान्यतया गतः । 225 ।  
आमिक्षादङ्गभावं च जीवानां स्वयमेव हि ।  
वज्रवत्सूक्ष्मरूपेण सम्पूज्येन महामते । 226 ।  
दीक्षाकाले तु शिष्याणां परिज्ञेयं यथोदितम्
।  
एवमेव विजानीयाद्भूयः सौत्रे तु विग्रहे । 227 ।  
सप्तधा तु विभज्यादौ सन्धीन्वै कुङ्कुमादिना ।  
चित्रीकृत्य तदुद्देशात्प्रणवाद्यन्तगैस्ततः । 228 ।  
स्वनामपदसंयुक्तं ग्रथनीयं स्वकारणैः ।  
एवं व्याप्तिमयैर्भोगैर्हृदा पूर्णान्तिमे कृते । 229 ।  
नीत्वा वै मण्डलस्थस्य विभोस्तं सन्निवेदयेत्
।  
वर्मणाच्छादितं कृत्वा निधाय कलशाग्रतः । 230 ।  
सशिष्योथाऽर्चनं कुर्यात्पुनर्विश्वात्मनो विभोः ।  
प्रदक्षिणैः प्रणामैस्तु नानास्तुतिपदैः सह । 231 ।  
तत्रोपलिप्ते भूभागे मण्डलान्तं च तं बहिः ।  
स्थानभेदस्थितं कृत्वा नेत्रहृन्मन्त्र मन्त्रितैः । 232 ।  
पञ्चगव्ये चरौ दन्तधावने विनियोज्य तम्
।   
भुक्तोज्झिते दन्तकाष्ठे कुर्यात्सिद्धिविचारणम्
। 233 ।  
सौम्यवारुण ईशाने यदि पूर्वदिगाननम्
।  
तत्सिद्धिसूचकं विद्धि विपरीतमतोन्यथा । 234 ।  
तद्
ध्वंसनाय जुहुयाद्वीर्यमन्त्रेण वै शतम्
।  
धूपानुलेपनादीनि रजांसि घटिकादयः । 235 ।  
साज्यानि च तिलादीनि योग्यान्यन्यानि लाङ्गलिन्

उद्धृत्योत्तरतः कृत्वा वर्मजप्तेन वाससा । 236 ।  
अभुक्तेनाहतेनैव त्वाच्छाद्य सुसितेन च ।  
समभ्यर्च्यास्त्रमन्त्रेण पुष्पधूपानुलेपनैः । 237 ।  
क्षान्त्वा स्थलस्थितं देवमग्नौ वा कलशे न्यसेत्
।  
अथ शुद्धे तु भूभागे हृन्मन्त्रितकुशास्तरे । 238 ।  
कृत्वा प्राम्मस्तकं शिष्यं बलजप्तांशुकेन तु ।  
हृदावकुण्ठिततनुं मुख्यमन्त्रमनुस्मरन्
। 239 ।  
स्वापयेत्स्वप्नलाभाय ततो हृन्मन्त्रितैस्तिलैः ।  
सिद्धार्थकयुतैः तस्य निदध्यात्परितो बहिः । 240 ।  
सबर्हिपक्षं मन्त्रेण प्राग्वदिग्वष्टकं
न्यसेत्
।  
प्रदक्षिणेन तच्चापि सितसूत्रेण वर्मणा । 241 ।  
चतुर्धा वेष्टयित्वा तु मण्टपान्निष्क्रमेद्बहिः ।  
श्रीपाञ्चरात्रे ईश्वरसंहिता
www.kriyasagaram.in 322
दन्तकाष्टादिकं कर्म विनिष्पाद्य स्वयं स्वपेत्
। 242
कुतपे दर्भशय्यायां कृत्वा दक्षिणतश्शिरः ।  
संस्पृशेत्स्वाङ्घ्रियुग्मेन शिशुं शयनसंस्थितम्
। 243 ।  
भगवन्तं हि मनसा प्रार्थयन्नपवर्गदम्
।  
ओमादीश जगन्नाथ सर्वज्ञहृदयेशय । 244 ।  
तत्राहं योजयाम्येनं सत्कर्म त्वत्परायणम्
।  
प्राप्तानुज्ञस्तु शिष्याणां कुर्याद्वै तत्र योजनम्
। 245 ।  
यत्र यत्र च तत्तेषामवश्यं शाश्वतं भवेत्
।  
इत्थं दीक्षाधिवासस्य विधानं सम्प्रकीर्तितम्
। 246 ।  
एकानेकरूपा तु दीक्षेदानीं प्रकीर्त्यते ।  
आसाद्य यां समायान्ति देहान्तेऽभिमतं पदम्
। 247 ।  
कैवल्यफलदाह्येकः भोगकैवल्यदा परा ।  
भोगदैव तृतीया च प्रबुद्धानां सदैव हि । 248 ।  
आचार्यानुमताः सर्वाः कार्याः सम्यक् फलाप्तये ।  
भक्तिभावानुविद्धानां शिष्याणां भविनां तु वै । 249 ।  
वृद्धानामङ्गनानां च बालानां भवितात्मनाम्
।  
विनाचारसमूहेन दुःशकेन च ता हिताः । 250 ।  
पुरा धिया विचार्यैवमुपसन्नेन वै सह ।  
तदीयमाशयं ज्ञात्वा सम्पाद्यैकां महामते । 251 ।  
अथातीतेर्धरात्रे तु उत्थाय शयनाद्गुरुः ।  
कमण्डलुं समादाय बहिराचम्य संविशेत्
। 252 ।  
संस्मरेदग्रतश्चास्त्रं हुतभुग्राशिसन्निभम्
।  
तदन्तस्संविशेदेवं स्नानं मान्त्रं कृतं भवेत्
। 253 ।  
निद्रामोहमलं येन शश्वदायाति सङ्क्षयम्
।  
शङ्कून्वै घटिकासूत्रं रजांस्यस्त्रवरेण तु । 254 ।  
समादाय च संस्कृत्य निष्पिष्यार्घ्यैर्महीतले ।  
शुष्कगोमयसंस्पृष्टे मण्डलं यत्पुरोदितम्
। 255 ।  
भद्रत्वपरिरक्षार्थं न्यस्याः कोणेषु शङ्कवः ।  
कमलं भ्रमसिद्ध्यर्थमेकं मध्ये निवेश्य च । 256 ।  
ईषन्नायाति वैषम्यं तद्रात्रिसमये यथा ।  
महान्यूनाधिके दोषः स शिष्यस्य यतो गुरोः । 257 ।  
अतस्तद्रक्षणीयं च यत्नेन महता सदा ।  
निर्वर्त्य नित्यं प्रत्यूषे पुरा वै स्नानपूर्वकम्
। 258 ।  
शिष्यमादाय सच्चोद्य स्वप्नप्राप्तिं शुभाशुभाम्
।  
चतुर्मूर्तिसमूहं तु यथादिक्संस्थितं तु वै । 259 ।  
पश्येत्पङ्क्तिनिविष्टं च उपविष्टं तु चोत्थितम्
।  
तन्मध्याद्भगवत्तत्वमेकं वा भिन्नलक्षणम्
। 260 ।  
प्रादुर्भावसमूहं च तल्लाञ्छनगणश्च यः ।  
देवीयं वनिताबृन्दं सर्वमेकतमाथ वा । 261 ।   
भवोपकरणव्रातमशेषं वा पृथक्स्थितम्
।  
रुद्रेन्द्रचन्द्रसूर्याम्बु हुतभुग्वातलक्षणम्
। 262 ।  
पञ्चरात्रविदो विप्रा आराधन परायणाः ।  
श्रीपाञ्चरात्रे ईश्वरसंहिता
[[323]] 
त्रयीमुद्घोषयन्तश्च निगदन्तश्च वा द्विजाः ! । 263 ।  
यतयः शुद्धसत्वाश्च सद्ब्रह्मपदसंस्थिताः ।  
नगस्रक्चन्दनादीनि सुगन्धानि तरूत्तमः । 264 ।  
उद्यानवनितारामवापी हर्म्य महालयाः ।  
फलबीजोषधीसाम्बुकुम्भो वा पाकनिर्गतः । 265 ।  
गोगजाश्वनदीयानं कन्या सालङ्कृता शिशुः ।  
मङ्गल्यगीति मधुरा भेरी वंशश्च वल्लरी । 266 ।  
ससारसं सरःपद्मैः पूर्णं छत्रं सितं ततम्
।  
हेमादिधातवो रत्नजालं गोसम्भवानि च । 267 ।  
नवो नेत्रचयश्शुक्लं वस्त्रबृन्दमनाहतम्
।  
राजापुरोधाः सामन्तो राजपत्नी च दर्पणम्
। 268 ।  
तुषारपातसद्वृष्टि महामेघोदयो दिवि ।  
शोणितं चार्द्रमांसानि खप्लुतिर्मदिरादयः । 269 ।  
सत्पक्षिमृगसङ्घातसुरार्चा चामरं सितम्
।  
एवमादीनि चान्यानि विद्धि सिद्धिप्रदानि च । 270 ।  
स्वप्नानि यान्यनिष्टानि तानि मे लेशतश्शृणु ।  
म्लानता क्षितिकम्पश्च उपरागोतिभीषणः । 271 ।  
नीहार उल्कापातश्च निर्घातश्चित्तभङ्गकृत्
।  
गर्तप्रवेशो दध्यन्नं स्विन्नमांसत्व भक्षणम्
। 272 ।  
नर्तनं रथविध्वंसम् आज्यं स्वाङ्गाद्विजच्युतिः ।  
खरोष्ट्रं चोत्कटं हास्यं कपि ऋक्षाकुलं वनम्
। 273 स्थानं
धूमाकुलं दग्धमसिताम्बरवेष्टितम्
।  
शुष्कत्वं सरिदादीनां प्रतिस्रोतस्त्वमेव च । 274 ।  
पोतायनं ध्वजच्छत्रतरुभङ्गोप्यसिद्धिकृत्
।  
अवतारो नगाद्वृक्षान्नग्नत्वं प्रेतदर्शनम्
। 275 ।  
वचा कज्जळतैलाज्यलेपो सत्कर्दमे स्थितिः ।  
महिषोहिर्नरः कृष्णो दक्षिणाशागमः क्षुधा । 276 ।  
लुण्ठनं नखकेशानामस्थिभङ्गाधिकाद्रतम्

एवमादीनि चान्यानि अशुभानि महामते । 277 ।  
प्राप्ते शुभाशुभे स्वप्नेप्यभिसन्धाय वै हृदि ।  
औत्सुक्यादशिवध्वंसि पूजाहोमं समाचरेत्
। 278 ।  
यथोक्तविधिना देवमवतार्य क्रमाद्यजेत्
।  
तर्पयित्वा यथान्यायं पूर्णान्तं चार्चयेत्पुनः । 279 ।  
ईशकोणेऽथवा सौम्ये पदे यागगृहस्य च ।  
मण्डले पूर्वनिर्दिष्टे वृत्ते वा चतुरश्रके । 280 ।  
स्नातं स्रग्वस्त्रभृच्छिष्यं कृतन्यासं निवेशयेत्
।  
निरीक्ष्य ताड्य सम्प्रोक्ष्य दर्भैरालम्य पूर्ववत्
। 281 ।  
संस्कृत्य मूर्तिवत्किन्तु अनुगृह्य धरागतम्
।  
आपादान्मन्त्रहस्तेन परामृश्याथ मूर्धनि । 282 ।  
मन्त्रहस्तं ज्वलद्रूपं दद्याद्यो दुःखबीजजित्
। **
अतः शिष्यस्य वै कुर्यात्संस्कारान्
पञ्च च क्रमात्
283
तापःपुण्ड्रस्तथा नाम मन्त्रो यागश्च पञ्चमः ।  
तत्र तापविधानं तु शृणुध्वं मुनिपुङ्गवाः । !284 ।  
श्रीपाञ्चरात्रे ईश्वरसंहिता
www.kriyasagaram.in 324
आचार्यो वैष्णवान्
सभ्यान्
पूज्य तेषामनुज्ञया ।  
गत्वा कुण्डसमीपं तु शिष्येण सहितो गुरुः । 285 ।  
चक्रशङ्खौ समभ्यर्च्य तत्तन्मन्त्रैः प्रतिष्ठितौ ।  
पूर्वं स्वगुरुणा दत्तौ स्वदीक्षावसरे द्विजाः! । 286 ।  
मूलमन्त्रेण जुहुयाच्छतमष्टोत्तरं घृतैः ।  
वैष्णव्या चापि गायत्र्या तद्विष्णोरिति वै ऋचा । 287
ततः कुण्डानले चक्रशङ्खौ निक्षिप्य पूजयेत्
।  
ततस्तु चक्रमन्त्रेण शङ्खमन्त्रेण च द्विजाः! । 288 ।  
हुत्वाचाष्टोत्तरशतम् अष्टाविंशतिमेव वा ।  
पवित्रन्तेति मन्त्रेण प्र ते विष्णो इति त्वृचा । 289 ।  
हुत्वा ततस्तु देवेशं ध्यात्वा गुरुपरम्पराम्
।  
शिष्यस्य दक्षिणं बाहुमूलं चक्रेण चाङ्कयेत्
। 290 ।  
शङ्खेन प्रतपेत्सव्यबाहुमूलं मुनीश्वराः! ।  
ततश्चक्रं च शङ्खं च अभिषिच्य स्वमन्त्रतः । 291 ।  
सम्पूज्य मूलमन्त्रेण हुनेत्पूर्णाहुतिं द्विजाः! ।  
ततस्तु चोर्ध्वपुण्ड्राणि धारयेन्मुनिपुङ्गवाः । 292 ।  
तद्विधानं प्रवक्ष्यामि शृणुध्वं
सावधानतः ।  
गृहीत्वा वैष्णवक्षेत्राद्विमलां श्वेतमृत्तिकाम्
। 293 ।  
हस्तौ प्रक्षाळ्य चाचम्य प्राम्मुखं वाप्युदम्मुखम्
।  
उपविश्यासने शुद्धे वामहस्ततलं द्विजाः! । 294 ।  
सङ्क्षाळ्य चास्त्रमन्त्रेण तत्र वै श्वेतमृत्तिकाम्
।  
प्रणवेन तु विन्यस्य गन्धद्वारेति तां मृदम्
। 295 ।  
जलेन सेचयित्वाथ कृत्वा दिग्बन्धनं द्विजाः! ।  
मूलमन्त्रेणाभिमन्त्य वामहस्तस्थितां मृदम्
। 296 ।  
तन्मध्ये नारसिंहस्य बीजमालिख्य मन्त्रवित्
।  
अङ्गुल्या मृदमादाय ललाटादिषु धारयेत्
। 297 ।  
पुष्टिप्रदेनाङ्गुष्ठेन तर्जन्या मुक्तिसिद्धये ।  
वाञ्छितार्थप्रदायिन्या तथा नामिकयाथ वा । 298 ।  
आयुष्कामी मध्यमया चाङ्गुल्या च मुनीश्वराः! ।  
एताभिरङ्गुलीभिस्तु धारयेन्न नखैः स्पृशेत्
। 299 ।  
ऊर्ध्वपुण्ड्रम् ऋजुं रम्यं विष्णोः पादद्वयाकृतिम्
।  
सान्तराळं सुपार्श्वं च द्व्यङ्गुळं त्र्यङ्गुळं तु वा
विस्तीर्णमथ चायामे चतुरङ्गुळसम्मितम्
।  
ललाटे धारयेत्कुक्षौ चतुरङ्गुलविस्तृतम्
। 301 ।  
अष्टाङ्गुलायतं यद्वा प्रादेशपरिसम्मितम्
।  
धारयेदूर्ध्वपुण्ड्रं तु तावन्मानसमन्वितम्
। 302 ।  
ऊर्ध्वपुण्ड्रं तु हृदये धारयेल्लक्षणान्वितम्
।  
ततस्त्र्यङ्गुलविस्तीर्णं चतुरङ्गुलमायतम्
। 303 ।  
ऊर्ध्वपुण्ड्रं कण्ठदेशे ततो वै दक्षिणोदरे ।  
ऊर्ध्वपुण्ड्रं तु पूर्वोक्तकुक्षिपुण्ड्रसमं द्विजाः ! । 304  
ततस्तु दक्षिणे बाहुमध्ये त्वष्टाङ्गुलायतम्
।  
चतुरङ्गुळविस्तीर्णमूर्ध्वपुण्ड्रं तु धारयेत्
। 305 ।  
श्रीपाञ्चरात्रे ईश्वरसंहिता
[[325]] 
ततस्तु दक्षिणांसे तु कण्ठपुण्ड्रसमं भवेत्
।  
वामकुक्षौ तूर्ध्वपुण्ड्रं कुक्षिपुण्ड्रसमं भवेत्
। 306 ।  
वामबाहौ भवेत्पुण्ड्रं दक्षबाहूक्तलक्षणम्
।  
वामांसे तु ततः पुण्ड्रं कण्ठपुण्ड्रसमं भवेत्
। 307 ।  
पृष्ठे त्वष्टाङ्गुळायामं चतुरङ्गुळविस्तृतम्
।  
ऊर्ध्वपुण्ड्रं ककुद्देशे चतुरङ्गुळमायतम्
। 308 ।  
तथा त्र्यङ्गुलविस्तारं धारयेन्मुनिपुङ्गवाः!।  
एवं द्वादश पुण्ड्राणि धृत्वा चैव यथाक्रमम्
। 309 ।  
हस्तक्षाळनतोयं तु मूर्ध्नि सम्प्रोक्षयेद्
द्विजाः। !
ततस्तु चोर्ध्वपुण्ड्राणां मध्ये विष्णुसमर्पितम्
। 310 ।  
धारयेद्रजनीचूर्णं लक्ष्मीसान्निध्यसिद्धये। ।  
वर्तिदीपाकृतिं चैव वेणुपत्राकृतिं तु वा । 311 ।  
एवं धृतेह्यूर्ध्वपुण्ड्रे लक्ष्म्या सार्धं जगत्पतिः।  
क्रीडते सततं
तत्र ततो बद्धाञ्जलिर्द्विजाः । 312 ।  
नामभिः केशवादीनां तदर्थध्यानपूर्वकम्
।  
तत्तच्छक्तिसमेतांस्तु केशवादीन्
स्मरेद्बुधः । 313 ।  
ललाटे केशवं ध्यायेन्नारायणमथोदरे ।   
माधवं हृदये चैव गोविन्दं कण्ठकूबरे । 314 ।  
उदरे दक्षिणे पार्श्वे विष्णुं ध्यायेन्मुनीश्वराः! ।  
तत्पार्श्वे बाहुमध्ये तु चिन्तयेन्मधुसूदनम्
। 315 ।  
त्रिविक्रमन्तु तत्स्कन्धे वामकुक्षौ तु वामनम्
।  
श्रीधरं वामबाहौ तु हृषीकेशं तदंसके । 316 ।  
अपरे पद्मनाभं
तु त्रिके दामोदरं
स्मरेत्
।  
इत्येवमूर्ध्वपुण्ड्रस्य विधानं
सुप्रकीर्तितम्
। 317 ।  
एवं शिष्यस्योर्ध्वपुण्ड्रं धारयित्वा यथा विधि ।  
नाम कुर्याच्च शिष्यस्य तद्विधानमिहोच्यते । 318 ।  
तमादाय कराद्देवधामसन्निकटं व्रजेत्
।  
कृत्वात्मनो वामभागे भूयः सञ्छाद्य लोचने । 319 ।  
प्रक्षेपयेत्तथा सार्घ्यमञ्जलिं मुक्तलोचनः ।  
सम्पश्येत्परमं धाम मान्त्रमिच्छाफलप्रदम्
। 320 ।  
तस्मिन्नवसरे कुर्यान्नाम यस्य यथोचितम्
।  
रहस्स्यसञ्ज्ञम्
मुख्यं च गौणं
वास्य यथास्थितम्
।  
सामान्यं वासुदेवाद्यं नाम स्वाङ्काच्चतुर्ष्वपि ।  
सर्वेषां सविशेषं वा यथा चानुक्रमेण तु । 322 । ,
द्विषट्कमूर्त्यङ्कितं च स्वाम्यन्तं ब्राह्मणेषु च ।  
देवान्तं क्षत्रियाणां च कुर्याद्द्वादशधा पुनः । 323 ।  
पाण्यन्तं
धरनिष्ठं वा लाञ्छनास्त्रपुरस्सरम्
।  
ध्वजलाञ्छनसञ्ज्ञं यथावस्थं नृपेषु च । 324 ।  
एवं वर्धननिष्ठं च मूर्तिलाञ्छनपूर्वकम्
।  
विहितं चापि वैश्यानां दासान्तं शूद्रजन्मनाम्
। 325 ।  
अथोत्थाय नमस्कृत्य मण्डलं कलशं गुरुम्
।  
यायात्कुण्डसमीपं तु शिशुना सह देशिकः । 326 ।  
श्रीपाञ्चरात्रे ईश्वरसंहिता
www.kriyasagaram.in 326
कृतस्य कर्मणोच्छिद्रसिद्धये च हुते सति ।  
सन्ताड्यास्त्रात्मको भूत्वा प्राग्वत्तद्धृदयं विशेत्
। 327
प्राणशक्तिवियुक्तं च कृत्वाऽऽनीय समासतः ।  
सम्प्रवेश्य स्वकं स्थानं तत्राग्निकणवच्च तम्
। 328
नीत्वा सम्यक्पृथग्भावं विरेच्य सह वायुना ।  
स्वभूमौ वाममार्गेण हृदाद्यन्तं निरोधितम्
। 329 ।   
जन्मग्रहमनेनैव मन्त्रयुक्तेन कर्मणा ।  
भावध्यानानुविद्धेव पितृमातृमयं त्यजेत्
। 330 ।  
ततः कवचमन्त्रेण दद्यात्
सप्ताभिमन्त्रितम्
।  
तस्योपवीतमपरमुदितं चापि यस्य तत्
। 331 ।  
सर्वधा दासभावत्वमापन्नस्य च तत्वतः ।  
अमध्यपान्वयोत्थस्य लोकधर्मोज्झितस्य च । 332 ।  
आप्तवद्ब्रह्मनिष्ठस्य कर्मतन्त्ररतस्य च ।  
गोदानं शूद्रजातेर्वै विहितं चैव तान्यथा । 333 ।  
वौषट् स्वाहा वषट्कारनिष्ठानां तु प्रतिक्रिया ।  
नमस्कारेण मन्त्राणां कार्ये प्राप्ते ह्यनुग्रहे । 334 ।  
तदीयमर्घ्यपुष्पाद्यं यत्किञ्चिद्यागसाधनम्
।  
सुसंस्कृतमसिद्धं वा भक्त्या कर्मण्यतां व्रजेत्
। 335 ।  
आतोऽन्येषां तु भक्तानां विहितायागसाधनम्
।  
संयक्तत्व निर्वृत्तिः प्राग्दर्शन प्रोक्षणान्वितम्
। 336 ।  
मूर्तौ वा मण्डलाग्रे तु पुष्पक्षेमं महामते ।  
नक्तं वा परिपीडं च भूतार्थं चैवमेव हि । 337 ।  
एवं संस्कारसंशुद्धं कृत्वा वर्णगणं पुरा ।  
साङ्गेन विभुना कुर्यात्तत्प्रायच्चित्त तर्पणम्
। 338 ।  
सदशांशं सहस्रं तु यथाचानुक्रमेण तु ।  
ग़त्वा चाभ्यर्थ्य कुम्भेशं सूत्रमादाय तत्स्थितम्
। 339  
ऋजुभूतं शिशुं कृत्वा तद्वत्सूत्रं प्रसार्य च ।  
व्यक्तरूपं च मन्त्रेशं संस्मरेदग्निमध्यगम्
। 340 ।  
पश्येद्विभौ शिशुंसूत्रे स्वात्मन्यध्वानमञ्जसा ।  
तत्राद्यात्मस्वरूपं च संस्मरेन्मन्त्रदेहगम्
। 341 ।  
अधिदैवस्वभावं च तत्त्वात्मन्यवतार्य च ।  
अधिभूतमयं सूत्रे त्रिविधं शिष्यविग्रहे । 342 ।  
मूलमन्त्रावसाने तु सनमस्कं परात्मने ।  
पदं कृत्वा तु जुहुयादाहुतीनां चतुष्टयम्
। 343 ।  
तथासूक्ष्मात्मने चोक्त्वा ततः स्थूलात्मने तु वै ।  
सर्वात्मने च तदनु ततोऽध्वनिचयं हितम्
। 344 ।  
आपादाग्राच्छिखान्तं च सर्वं ध्यात्वा स्वदेहगम्
।  
यथोद्दिष्टक्रमेणैव विभिन्नं त्रिविधं त्वपि । 345 ।  
रचना सन्निवेशो यः क्ष्मादीनां चादिभूतता ।  
बोद्धव्यमधिदेवत्वं सामर्थ्यं यस्य यत्स्वकम्
। 346 ।  
तदधिष्ठातृ मन्त्राणामध्यात्मत्वं विधीयते ।  
अथ मार्गद्वयं त्यक्त्वा द्वादशान्तं समाश्रयेत्
। 347 ।  
श्रीपाञ्चरात्रे ईश्वरसंहिता
[[327]] 
मूलमन्त्रमयो भूत्वा तं व्रजेत्स्वधिया ततः ।  
ब्रह्मद्वारपदं शैष्यं ततस्थन्मध्यवर्त्मना । 348 ।  
पार्थिवम्
पादमाक्रम्य कुर्यात्तच्चक्तिमात्मसात्
।  
बीजभूतं च हृन्मन्त्रं तं रुद्धां गन्धविग्रहाम्
। 349 ।  
नानाण्ड बीजसंरुद्धामनेक रचनान्विताम्
।  
एवमादाय वै सर्वा बुद्धिनिष्ठास्तु शक्तयः । 350 ।  
पृथक् पृथक्क्रमेणैव तस्मिन्हृन्मन्त्रसम्पुटे ।  
स्वेनाध्यात्मगणेनैव परेण व्यापकात्मना । 351 ।  
तद्देहं धारयन्तं च स्मरेत्त्तदुभयात्मकम्
।  
कालं भोगक्षयान्तं च तत्कालाच्च महामते! । 352 ।  
कृत्वैवं भूतशक्तीनां संहारं शिशुविग्रहात्
।  
सौत्रं देहमथाक्रम्य सौम्यं तेनैव वर्त्मना । 353 ।  
प्रोल्लसंस्तद्वजेत्तत्र व्यञ्जयेत्तु धिया तु यत्
।  
आधायाद्यात्ममन्त्रांश्च भूतभूतान्वितानथ । 354 ।  
नित्यं च लक्षणैः सिद्धैः समन्त्रैस्तत्स्थितानपि ।  
अथस्सूत्रादि निष्क्रम्य प्रयायादनलाश्रयम्
। 355 ।  
तत्रावयवन्धथानान्मन्त्रसांयं समाचरेत्
।  
समाहृतानां मन्त्राणां परे सर्वज्ञलक्षणे । 356 ।  
व्यापके सर्वसामान्ये कृत्वा स्वे स्वे पदेस्थितिम्
।  
स्वशरीरमथासाद्य ब्रह्मद्वारेणदेशिकः । 357 ।  
स्रुवमादाय सन्तर्प्य मन्त्रबृन्दं यथोदितम्
।  
तत्वबृन्दसमेतं च स्व नाम्ना प्रणवादिना । 358 ।  
भूयः संसृष्टियोगेन द्विषट्कपरिसङ्ख्यया ।  
पूरकेन समाकृष्य शिष्यं हृत्कमलाद्धृदि । 359 ।  
अत व्यक्तिनिरस्तं च क्ष्माबीजं परलक्षणम्
।  
भूशक्त्या ज्ञानसंरुद्धं कृत्वादायानलाद्धृदि । 360 ।  
प्रणवासन विश्रान्तं विरेच्याब्जे तु शैशवे ।  
स्मृत्वाथ शिष्यचैतन्यमेकमेव द्विरूपधृत्
। 361 ।  
शक्तिमच्छक्तिभावेन शक्तित्वेन तु संस्मरेत्
।  
क्ष्मातत्वान्तर्गतं कुण्डे शक्तिमत्वेन तत्पुनः । 362 ।  
रेचयित्वा स्वसाम्ना च विग्रहे मध्यवर्त्मना ।  
नियोज्य तत्समाधौ तु जपेद्ध्यानैकलक्षणे । 363 ।  
तदेवं पार्थिवम्
बीजं यथा वै होमकर्मणा ।  
संयक्तस्योपकारार्थं नेतव्यं सूक्ष्मदेहताम्
। 364 ।  
स्वाहान्तं भोगसिद्ध्यर्थं नमोन्तं मोक्षसिद्धये ।  
भोगमोक्षाप्तये वापि तद्देवोभयलक्षणम्
। 365 ।  
कर्मणामवसाने तु सम्पादाय पदं न्यसेत्
।  
एवं तद्विग्रहे सूक्ष्मे तद्धृत्पद्मगतस्य च । 367 ।  
शिरसाचाधिकारं तु तस्यापाद्य यथा स्थितम्
।  
शिखामन्त्रेण तद्भोगं निर्वृत्य शतसङ्ख्यया । 368 ।  
वर्मणा तत्फलप्राप्तिं तल्लयत्वमपि स्मरेत्
।  
स्वतृप्तिमयनेत्रेण कुर्यात्तेनैव तत्स्थितम्
। 368 ।  
श्रीपाञ्चरात्रे ईश्वरसंहिता
www.kriyasagaram.in 328
तत्यागाश्चास्त्रमन्त्रेण विश्लेषेण यथो भवेत्
।  
मूलेनाथ गृहीत्वा तत्कुर्याच्चैवात्मसात्पुनः । 369 ।  
तद्वच्छक्तिं तदीयं च कुण्डाद्व्यापकलक्षणाम्
।  
क्ष्मातत्वस्याथ साध्यस्य ह्यसाधारस्य शान्तये । 370
पूर्वसङ्ख्यं तु चास्त्रेण कृत्वा होमं महामते! ।  
स्रुवमाज्येण सम्पूर्य स्कन्दसूत्रात्तु पार्थिवम्
। 371 ।  
विकर्त्य पूर्णाय सार्धं विलाप्याग्नौ स्वके पदे ।  
मूलमन्त्रेण सहजा हृत्पद्मे प्रेरितेन तु । 372 ।  
स्वदेहाद्रेचकेनाथ प्रेर्य शक्तिं च शैशवीम्
।  
दयाक्रान्तमधस्थं च संस्मरेद्व्यतिरिक्तया । 373 ।  
कबिन्दुनो वाब्जपत्रमाद्याध्वानं च भौवनम्
।  
शिष्यदेहे निरुद्धस्य व्यक्तिक्रोडीकृतस्य च । 374 ।  
स्वशक्ति परिपूर्णस्य क्ष्माबीजस्य त्वथोपरि ।  
विरेच्यशक्तिमन्तं च व्यस्तधर्मेण पूर्ववत्
। 375 ।  
तत्क्षणेबीजसंस्थं तु अध्वानं तु यथास्थितम्
।   
प्रकाशयन्तं कृपया तन्नाथन्तस्य सिद्धये । 376 ।  
विरक्तं भावयेच्छिष्यं चिन्मयन्तमिदं धिया ।  
इदं तत्पार्थिवं तत्त्वं मुधा वै दुःखपञ्जरम्
। 377 ।  
भवतत्वगतं
चास्य सुमहत्वं च साम्प्रतम्
।  
कथमत्र त्वहं चासं यस्य मे न तता इमाः । 378 ।  
विमुक्तः पञ्जराद्यद्वत्सुखमास्ते विहङ्गमः ।  
ऊर्ध्वपातीतदारूढस्त्वेवं मन्त्रबलाच्छिशुः । 379 ।  
समूहमथ विज्ञाप्य तत्प्रभुत्वेन यत्स्थितः ।  
सन्निरुद्धो भवेत्वस्य सर्वतः सर्वदैव हि । 380 ।  
युष्मत्प्रसादसामर्थ्याद्यथावत्पार्थिवो गुणः ।  
देहान्तं गन्धतन्मात्रं भवेदासीनमस्य वै । 381 ।  
सम्यक्सम्प्रतिपन्नस्य शासने परमेश्वरे ।  
हे धराधिपते नाथ! अस्याद्यप्रभृति त्वया । 382 ।  
ध्वंसाय मोक्षविघ्नानां भवितव्यञ्च कर्मणः । ,
इति विज्ञाप्य चाज्ञाप्य आपाद्याहुतयः क्रमात्
। 383 ।  
सह शक्त्या समाकृष्य भूयस्तत्पूरकेण तु ।  
तद्देहे चान्मयं बीजं साधारं पूर्ववन्न्यसेत्
। 384 ।  
कुण्डमध्ये तु सन्धाय जीवशक्तिं च पूर्ववत्
।  
विरेच्य शक्तिमांस्तत्र नियोज्य तदनन्तरम्
। 385 ।  
तत्समाधौ यथापूर्वं कुम्भकेन महामते! ।  
अथाप्यं देहमासाद्य होमध्यानादिना परम्
। 386 ।  
तन्नाधिकारपूर्वं तु सर्वं निर्वर्त्य तस्य वै ।  
आप्येन सूत्रास्कन्धेन सह पूर्णां निपात्य च । 387 ।  
अप्तत्वं पदसंयुक्तं तेनाक्रान्तं स्मरेत्तथा ।  
तत्स्थं मन्त्रसमूहं तु सह तत्पतिना तु वै । 388 ।  
पूर्ववच्छ्रावयित्वा च रसमज्ञाप्य गन्धवत्
।  
मनोवसानं नीत्वैवं तं वर्णोर्ध्वगोचरम्
। 389 ।  
श्रीपाञ्चरात्रे ईश्वरसंहिता
[[329]] 
निष्ठाङ्गेन महाबुद्धे! तेजसास्त्रेण चेच्छया ।  
समुद्धृत्याथ वै प्राग्वद्योक्तव्यं बुद्धिगोचरे । 390 ।  
षडध्वमुक्तं मूलेन प्राप्तसञ्ज्ञं च तं शिशुम्
।  
तत्कञ्चुकनिर्मुक्तं शान्तात्मन्येकतां गतम्
। 391 ।  
स्मृत्वा शक्त्यात्मनाग्नौ तु लब्धलक्षं परे पदे ।  
ऐश्वरेण तु बीजेन प्रोक्तसत्वान्वितेन च । 392 ।  
ततः संवेद्य निर्मुक्ते समाधौ विनियोज्य च ।  
न वेत्ति यत्र संलीनः स्वानन्दं द्वैतमात्रकम्
। 393 ।  
आहुतीनां शतं हुत्वा तदापादनकर्मणि ।  
नीत्वा समानतां सर्वं तेनैव स्वधियाखिलम्
। 394 ।  
सह संवेद्यजालेन वाक्प्रबन्धं यथास्थितम्
।  
निस्तरङ्गमयो भूत्वा दद्यात्पूर्णाहुतिं पराम्
। 395 ।  
अथास्मितां प्राप्य गुरुः प्रदद्यादाहुतिं पुनः ।  
बीजेनाथेन शिष्यस्य त्वपमोक्षनिवृत्तये । 396 ।  
पदैरोङ्कारसंरुद्धैः पदावस्थितमानसः ।  
सर्वज्ञो भव चौक्त्वेवं जुहुयाद्द्वादशाहुतिम्
। 397 ।  
व्यापी निरुद्धषाड्गुण्यो निर्विकारो निरञ्जनः ।  
नित्यो नित्योदितो नूनो नित्यानन्दः सुनिष्कळः । 399
अनाद्यन्तो ह्यनिधनो वासुदेवो विभूतिमान्
।  
हुत्वैवं च ततः कुर्यात्पूर्णया पुनरेव हि । 400 ।  
स्थितं वैभवदीक्षायां मुमुक्षोरैश्वरे पदे ।  
यत्रस्थो धाम चाभ्येति ह्यचिरात्परमेश्वरम्
। 401 ।  
ईश्वरेच्च्छावशेनैव देहपातान्महामते! ।  
भोगेच्छोः पद्मनाभीय उभयेप्सोः पदद्वये । 402 ।  
शक्तिमच्छक्तियोगेन त्वथ बुद्धिमयेऽध्वनि ।  
निवेश्यो देहपातान्तं कालमुद्धृत्य तत्पदात्
। 403 ।  
अन्तर्गूढो यथा काष्ठात्पावकश्च पृथक्कृतः ।  
न भूयः सह काष्ठेन साम्यमेति तथा पुमान्
। 404 ।  
योजितोध्वान्तरे भूयो नैति तन्मयतां ततः ।  
समाधिप्रच्युतिं कृत्वा विनिवेश्यात्मनोग्रतः । 405 ।  
यथावदुपदेष्टव्यस्तस्याध्वा च सितासितः ।  
संस्थितो यस्त्वभेदेन भिन्नरूपः परात्मनि । 406 ।  
वेद्यवेदकनिर्मुक्तमच्युतं ब्रह्म यत्परम्
।  
तच्छब्दब्रह्मभावेन स्वशक्त्या स्वयमेव हि । 407 ।  
मुक्तयेऽखिलजीवानामुदेति परमेश्वरः ।  
तद्व्यक्ताक्षरं विद्धि तन्त्रशब्दो यथा कळः । 408 ।  
पृथग्वर्णात्मना याति स्थितये न तथा स्वयम्
।  
नो यान्ति निश्चयं यत्र चातुरात्म्यादनुग्रहात्
। 409 ।  
ऋते वेदविदो विप्रास्त्वेतस्मिन्
प्रथमेक्षरे ।  
स शब्दमूर्तिर्भगवानभ्येति च कलात्मना । 410 ।  
तद्गृहो युज्यते येन तन्निष्ठानां हि कर्मणा ।  
न षाड्गुण्यकलोत्था च यावन्मूर्तिर्निरञ्जना । 411 ।  
श्रीपाञ्चरात्रे ईश्वरसंहिता
www.kriyasagaram.in 330
वेद केनान्यथा मूर्तं तद्गृहीतुं नियुज्यते ।  
तत्वाः कलामयाः सर्वे प्रभवाप्ययलक्षणाः । 412 ।  
पूर्वोक्ता वासुदेवाद्या अध्यक्षन्ता यथोदिताः ।  
तत्वेभ्यो निर्गता मन्त्रास्त्वणिमादिगुणैर्युताः । 413 ।  
षट्कलाङ्गवैर्युक्ता येषु सङ्ख्या न विद्यते ।  
व्यञ्जिता तैस्वनिर्माणं
तुर्याद्यं पदसञ्ज्ञकम्
। 414 ।  
कर्मणामात्मलाभार्थं मोहार्थं तत्क्षयाय च ।  
द्विसप्तभुवनं विश्वं गुणत्रयमयं हि यत्
। 415 ।  
तदशुद्धं जडं नित्यं भोग्ये व्याप्यं पृथक्स्थितम्
।  
इत्यध्वषट्कमुद्दिष्टं हेयोपायादिलक्षणम्
। 416 ।  
भुवनाध्वा पदाध्वा च विना तुर्यपदेन तु ।  
हेयशेषमुपादेयं कर्मणां तदपेक्षया । 417 ।  
व्यपेक्षयाप्युपेयश्च हेयपक्षे प्रयाति च ।  
किं तु तत्प्राप्त्युपायं वै निस्तरङ्गे परे पदे । 418 ।  
विवेकपदसंस्थस्य दीक्षया संस्कृतस्य च ।  
विचार्यमाण एवं हि विश्रमो यत्र वै स्फुटम्
। 419 ।  
जायते तत्परं ब्रह्म वासुदेवाख्यमव्ययम्
।  
अम्बरं परमाणूनां जुहूनामास्पदं यथा । 420 ।  
तथा चाद्यः प्रबुद्धानां जीवानां हि निकेतनम्
।  
विज्ञेयं भुवनानां च पदानामन्तरं हि यत्
। 421 ।  
येनेश्वरेच्छया तेषां मन्त्रा वै क्रोडयन्ति च  
मायी येध्वद्वये तस्मिन्
सुखदुःखमयैः फलैः । 422 ।  
ईश्वरेच्छानुविद्धानां भक्तानां परमेश्वरे ।  
गुरूणां दीक्षितानां
चाप्याराधनरतात्मनाम्
। 423 ।  
भवन्त्यध्वद्वयोर्ध्वस्था मन्त्राश्चाज्ञाप्रतीक्षकाः ।  
नयन्ति कर्मिणः सम्यम्मायायोध्वद्वयाद्बलात्
। 424 ।  
स्वस्थानमणिमादीनां भोगानां प्राप्तये तु वै ।  
विरक्तस्य च तद्भोगात्स्वशक्त्या प्रेरयन्ति च । 425 ।  
स्वव्यापारवशेनापि तत्वाध्वन्यमृतोपमे ।  
यत्राणिमादिर्मन्येत तृणानीव च संस्थितः । 426 ।  
अनुग्रहपरास्तस्य तत्वाध्यक्षादयोमलाः ।  
नयन्त्यप्ययतां सम्यक्सकलाध्वनि शश्वते । 427 ।  
स षाड्गुण्यमयो ब्रह्म वासुदेवोऽध्वमूर्तिभृत्
।  
नित्ये स्वात्मनि सम्बन्धे शब्दब्रह्माभिधेध्वनि । 428  
करोति योजनान्तस्य यत्रस्थः स्वयमेव हि ।  
प्राप्नोति तत्परिज्ञानात्सुशान्तं भगवत्पदम्
। 429 ।  
सङ्कर्षणः-  
देव! वर्णाध्वविज्ञानं वद किं लक्षणं मम ।  
प्राप्नोति यत्परिज्ञानादध्वी सद्वासुदेवताम्
। 430 ।  
श्रीभगवान्
-
पञ्चाध्वकोशमुक्तस्य लब्धसत्वस्य चात्मनः ।  
योऽनुभूतिपदं याति धारासन्तानरूपधृक् । 431 ।  
श्रीपाञ्चरात्रे ईश्वरसंहिता
[[331]] 
भिन्नवर्णमयः शब्दः पूर्वलक्षण लक्षितः ।  
स चातुरात्म्यनिचये विज्ञेयो हि तदात्मना । 432 ।  
प्रभवाप्ययोगेन शब्दभास्वरलक्षणः ।  
सकारान्तस्त्वकाराच्च हकारादान्त एव हि । 433 ।  
प्रभवेद्द्वाशान्तस्तु हकाराश्चतुरात्मनाम्
।  
अकारस्त्वप्यये चैव तुल्यतातोनयोः स्मृता । 434 ।  
वर्णव्यूहसमूहेस्मिन्
ज्ञेयं ज्ञानसमाधिना ।  
विश्राम उदयो व्याप्तिर्व्यक्तिराड् वासुदेवता । 435 ।  
अत्रैकैका परिज्ञेया मूर्तिर्वै त्वेवमेव हि ।  
युक्त्वा विश्रामपूर्वेण चतुष्केण समासतः । 436 ।  
दण्डवत्सन्निवेशेन सम्स्थिता ह्येवमेव हि ।  
द्विषट्कं धारणानां च द्वादशाद्यात्म लक्षणम्
। 437 ।  
सोपानभूतं यत्क्रान्ता द्वादशान्तं विशेत्परम्
।  
नीत्वैवं व्यक्तिभावेन हृत्पद्मोदरसंस्थितम्
। 438 ।  
वर्णाध्वानं दीक्षितस्य शब्दब्रह्मेति यःस्थितः ।  
संसेव्य हुतभुग्भूमिं प्रणितेनोदकेन तु । 439 ।  
सह शिष्येण चात्मानं तेनैवाच्छिद्रसिद्धये ।  
पूर्ववद्भूतिना कृत्वा लक्ष्मचाग्निं प्रणम्य च । 440 ।  
समुत्थाय ततो यायात्तं गृहीत्वाच्युतालयम्
।  
पूजयित्वा जगन्नाथं
निवेद्य नियमाच्छिशोः । 441 ।  
सविशेषात्समासेन सान्तरान्योग्यतावशात्
।  
यथावदुपदेष्टव्यं ततस्तस्यार्चनं हृदि । 442 ।  
मुद्रासमन्वितो मन्त्रो न्यासध्यानपुरस्सरः ।  
इति कर्तव्यता शास्त्रसङ्क्षिप्ता च सविस्तरा । 443 ।  
तत्समं सन्ततस्तेन सर्वं कार्यं यथा स्थितम्
।  
गुर्वर्चनं ततः कुर्यादात्मना च धनादिना । 444 ।  
पूरयित्वाम्भसा पाणिमर्घ्यपात्रात्तु दक्षिणम्
।  
षडङ्गमन्त्र सञ्जप्तं क्षेप्तव्यं तस्य मस्तके । 445 ।  
मण्डलं प्रणवेनाथ पाणौ सूर्यप्रभं स्मरेत्
।  
तत्राभिन्नं न्यसेत्प्राग्वद्वैभवं देवतागणम्
। 446 ।  
कृत्वा धियार्जितं दद्यात्साशिषं तस्य मूर्धनि ।  
यथोक्ता च यथाभीष्टा त्वचिरादेव पुत्रक ! । 447 ।  
तवास्तु वैभवी सिद्धिः मोक्षलक्ष्मी समन्विता ।  
इति वैभवदीक्षाया लक्षणं समुदाहृतम्
। 448 ।  
तत्प्रयुक्तस्य सामान्यं
सर्वमन्त्रगणस्य च ।  
येन येन हि मन्त्रेण दीक्षाकार्याथ कस्यचित्
। 449 ।  
तस्य तस्य तदीयानां पूर्वोद्दिष्टेन वर्त्मना ।  
कार्योत्रावयवानां तु विनियोगो यथोदितः । 450 ।  
समूहवद्धृदादीनां मूलान्तानां समाचरेत्
।  
सह तत्वगणेनैव सर्वदाध्यात्मरूपताम्
। 451 ।  
संयग्गृह्य ततः कुर्यात्प्राग्वदभ्यर्चनं तु वै ।  
नेत्रकर्माणि हृद्बीजम्
पञ्चाङ्गानां विधीयते । 452 ।  
श्रीपाञ्चरात्रे ईश्वरसंहिता
www.kriyasagaram.in 332
निरङ्गानां तु मन्त्राणामङ्गमन्त्रोक्तकर्मणाम्
।  
प्रणवो विनियोक्तव्यः सह कर्मपदेन तु । 453 ।  
सम्पाद्याविधिनानेन व्यूहदीक्षार्थिनां तु सा ।  
किं तु वै तत्र योक्तव्यं प्रत्येकस्मिन्
हि कर्मणि । 454  
चतुष्कं
वासुदेवाद्यं बीजानां तत्पुरोदितम्
।  
एवमेवाद्यमन्त्रस्तु निश्शेषः कर्मसङ्ग्रहे । 455 ।  
य़ोक्तव्यो ब्रह्मदीक्षायां षोढा भङ्क्त्वा च पूर्ववत्
।  
स्वरूपेण यथावस्थमुक्तेष्ववसरेषु च । 456 ।  
किन्त्वेकवचनेनात्र देवानां प्रार्थना मता ।  
य़ोजप्त्वा त्वधिवासोक्ता विज्ञातव्या समासतः । 457  
नित्यदीक्षाद्वयस्यास्य नान्यन्मोक्षादृते फलम्
।  
तत्रापि चातुरात्मीया दीक्षा प्राक्कमलेक्षण ! । 458 ।  
बलाद्ददाति षाड्गुण्यभोगाप्तिं भावितात्मनाम्
।  
फलं स्रक्चन्दनादीनां होमद्रव्यस्य चापि यत्
। 459 ।  
प्रकृत्या सहसाभ्येति विलयं ब्रह्मदीक्षया ।  
एवं दीक्षात्रयं
चापि दद्यादेकस्य वा क्रमात्
। 460 ।  
सर्वाराधनयोग्यत्वसिद्धये मुनिपुङ्गवाः ! ।  
यद्वाष्टाक्षरमन्त्रादौ व्यापकत्रितये द्विजाः! । 461 ।  
एकेन सर्वसामान्यं दीक्षां कुर्याद्यथाविधि ।  
तेनाङ्गसहितेनैव सर्वकर्म समाचरेत्
। 462 ।  
तदापि विभवव्यूह परमन्त्रास्तथा द्विजाः! ।  
शक्तिभूषण वाहास्त्रमन्त्रांश्चोपदिशेद्गुरुः । 463 ।  
इत्थं दीक्षा विधिः सम्यक्कीर्तितो मुनिपुङ्गवाः! ।  
अथ मण्डलदृष्टस्य शास्त्रज्ञस्य यथार्थतः । 464 ।  
समाराधनसक्तस्य पुत्रकत्वं गतस्य च ।  
सिद्ध्यर्थं सर्वमन्त्राणामधिकाराप्तये तु वा । 465 ।  
तत्कालं गुरुणा कार्यं यच्छिष्यस्याभिषेचनम्
।  
भगवत्तत्ववेतृणां पञ्चकालरतात्मनाम्
। 466 ।  
संहितापारणगाणां च आचार्याणां च सन्निधौ ।  
यतीनां बद्धलक्षाणां बोधकानां महात्मनाम्
। 467 ।  
देवस्य पुरतः कुर्याच्चतुरश्रं च मण्टपम्
।  
सर्वोपकरणोपेतं मध्ये भद्रासनान्वितम्
। 468 ।  
तस्मिन्
कुर्यादनन्ताद्यं सन्धानञ्चासनोदितम्
।  
पूजयित्वार्घ्यपुष्पाद्यैः ततो देवस्य सम्मुखम्
। 469 ।  
बद्धपद्मासनं
शिष्यं
तत्रारोप्य कृताञ्जलिम्
।  
कान्ताभिर्गायमानं
तु स्तूयमानं च वन्दिभिः । 470  
शङ्खाद्यैर्ध्मायमानं तु पठ्यमानं तु मङ्गलैः ।  
जपमानं परं मन्त्रं ध्यायमानमिवाच्युतम्
। 471 ।  
अष्टाङ्गेनार्चयित्वा तु कुम्भमादाय वैष्णवम्
।  
स तत्रस्थेन मन्त्रेण संयक्सिद्धिव्यपेक्षया । 472 ।  
सहस्रावर्तितं कृत्वा शतावर्तितमेव वा ।  
सिद्धये द्रुतहेमाभं स्मृत्वा तमभिषिच्य च । 473 ।  
श्रीपाञ्चरात्रे ईश्वरसंहिता
[[333]] 
स्वाहान्तं मन्त्रमुच्चार्य प्लुतं हृत्कमलोदरात्
।  
एवमुक्त्वा नमोन्तस्तु ध्यात्वा तं स्फटिकामलम्
474
समुत्कीर्य स्वरन्द्रेण तस्य हृत्पद्मगं स्मरेत्
।  
अशक्तिविग्रहं ब्रह्म त्वाह्लादानन्दलक्षणम्
। 475 ।  
समारोप्य धिया सम्यक् स्वाधिकारं तु चाखिलम्
।   
समासाद्यर्चितं शुद्धं दिव्यमागमसञ्चयम्
। 476 ।  
शुभमाराधनाधारमक्षसूत्रं च किङ्किणीम्
।  
स्रुक्स्रुवौ योगपट्टं च शङ्खचक्रं कमण्डलुम्
। 477 ।  
चमसं
कुसुमञ्चार्घ्यपात्रं कृष्णाजिनं ततः ।  
पादुके पादपीठञ्च छत्रमासनदर्पणम्
। 478 ।  
मयूरव्यजनं शुक्लं
चामरं भगवद्ध्वजम्
।  
यथार्हदण्डसहितं काषाये क्षौमवाससी…479 ।  
समुत्थाप्यासनात्सर्वमाहृत्य स्नानजं जलम्
।  
विनिक्षिप्य शुचौ स्थाने देवमभ्यर्च्य वै ततः । 480 ।  
तादर्थ्येन तु सन्तर्प्य पूर्णान्तं चाग्निमध्यगम्
।  
क्षान्त्वा पूर्वोक्तविधिना सकुण्डान्
मण्डलान्तरात्
। 481
अर्घ्यपात्र समूहाय बलिदानं समाचरेत्
।  
सोदकेन च भूतानामोदनेनास्त्रमुच्चरन्
। 482 ।  
बलिमण्डलकं कृत्वा यागागाराच्च बाह्यतः ।  
कृत्वान्तर्बलिदानं तु प्रादक्षिण्येन वै पुरा । 483 ।  
अथ ऊर्ध्वम् इदं चोक्त्वा शेषं तन्मण्डले बहिः ।  
नमोस्त्वच्युतभूतेभ्यः सर्वेभ्यः सर्वदैव हि । 484 ।  
सदिक्पतिभ्यः सास्त्रेभ्यः शान्तये स्वस्य वै शिशोः ।  
पूजाद्यमुपसंहृत्य दत्तशिष्टेण वै पूर्ववत्
। 485 ।  
वृत्तमण्डलमध्ये तु सितपद्मोदरे ततः ।  
दत्तशिष्टैर्यजेद्देवं सर्वदेवगुरुं प्रभुम्
। 486 ।  
तर्पयित्वाग्निमध्ये तु कुर्यात्तस्य विसर्जनम्
।  
तदीयमथ निक्षिप्य क्ष्मापटेवा जलान्तरे । 487 ।  
य़ागावनौच तच्चक्रं द्वादशारं विचिन्त्य च ।  
न्यस्यात्मन्यर्घ्यपुष्पाद्यैः समभ्यर्च्य तदन्तरे । 488 ।  
करकं वारिसम्पूर्णमादाय विनिवेश्य च ।  
तत्रेष्ट्वा वीर्यमन्त्रेण मध्ये मन्त्रास्त्रमुत्तमम्
। 489 ।  
मध्वम्बुपयसा पूर्णमपरं शुभलक्षणम्
।  
तदग्रतोऽर्घ्यकलशं तन्मध्येस्त्रं च चक्रगम्
। 490 ।  
तदभ्यर्च्य यथान्यायं कृत्वाष्टशतमन्त्रितम्
।  
वषट्पदनिरुद्धेन मूलमन्त्रेण तं पुनः । 491 ।  
दद्यात्तदन्तः सास्त्रेण प्राग्वत्पीयूषधारणाम्
।  
निर्वज्रीकरणं कुर्यात्सर्वेषां मन्त्रवारिणा । 492 ।  
तदम्बुधारादानेन ध्यानोच्चारयुतेन च ।  
संविभज्याथ चैतेषां मन्त्रपानं सुधामयम्
। 493 ।  
सम्पाद्यास्त्रपरं पश्चात्समन्ताच्चक्रगं न्यसेत्
।  
आदाय तत्तोयकुम्भमस्त्रमन्त्रमुदीरयन्
। 494 ।  
श्रीपाञ्चरात्रे ईश्वरसंहिता
www.kriyasagaram.in 334
धारयेत्पूर्ववद्धारामथ मध्ये निधाय तम्
।  
सुपूर्णमुदकेनैव कृत्वा फलसमन्वितम्
। 495 ।  
गुरुयागमतः कृत्वा कुर्याच्छिष्यः प्रयतमानसः ।  
भगवद्यागवद्भक्त्या कर्मणा मनसा गिरा । 496 ।  
यागोपयुक्तसम्भारं तस्मै सर्वं निवेद्य च ।  
सशिरः पाणियुग्मं तु कृत्वा चैव तदङ्घ्रिगम्
। 497 ।  
क्षन्तव्यः सुप्रसन्नेन श्रद्धापूतेन चेतसा ।  
पञ्चरात्रविदस्तद्वद्यतींश्च स्नातकादयः । 498 ।  
सम्पूज्य विधिवद्दद्यात्तेषां शक्त्या च दक्षिणाम्
।  
संवाहनपरात्कालाल्लब्ध्वानुज्ञां तु गौरवीम्
। 499 ।  
भ्रातृभिः सह चाश्नीयाद्बहुभिः पूर्वदीक्षितैः ।  
तथान्यैर्भगवद्भक्तैः सुहृत्सम्बन्धिबान्धवैः । 500 ।  
व्र(ता)जान्तंसह शिष्यैस्तु काले ह्यन्यत्र तत्र वा ।  
तदिच्छयाप्यनुव्रज्य निवर्तेताथ वै यदा । 501 ।  
कृत्वा तु पादपतनं बहुधा सप्रदक्षिणम्
।  
आमोक्षात्सर्वसिद्धीनां भक्तानां भावितात्मनाम्
502
परा गतिर्गुरुर्यस्मात्प्रसाद्यस्तत एव सः ।  
इत्येवमभिषेकस्तु भवेन्मुख्याधिकारिणाम्
। 503 ।  
स्वार्थे परार्थयजने उभयत्राधिकारिणाम्
।  
अन्ये ति दीक्षामात्रेण संस्कार्या मुनिपुङ्गवाः! । 504 मुनयः  
किं स्वार्थं
च परार्थं किं के च तत्राधिकारिणः ।  
तदेतन्मुनिशार्दूल वदस्व वदतां वर । 505 ।  
नारदः
स्वगृहे स्थापितो देवः स्वार्थ इत्यभिधीयते ।  
पर्वताग्रे नदीतीरे सिन्धुतीरे वनादिके । 506 ।  
ग्रामे वा नगरे वापि स्वयंव्यक्तादिभेदतः ।  
संस्थितो भगवान्
विप्राः ! परार्थ इति कथ्यते । 507 ।  
परार्थस्सुर्यसदृशः स्वार्थस्तु गृहदीपवत्
।  
उत्कृष्टः परशब्दोयमर्थो मोक्षादिलक्षणः । 508 ।  
यस्मात्समालभ्यते सोयं परार्थः परिकीर्तितः ।  
स एव सर्वफलदः सर्वेषामपि यद्
द्विजाः! । 509 ।  
तस्मात्सर्वजनैः सेव्यः परार्थः पुरुषोत्तमः ।  
स्वार्थः स्वस्वगृहे पूज्यः स्वस्वाभीष्टफलप्रदः । 510 ।  
स्वार्थस्यापि परार्थस्य पूजायामधिकारिणः ।  
शाण्डिल्याद्यन्वये जाता गुरोर्लब्धाभिषेचनाः । 511 ।  
अन्ये तु केवलं स्वार्थपूजने ह्यधिकारिणः ।  
मुनयः-
शाण्डिल्याद्यास्तु के योगिन्
तद्वंश्या एव केवलम्
।  
कथं परार्थयजने भवन्ति ह्यधिकारिणः । 512 ।  
तत्सर्वं विस्तरेणैव ब्रूहि नो मुनिपुङ्गव! ।  
नारदः-
शाण्डिल्यादिमुनीन्द्राणां शृणुध्वं वैभवं द्विजाः! ।  
श्रीपाञ्चरात्रे ईश्वरसंहिता
[[335]] 
पुरा कृतयुगस्यादौ वासुदेवः परः पुमान्
। 513 ।  
स्वाराधनार्थं भूलोके सद्धर्माणां प्रवृत्तये ।  
लोकसंरक्षणार्थं च स्वस्य पञ्चायुधाधिपान्
। 514 ।  
समालोक्य भवन्तोद्य ह्यवतीर्य धरातले ।  
आद्यमेकायनं वेदं मोक्षैकफललक्षणम्
। 515 ।  
प्रकाशयध्वं सर्वेषां सद्धर्मांश्च विशेषतः ।  
तत्र तत्रावतीर्णं मां स्वयंव्यक्तादिभेदतः । 516 ।  
सम्पूज्यध्वं सर्वेषां मोक्षलाभाय भूतले ।  
इत्यादिशत्ततस्ते वै विष्णोराज्ञानुवर्तिनः । 517 ।  
सुदर्शनाद्या हेतीशाः पञ्चब्रह्मर्षिरूपतः ।  
समुत्पन्नाः क्षितितले पौण्ड्रवर्ध्नस्थलादिषु । 518 ।  
पञ्चायुधांशास्ते पञ्चशाण्डिल्यश्चौपगायनः ।  
मौञ्ज्यायनः कौशिकश्च भारद्वाजश्च योगिनः । 519 ।  
ते मिळित्वा समालोच्य विष्णोराराधनेच्छया ।  
अभिसङ्गम्य तोताद्रौ तपश्चक्रुस्सुदुस्तरम्
। 520 ।  
तेषां तु तपसा तुष्टो वासुदेवो जगत्पतिः ।  
लक्ष्म्या सार्धं खगेशानमधिरुह्य कृपानिधिः । 521 ।  
आजगाम गिरिश्रेष्ठं यत्र सन्ति मुनीश्वराः ।  
ततस्ते मुनिशार्दूला दृष्ट्वायान्तं जगत्पतिम्
। 522 ।  
शङ्खचक्राङ्कितकरं कोटिसूर्यसमप्रभम्
।  
पुळकाङ्कितसर्वाङ्गा आनन्दाश्रुसमन्विताः । 523  
प्रणर्तन्तस्तुवन्तश्च गायन्तश्च परस्परम्
।  
प्रदक्षिणं च कुर्वन्तः प्रणेमुः पुरुषोत्तमम्
। 524 ।  
आनन्दाम्बुधि सम्मग्नानेतान्वीक्ष्य श्रियःपतिः ।  
उवाच करुणं वाक्यं मेघगम्भीरयागिरा । 525 ।  
श्रीभगवान्
-
ऋषयस्तपसायुष्मत्कृतेनानन्यचेतसा ।  
सन्तुष्टोऽस्मि प्रसन्नोस्मि वृणीध्वमभिवाञ्छितम्
526
इति तद्वचनं शृत्वा ऋषयो हृष्टमानसाः ।  
बद्धाञ्जलिपुटाः सर्वे प्रत्यूचुर्विनयान्विताः । 527 ।  
अधीताः सकला वेदाः शास्त्राणि विविधानि च ।  
मोक्षोपायं न जानीमस्ततस्त्वां शरणं गताः । 528 ।  
इहैवानुग्रहं कर्तुमर्हसि त्वं दयानिधे ।  
इति सम्प्रार्थितो देवः करुणामृतवारिधिः । 529 ।  
तदानीमेव योगीन्द्रान्
शाण्डिल्यादिषु दीक्षया ।  
संस्कृत्य चाभिषिच्य स्वयमेव जगत्पतिः । 530 ।  
आद्यमेकायनं वेदं रहस्याम्नायसञ्ज्ञितम्
।  
दिव्यमन्त्रक्रियोपेतं मोक्षैकफललक्षणम्
। 531 ।  
पञ्चापि पृथगेकैकदिवारात्रं जगप्रभुः ।  
अध्यापयामास यतस्ततस्तन्मुनिपुङ्गवाः । 532 ।  
शास्त्रं सर्वजनैर्लोके पञ्चरात्रमितीर्यते ।  
तदर्थांशोपदिश्याथ तानुवाचेदमच्युतः । 533 ।  
श्रीपाञ्चरात्रे ईश्वरसंहिता
www.kriyasagaram.in 336
एष एकायनो वेद उपदिष्टो मया द्विजाः! ।  
मोक्षायनाय वै पन्था एतदन्यो न विद्यते । 534 ।  
तस्मादेकायनं चैनं प्रवदन्ति मनीषिणः ।  
एतदुक्तविधानेन दिव्यक्षेत्रादिषु स्थितम्
। 535 ।  
स्वयंव्यक्तादिरूपेण यजध्वं मुनिपुङ्गवाः! । 536 ।  
स्वार्थ परार्थयजने यूयं मुख्याधिकारिणः । 537 ।  
एषकार्तयुगो धर्मः प्रतिबुद्धैर्निषेवितः ।  
त्रेतादौ मन्दसञ्चारो भविष्यति मुनीश्वराः! । 538 ।  
त्रेतायुगादौ सर्वेपि नानाकामसमन्विताः ।  
व्यामिश्रयाजिनो भूत्वा त्यजन्त्याद्यं सनातनम्
। 539
अन्तर्दधाति सर्वोयं वेद एकायनाभिधः ।  
ततो योग्याय भगवान्
प्रादुर्भावयति स्वयम्
। 540 ।  
इत्युक्त्वान्तर्दधे देवो वासुदेवः सनातनः ।  
तदा प्रभृति ते सर्वे शाण्डिल्याद्या मुनीश्वराः । 541 ।   
आद्यं भागवतं धर्ममादिभूते कृते युगे ।  
अनुतिष्ठन्ति सर्वेपि मानवाश्च मुनीश्वराः! । 542 ।  
ततस्त्रेतायुगे जाते नानाकामवशाज्जनाः ।  
त्यक्त्वा भागवतं धर्मं बभूवुर्मिश्रयाजिनः । 543 ।  
ततश्चैकायनो वेदो मन्दचारो बभूव च ।  
तदा मुनीन्द्रः शाण्डिल्यो दृष्ट्वा कामरतान्
जनान्

लोकसंरक्षणार्थाय तपस्तेपे सुदुस्तरम्
।  
अनेकानिसहस्राणि वर्षाणां तपसोन्ततः । 545 ।  
द्वापरस्य युगस्यान्ते आदौ कलियुगस्य च ।  
साक्षात्सङ्कर्षणोदेवः प्राप्य प्रत्यक्षतां मुनेः । 546 ।  
परित्यज्य परं धर्मं मिश्रधर्ममुपेयुषाम्
।  
भूयस्तत्पदकाङ्क्षाणां श्रद्धाभक्ति उपेयुषाम्
। 547 ।  
अनुग्रहार्थं वर्णानां योग्यतापादनाय च ।  
तथा जनानां सर्वेषामभीष्ठफलसिद्धये । 548 ।  
मूलवेदानुसारेण सारं सङ्गृह्य सर्वतः ।  
अनुष्टुप्छन्दोबन्धेन प्रोक्तानि हरिणा स्वयम्
। 549 ।  
सात्वतादीनि शास्त्राणि भोगमोक्षप्रदानि च ।  
उपदिश्याथ मुसली तत्रैवान्तरधीयत । 550 ।  
लब्ध्वैवं सात्वतादीनि शास्त्राणि मुनिपुङ्गवाः ! ।  
शाण्डिल्योऽध्यापयामास मुनिश्चैवौपगायनम्
। 551।  
ततो मौञ्ज्यायनादींश्च सनकाद्यांश्च योगिनः ।  
ततः प्रभृति ते सर्वे शाण्डिल्याद्या मुनीश्वराः । 552 ।  
सात्वताद्युक्तमार्गेण हरेराराधनादिकम्
।  
कुर्वन्तः स्वस्ववंश्यांश्च शिष्यांश्चापि सहस्रशः । 553
काण्वीं शाखामधीयानान्
वेदवेदान्तपारगान्
।   
संस्कृत्य दीक्षया संयक्सात्वताद्युक्तमार्गतः । 554 ।  
अभिषिच्य च तान्
सर्वान्
कृत्वा स्वार्थपरार्थयोः ।  
पूजाधिकारिणो विप्रा ! तैरेतत्सात्वतादिकम्
। 555 ।  
श्रीपाञ्चरात्रे ईश्वरसंहिता
[[337]] 
शास्त्रं प्रवर्तयामासुस्ते हि मुख्याधिकारिणः ।  
इत्युक्त्वा मुनिशार्दूलाः शाण्डिल्यादिमहात्मनाम्
556
माहात्म्यं लेशतो ह्यत्र अधिकारप्रसङ्गतः ।  
एवं दीक्षा चाभिषेको यत्सिद्धान्तेन पूर्वतः । 557 ।  
प्राप्तस्तेनैव मार्गेण कार्यो नान्योक्तमार्गतः ।  
सिद्धान्तसङ्करं नैव कुर्याच्छास्त्रविशारदः । 558 ।  
मुनयः
सिद्धान्तं नाम किं को वा भेदस्तस्य मुनीश्वर ।  
तत्सर्वं विस्तरेणैव वदस्व वदतांवर । 559 ।  
नारदः
चतुर्धाभेदभिन्नोयं पाञ्चरात्राख्य आगमः ।  
पूर्वमागमसिद्धान्तं द्वितीयं मन्त्रसञ्ज्ञितम्
। 560 ।  
तृतीयं तन्त्रमित्युक्तमन्यत्तन्त्रान्तरं भवेत्
।  
आद्यं नित्योदितव्यूहस्थापनादिप्रकाशकम्
। 561 ।  
अपौरुषेयं सद्ब्रह्मवासुदेवाख्ययाजिनाम्
।  
लक्ष्यभूतं द्विजेन्द्राणां हृदिस्थमधिकारिणाम्
। 562 ।  
ब्रह्मोपनिषदाख्यं च दिव्यमन्त्रक्रियक्रियान्वितम्
।  
विवेकदं परं
शास्त्रमनिच्छातोपवर्गदम्
। 563 ।  
एवं नित्योदिताख्यस्य नित्याकारस्य च प्रभोः ।  
वासुदेवाभिधानस्य षाड्गुण्यादिगुणोदधेः । 564 ।  
प्रथमं लक्षणं विद्धि हॄदयाद्यङ्गशब्दवत्
।  
एतदागमसिद्धान्तं श्रुतिरूपं तु विद्धि तत्
। 565 ।  
एषकार्तयुगो धर्मस्सर्वधर्मोत्तमः स्मृतः ।  
ततस्त्रेतायुगस्यादौ भोगमोक्षप्रसिद्धये । 566 ।   
तस्मादागमसिद्धान्तान्निस्सृतं बहुभेदकम्
।  
मन्त्रसिद्धान्तसञ्ज्ञं तज्जाग्रद्व्यूहादिमूर्तिना । 567 ।  
समुत्कीर्णं द्वितीयस्य सात्वतस्य महात्मनः ।  
तेन प्रद्युम्नसञ्ज्ञस्य तेन तुर्यात्मने विभोः । 568 ।  
तेन वागिश्वराख्यस्य तस्माद्दीपाख्यविग्रहे ।  
सङ्क्रान्तं च ततः पश्चाद्रुद्रेन्द्रादित्यवह्निषु । 569 ।  
तथैव नारदाद्येषु देवतानां गणेष्वपि ।  
सङ्क्रान्तं मन्त्रसिद्धान्तं भेदभिन्नमनेकधा । 570 ।  
यत्र शान्ततरं व्यूहं शान्तोदितमनन्तरम्
।  
सुषुप्तिसञ्ज्ञं
स्वप्नाख्यं जाग्रद्व्यूहं यथोदितम्
। 571
मूर्त्यन्तरं केशवाद्यम्
प्रादुर्भावं तथान्तरम्
।  
हृत्पद्मपीठादौ लक्ष्मीपुष्ट्यादिशक्तिभिः । 572 ।  
लाञ्छनैश्शङ्खचक्राद्यैर्गरुडप्रमुखैरपि ।  
भूतसिद्धादिभिः शास्तृपर्यन्तैर्यजनं हितम्
। 573 ।  
विश्वत्रातृनृसिंहस्य दीक्षा पूर्वं तथापरम्
।  
विभवव्यूहसूक्ष्माख्यमधिकारं यथाक्रमम्
। 574 ।  
समयीपुत्रिकादीनां चतुर्णामभिषेचनम्
।  
तथैव समयाचारं मूर्तीनां स्थापनक्रमम्
। 575 ।  
श्रीपाञ्चरात्रे ईश्वरसंहिता
www.kriyasagaram.in 338
मन्त्रमण्डलमुद्राणां कुण्डादीनां च लक्षणम्
।  
कर्मणामेवमादीनां विधानं यत्र पुष्कलम्
। 576 ।  
मन्त्रसिद्धान्तसञ्ज्ञं तद्बहुभेदसमन्वितम्
।  
परव्यूहादिभेदेन विनैकैकेन मूर्तिना । 577 ।  
साङ्गेन केवलेनाथ कान्ताव्यूहेन भूषणैः ।  
तथास्त्रैर्विग्रहोपेतैरावृतं तन्त्रसञ्ज्ञितम्
। 578 ।  
नृसिंहकपिलक्रोढ हंसवागिश्वरादयः ।  
मुख्यानुवृत्तिभेदेन केवलापाङ्गसंयुताः । 579 ।  
चक्राद्यस्त्रवरैश्चाथ भूषणैर्मकुटादिभिः ।  
कान्तागणैश्च लक्ष्म्याद्यैः परिवारैः खगादिकैः । 580 ।  
पूजिता विधिना यत्र तत्तन्त्रान्तरमीरितम्
।  
ये जन्मकोटिभिः सिद्धास्तेषामन्तोत्र संस्थितिः । 581
यस्मात्तस्माद्विवेदैष सिद्धान्ताख्यो यथार्थतः ।  
शास्त्रमन्त्रक्रियादीनां मूर्तीनां भवनस्य च । 582 ।  
देशिकस्याभिजातस्य यथापूर्वं परिग्रहः ।  
तथैव यावत्कालं तु नाचर्तव्यं तदन्यथा । 583 ।  
विपरीतकृतेचात्र राजराष्ट्राद्यनर्थकृत्
।  
ततस्सिद्धान्तसाङ्कर्यं नाचर्तव्यं कृतात्मभिः। 584 ।  
यद्यदिष्टतमं लोके पूर्वसिद्धाविरोधि तत्
।  
प्रतिग्राह्यमतोन्योन्यविरुद्धं सन्त्यजेद् बुधः । 585 ।  
वैखानसेषु तन्त्रेषु शैवपाशुपतेषु च ।  
विहितान्यत्र जातानि विरुद्धानीति किं पुनः । 586 ।  
एवं सिद्धान्तभेदश्च कीर्तितोयं यथाश्रुतम्
।  
इतोन्यच्छ्रोतुमिच्छा चेत्कथ्यतां मुनिपुङ्गवाः! । 587
इति श्रीपाञ्चरात्रे ईश्वरसंहितायां दीक्षाविधिर्नाम एकविंशोऽध्यायः ।
