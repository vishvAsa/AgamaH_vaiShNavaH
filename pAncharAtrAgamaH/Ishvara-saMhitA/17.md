+++
title = "१७"

+++

सप्तदशोऽध्यायः  
17 – प्रतिमा पीठादि लक्षणं

नारदः ।  
अथ बिम्बस्य पीठादेर्लक्षणं वक्ष्यते द्विजाः ।  
चित्रमृत्काष्टशैलोत्थं सल्लोहमयमेव च ॥ 1
भेदभिन्नं द्विजातीनां हितं बिम्बं फलार्थिनाम्
।  
तदभिन्नमकामानां प्राप्तं चाप्यविरोधकृत्
॥ 2
अत्र चित्रमयं विद्धि भित्तिकाष्ठाम्बराश्रितम्
।  
पुनर्वर्णक्रमेणैव चतुर्धा चाम्बरोत्थितम्
॥ 3
तच्च कार्पासकौशेयक्षौमशाणमयं तु वै ।  
मृज्जमेवं सिताद्युत्थं वार्क्षं विविधमेव च ॥ 4
आश्वत्थं ब्रह्मवृक्षोत्थं श्रीपर्णीसुरदारुजम्
।  
सालतालमयं चैव शाशवन्तीन्दुसारजम्
॥ 5
एवं द्वयं द्वयं विद्धि द्विजातीनां यथाक्रमम्
।  
अतोन्ये दृढमूलाश्च सारवन्तो हि याज्ञिकाः ॥ 6
साधारणाश्चतुर्णां तु प्रतिमाद्ये च कर्मणि ।  
सामान्यं भक्तिमुक्त्यर्थमश्ममृण्मयवत्स्मृतम्
॥ 7
तारहाटकताम्रोत्थमारकूटमयं तथा ।  
एवं हि भूमयो वस्त्रपाषाणा धातवो द्रुमाः ॥ 8
वज्रादयोखिला रत्नाः सितरक्तादिलक्षणाः ।  
असामान्याः फलेप्सूनां लाभालाभवशात्पुनः ॥ 9
सम्यक् स्वमूर्तिमन्त्रैस्तु जपहोमार्चनादिना ।  
श्रीपाञ्चरात्रे ईश्वरसंहिता
www.kriyasagaram.in 212
नयेत्सामान्यभासित्वं तथा तत्कारणार्चनात्
॥ 10
यजेत्सेन्द्रां धरां शैलमृदापादनकर्मणि ।  
एवं पटद्रुमार्थं तु वरुणं सवनस्पतिम्
॥ 11
सरत्नानां च धातूनां सम्भन्धेर्केन्दुपावकान्
।  
रत्नाश्रयेण धात्वर्थे नार्च्यादेशेन वै विना ॥ 12
तथार्चनासनेनैव चक्रपद्ममयादिना ।  
नारत्नी प्रतिमा शस्ता ध्यायिनां ध्यानसिद्धये ॥ 13
केवला लघुमाना च प्रमाणावयवोज्झिता ।  
वर्णाश्रमगुरुत्वाच्च स्वामित्वादखिलस्य च ॥ 14
भूतादिदेवरूपत्वादुत्तमाद्येषु वस्तुषु ।  
नृपश्चार्हति वै नित्यं सविशेषपदे स्थितः ॥ 15
किं पुनर्योऽफलाकाङ्क्षी भक्तिश्रद्धपरः सदा ।  
बुध्वैवं चित्रबिम्बार्थी यत्रेनेदं समाचरेत्
॥ 16
गुह्यकान्
गृहदेवांस्तु हृदार्च्यार्घ्यादिना पुरा ।  
मलभस्मतुषाङ्गारकेशकीटनखास्तृणम्
॥ 17
मूलकण्टकचर्मास्थिसामान्याऽश्मवह्नि भित्तिका ।  
भवत्यनर्थदाऽवश्यमतः प्राक्चतुरङ्गुळम्
॥ 18
विहाय मृद्दळं भित्तेरीषद्बिम्बात्तुवाऽधिकम्
।  
उक्तदोषविमुक्ताथ पञ्चगव्येन साम्भसा ॥ 19
मर्दितया मृदा भूयस्तद्भित्यंशं प्रपूर्य च ।  
शस्त्रेण काष्टफलकां मृगचर्मसमां पुरा ॥ 20
छविं विहाय शद्धर्थं तिरीमुक्तं च वै घटम्
।  
प्रक्षाळ्य सलिलेनैव त्वस्त्रजप्तेन सप्तधा ॥ 21
हृन्मन्त्रेण तु सास्त्रेण मूर्तिमन्त्रान्वितेन च ।  
तीर्थदेशान्नदीतीरात्पुण्यक्षेत्राच्च पर्वतात्
॥ 22
अपास्य दोषसङ्कीर्णामूर्ध्वादादाय मृत्तिकाम्
।  
साऽवचूर्ण्याऽथ संशोष्या सूपलिप्ते धरातले ॥ 23
शाणमूर्णं च कार्पासं ससूत्रं चाविजं तथा ।  
कृत्वा पाषाणभिन्नं प्राग्योज्यं तत्र सवालुकम्
॥ 24
ईषद्गोमययुक्तेन भूरिक्षीरघृतादिना ।  
भावयेत्पञ्चगव्येन खादिरेण कषेण च ॥ 25
सिद्धार्थकातसीस्नेहतिलोत्थेन तु वै सह ।  
क्लेदयेच्च त्रिसप्ताहं भाण्डे कृत्वाऽऽयसादिके ॥ 26
मारुतानलसूर्येन्दुदर्शनेन विनैव हि ।  
तया समाप्य तद्बिम्बं शुभाकाष्ठान्तरीकृतम्
॥ 27
वस्त्रवच्चैव लोहानां कृत्वा प्रक्षाळनं ततः ।  
मार्जनं भूतिना भूयस्तथा तन्मन्त्रितेन च ॥ 28
भक्त्या प्रवर्तमानस्तु बिम्बसाधनकर्मणि ।  
सर्वत्र चास्त्रमन्त्रस्य कुर्यान्निर्विघ्नशान्तये ॥ 29
पूजनं हवनं भूतबलिदानं सदक्षिणम्
।  
सम्यग्ग्रहणकाले तु एतत्सामान्यमेव च ॥ 30
सच्छैलदारुग्रहणे विशेषस्त्वधुनोच्यते ।  
श्रीपाञ्चरात्रे ईश्वरसंहिता
[[213]] 
सर्वत्रारम्भकाले तु निमित्तमुपलक्ष्य च ॥ 31
विशेषार्चनयात्रायां तच्छुभेन शुभोदयः ।  
अशुभेन निमित्तेन यात्रा विघ्नवती भवेत्
॥ 32
विरामेण तु जप्येन शान्तिस्वस्त्ययनादिना ।  
निवर्तनेन तद्धन्याद्दहते शुभकृद्यतः ॥ 33
मन्त्रमभ्यर्च्य यात्रायामभ्यर्थ्याज्ञां विनन्द्य च ।  
नैवेद्यशेषभुग्वामचारस्थः संयतेन्द्रियः ॥ 34
प्राम्मुखः संस्मरेन्मन्त्रं समुत्थायामृतोदये ।  
परिज्ञाय परां र्मूीन्त तन्मूर्त्यन्तरमेव वा ॥ 35
यायात्तदीयं दिग्भागं तदभावात्तु चान्यदिक् ।  
सहायैरप्रमत्तैस्तु शिल्पिभिः सह संवृतः ॥ 36
लाजदध्यक्षतैः कुम्भैः यायात्पुष्पपुरस्सरैः ।  
सौमनस्यं महोत्साहस्त्वङ्गस्पन्दस्तु दाक्षिणः ॥ 37
शुभा वाणी ध्वनिः शाङ्खस्तन्त्रीवाद्यफलादयः ।  
गोगजाश्वद्विजाः कन्या नवभाण्डं च मृद्दधि ॥ 38
आर्द्रमांसान्यलङ्कारो मदिराग्निर्घृतं पयः ।  
सिद्धान्नं शालिबीजानि दर्भाः सद्द्रु
ममञ्जरी ॥ 39
छत्रं वस्त्रं ध्वजो यानं रोचना कुङ्कुमं मधु ।  
दर्पणं चामरो हारो धातवः शस्त्रवर्जिताः ॥ 40
रत्नानि वैबुधं बिम्बं मधुमत्तोह्यकातरः ।  
जीवन्मत्स्या निमित्तं च मनसो यदखेददम्
॥ 41
तत्सर्वं दर्शने श्रेष्ठं तत्स्वेददमशोभनम्
।  
स्वगृहद्वारदेशाच्च पथि सप्तपदावधि ॥ 42
क्रममाणो निमित्तं च फलं यच्छति तेन हि ।  
निर्गत्य नगराद्ग्रामात्क्रोशार्धं क्रोशमेव वा ॥ 43
गृहीयाच्छाकुनं चिह्नं नकुलादिमयं त्वतः ।  
पूर्णात्सार्धाधिकात्क्रोशात्
हितकृन्मृगदर्शनम्
॥ 44
दिम्मुखे निर्मले सिद्धिर्व्रजेद्यत्र विशेषतः ।  
सिद्धिकृच्चाम्बरं स्वच्छं सुदीप्ता भास्करादयः ॥ 45
मरुत्सुखावहः स्निग्धप्रदक्षिणगतिः स्थिरः ।  
दिव्याद्युत्पातनिर्मुक्तः स कालः सिद्धिसूचकः ॥ 46
हंसः शुको भरद्वाजः कोकिलः खञ्जरीटकः ।  
मयूरो भ्रमरश्चक्रवाकाः खेचराः शुभाः ॥ 47
भूचराः नकुलाः सौम्याः सितोहिर्गृहगोधिका ।  
गन्धाखुर्जम्बुकश्चैव सर्वेषां दर्शनं शुभम्
॥ 48
मृगाणां हरिणः सिंहो व्याघ्रः शशकचित्रिकाः ।  
सिद्धिसंसूचनाः सर्वे सर्वेषां विहितं तु वै ॥ 49
प्रदक्षिणं विशेषेण व्यत्यये जम्बुकः शुभः ।  
द्विजादिकं रुतं स्निग्धं सिद्धिकृत्तच्च सौख्यदम्
॥ 50
समुत्पन्ने निमित्ते तु धातुसङ्क्षेपकर्मणि ।  
प्रतीक्षितुं न युज्येत यदा शान्तिं तदाचरेत्
॥ 51
पूर्वोक्तां चित्तशुद्ध्यर्थं सविशेषां सदक्षिणाम्
।  
श्रीपाञ्चरात्रे ईश्वरसंहिता
www.kriyasagaram.in 214
प्रविश्य विधिवत्क्षेत्रं निरीक्षेत स्वतेजसा ॥ 52
पश्येच्छिलां गुणवतीं तरुं वा कर्मणि क्षमम्
।  
वर्जयेदतिवृद्धां च परिक्षीणत्वचं तथा ॥ 53
सभङ्गां दावदग्धां च निश्शाब्दां रूक्षविग्रहाम्
।  
सवालुकां च सच्छिद्रां बिन्दुयुक्तां पुटोद्वहाम्
॥ 54
आखुदर्दुरमीनाहिमार्जारशशकोपमाम्
।  
सवर्णपरवर्णोत्थसिराजालेन सन्तताम्
॥ 55
प्रागुक्तरूपस्याभावादमीषां ग्रहणं हितम्
।  
परावतशुकाब्जाभां मधुमाञ्जिष्टमाषभा ॥ 56
गुर्वीं हृदा शुभा स्निग्धा अतो वाऽन्याभिशस्तये ।  
सुहृद्ये भूतले मग्ना जलाशयतलस्थिता ॥ 57
छन्ना तरुवरेणैव वनराजिष्ववस्थिता ।  
वेष्टिता वल्लिबृन्देन तथैवौषधिभिर्वृता ॥ 58
ऊर्ध्वगा जनदेशाच्च एकपिण्डीकृता मृदुः ।  
मोक्षदा च स्ववक्त्रा वै भोगदा सुतलानना ॥ 59
दिम्मुखी चोभयकरी प्राम्मूर्धा भूतिरायुषे ।  
अतोऽन्यमस्तका कीर्तियशोवृद्धिकरी मता ॥ 60
वंशवृद्धिदमारोग्यशान्तिकृत्कं यदाप्यदिक् ।  
पुष्टिमुन्नतिसन्मेधां यच्छत्युत्तरमस्तका ॥ 61
एवं पुरा परिज्ञाय पृष्ठोरुचरणं शिरः ।  
बलात्मना सवीर्येण प्रोद्धृत्य सह शोल्पिभिः ॥ 62
प्राम्मुखं चोत्तरस्यां वै प्राग्भागे चोत्तराननम्
।  
स्थलेवतार्य मन्त्रेशमिष्ट्वा स्रक्चन्दनादिना ॥ 63
ध्यात्वा शिलान्तः संरुद्धं सम्पूज्य जुहुयात्ततः ।  
उक्तदिग्द्वितयस्यैकदेशे कुण्डेऽथ वा स्थले ॥ 64
दत्वा पूर्णाहुतिं ध्यानजपयुक्तः क्षिपेदहः ।  
निशागमेऽर्चनं कुर्याद्बलिभिर्भूततर्पणम्
॥ 65
नैवेद्यशेषमश्नीयान्मन्त्रविन्यस्तविग्रहः ।  
तद्दक्षिणेन दर्भेषु प्राक्शिराः प्रस्वपेज्जनम्
॥ 66
पूर्ववत्स्वप्नलाभार्थमुत्थाय रजनीक्षये ।  
कुर्यात्स्वकृत्यं जुहुयादशुभस्वप्नशान्तये ॥ 67
अभिनन्द्य शुभं स्वप्नं हृदयावर्जकं स्फुटम्
।  
पर्वतं च स्वात्मानं स्थानं तदुपलस्थलम्
॥ 68
स्फटिकामलसङ्काशं पश्येद्वा तप्तहेमवत्
।  
निर्धूमाङ्गारकूटाभं तदाशु लभते शुभम्
॥ 69
सशस्त्रमथ चादाय मुद्गरं चास्त्रमन्त्रितम्
।  
प्राम्मुखश्चतुरो वारांस्ताडयेन्मस्तकावधेः ॥ 70
पाददेशाच्च वा मध्यादवेक्ष्य च फलं पुरा ।  
चतुरश्रायतां कृत्वा भिन्नां पीठेन यन्त्रगाम्
॥ 71
आनाय्य वा पृथक्पीठां छन्नां कर्मालयं शुभम्
।  
विन्यस्य वै पुरा तेन विधिना चोद्धरेच्छिलाम्
॥ 72
पीठार्थं भिन्नवर्णां च तद्रूपां वा यथेच्छया ।  
श्रीपाञ्चरात्रे ईश्वरसंहिता
[[215]] 
अङ्गाङ्गिभावगुणवदृष्टदां तु मुनीश्वराः ॥ 73
काष्टलोहमणीनां चाप्यलाभे सति वै शुभम्
।  
सति लाभे न वै कुर्याद्वैषम्यं व्यत्ययं च वा ॥ 74
तत्कालमेव चाहृत्य रत्नाधारां शिलां शुभाम्
।  
पुंस्त्रीनपुंसकोत्थाभिः शिलाभिस्त्रितयं हितम्
॥ 75
बिम्बाख्यं विद्धि चाभावात्सर्वं बिम्बोपलात्तु वै ।  
निषिद्धं भगवद्बिम्बं रत्नपीठमयोत्पलात्
॥ 76
लक्ष्माद्या देवताकारा स्वोपलाः सर्वसिद्धिदाः ।  
याऽहताऽनलबिन्दून्वै सनादमभिमुञ्चति ॥ 77
पुमानिति शिला सा वै निस्तेजाः सस्वनाऽबला ।  
आदिमध्यावसानेषु नाग्निर्यस्या न च ध्वनिः ॥ 78
नपुंसकेति सा ज्ञेया स्वपदस्था फलप्रदा ।  
ज्ञात्वैवं देवदेवस्य लक्ष्मादीनां तथैव च ॥ 79
सर्वेषां परिवाराणां पीठादीनां तथैव च ।  
प्रासादादेः शिलाश्चैव तत्तन्मन्त्रैर्यथाक्रमम्
॥ 80
समभ्यर्च्य शिलाः सर्वाः सङ्गृह्य शकटादिषु ।  
समारोप्य समानीय बिम्बादीन्
कारयेद्गुरुः ॥ 81
शिलाग्रहणमित्युक्तं दारुग्रहणमुच्यते ।  
आपर्वतान्तः सञ्चारो निर्व्रणं सरळं बृहत्
॥ 82
रोगामुक्तं न सिंहाद्यैः प्रान्नखैः सङ्क्षतीकृतम्
।  
नानिलाशनिदावाग्निहतवीर्यं न बाह्यगम्
॥ 83
सलक्षणं तु सुस्निग्धं भूभागे चोन्नते स्थितम्
।  
तदायत्तशिलस्यादौ परेऽहन्यर्चयेत्ततः ॥ 84
तदाश्रितामविज्ञातस्वरूपां देवतां पठन्
।  
इहाश्रितात्मने तुभ्यं नमः सर्वेश्वराय च ॥ 85
क्षमस्वावतरान्यत्र सन्तिष्ठात्र चिदात्मना ।  
अथास्त्रोदकशुद्धेन विलिप्तेन घृतादिना ॥ 86
जपन्मन्त्रवरं वौषट् छिन्द्याद्वै कवचादिना ।  
प्राच्यामुदीच्यामैशान्यां पतत्यभिमुखं यदि ॥ 87
परिज्ञेयं शुभं कुर्यादन्यपातेऽर्चनादिकम्
।  
आनाय्या देवभागं चाप्यनादेयेन वै विना ॥ 88
बिम्बमिच्छति वै कर्तुं वार्क्षं चैवातिविस्तृतम्
।  
अनेकभुजवक्त्रास्त्रभूषितं तत्तरूत्थितैः ॥ 89
भिन्नैरवयवैर्मानयुक्तैः शिष्टैर्न दुष्यति ।  
भक्तिश्रद्धावशाच्चैव सर्वं चार्णमयं मनः ॥ 90
एवमेकतमस्यापि भक्तिपूर्वस्य वस्तुनः ।  
सङ्ग्रहं च पुरा कृत्वा कुर्यादाकारमीप्सितम्
॥ 91
तादर्थ्येन तु सामान्यं सौम्यमानं पुरोच्यते ।  
ऋज्वाख्यमविकारं च व्यापकं त्वेकमूर्तिमत्
॥ 92
भूभागे सुसमे श्लक्ष्णे मानमुत्कीर्य तेन वै ।  
निरूप्यावयवानां च लक्ष्म विस्तृतिपूर्वकम्
॥ 93
अष्टाधिकशतांशो यः स्वोन्नतेरङ्गुलं च तत्
।  
श्रीपाञ्चरात्रे ईश्वरसंहिता
www.kriyasagaram.in 216
द्वे अङ्गुले कला नेत्रं गोलकं भाव एव च ॥ 94
अङ्गुलादष्टभागो यः स यवः परिकीर्तितः ।  
षट्कलं च परिज्ञेयं तालं बिम्बादिकर्मणि ॥ 95
मुखाङ्गनाभिमेढ्रक्ष्मास्तालमानास्त्वथोरुयुक् ।  
द्विकाले च तथा जङ्घे गुल्फं जानुर्गलं च कम्
॥ 96
त्र्यङ्गुळं त्र्यङ्गुळं ज्ञेयमित्युन्मानमुदाहृतम्
।  
जटाधराणां बिम्बानां दीर्घह्रस्ववशेन तु ॥ 97
चतुष्कलं च त्रिकलं मानं मानाद्बहिः क्षिपेत्
।  
त्रिपञ्चसप्तशिखरो मौळिरष्टकलोन्नतः ॥ 98
निर्जटानां ललाटोर्ध्वे मकुटं वा सुशोभनम्
।  
तालेन ह्रासवृद्धी तु कार्ये त्वत्र व्यपेक्षया ॥ 99
यथोदितेषु भागेषु एकैकेनाङुळेन तु ।  
आस्यनासाललाटार्थं वदनांशं भजेत्त्रिधा ॥ 100
ततोग्रतः कलामानं घ्राणं स्यात्तिलपुष्पवत्
।  
कालार्धेन तु विस्तारः सोन्नतिस्तत्पुटद्वये ॥ 101
नासाग्रग्रासनिर्मुक्तं गोजीमानं चतुर्यवम्
।  
तच्चतुर्यवमानेन घ्राणाग्रेणान्तरीकृतम्
॥ 102
अर्धाङ्गुलं चोत्तरोष्टमधरोष्ठं तु चाङ्गुळम्
।  
गोळकं चिबुकं वित्त सृक्किण्यौ चतुरङ्गुळे ॥ 103
आद्यस्य नासिकांशस्य मध्यभागसमाश्रिते ।  
कुर्यान्नेत्रश्रुतिच्छिद्रे तत्र नेत्रे कलान्तरे ॥ 104
कलायामसमं दैर्घ्यात्कलार्धेन तु विस्तृतम्
।  
यदुत्पलदळाकारं द्वियवेनाधिकं तु तत्
॥ 105
कुर्यात्पद्मदळाकारं नेत्रार्धं वृत्ततारकम्
।  
तारादैर्घ्यत्रिभागेन त्वाद्यस्यान्यस्य चाधिका ॥ 106
यवनैकेन सार्धेन ज्योतिस्तत्पञ्चभागिकम्
।  
त्रिभागेनापि विहितं तत्पद्मदळलोचन ॥ 107
द्विषड्यवं नेत्रकोशं विस्तरेण यवाधिकम्
।  
सार्धाङ्गुळद्वयं दैर्घ्याद्भूतले द्विकले स्मृते ॥ 108
मध्यतो वृद्धिते बालचन्द्रतुल्ये क्रमक्षते ।  
तदन्तरं कलार्धं च तत्कोटी समसूत्रके ॥ 109
श्रोत्रे द्व्यङ्गुळविस्तीर्णे आयामेने द्विगोळके ।  
द्वियवः कण्ठपरिधिः पर्वणी द्वे चतुर्यवे ॥ 110
मध्यं ताभ्यां तथा विद्धि द्रोणीं सार्धाङ्गुळा तु वै ।  
कलार्धेन तु तच्छिद्रं पाशमानं यथारुचि ॥ 111
अङ्गुळाद्विकलान्तं तु वैषम्यमपि तत्र तत्
।  
अन्तश्छिद्रविनिर्मुक्तं तद्विज्ञेयं चतुर्वयम्
॥ 112
सदलङ्करणोपेतमेवं श्रोत्रद्वयं स्मृतम्
।  
चतुष्कळं ललाटन्तु शिखरे द्वे द्विगोळके ॥ 113
उच्छ्रायात्
त्र्यङ्गुळे चैव अग्रतोऽङ्गुळविस्तृते ।  
केशभूमेः समुद्भूतं ललाटोपरि संस्थितम्
॥ 114
कुर्यात्कलार्धमानं तु वक्त्रं चालकसञ्चयम्
।  
श्रीपाञ्चरात्रे ईश्वरसंहिता
[[217]] 
कपोलपरिधिं कुर्यात्कर्णात्कण्ठगतं समम्
॥ 115
तन्मध्ये वर्तुलौ गण्डौ परिश्छिन्नौ पुरोदितैः ।  
शिरसः परिणाहं तु वित्त षट्त्रिंशदङ्गुलम्
॥ 116
श्रोत्रकोटिद्वयाच्चैव मस्तकस्य यदन्तरम्
।  
तत्
षोडशाङ्गुळं वित्त वर्तिभ्यां पृष्टतस्तथा ॥ 117
सार्धतालं परिज्ञेयं ललाटात्ककुभान्तरम्
।  
तत्कम्बुसदृशी ग्रीवा मूलमध्याग्रतो हि सा ॥ 118
परिधेर्द्वादशकला एकविंशाङ्गुळाग्रतः ।  
अष्टादशाङ्गुळा चैव स्वांशात्
त्र्यंशेन विस्तृता ॥ 119
तन्मूलं विस्तृतौ स्कन्धौ तुङ्गौ वृत्तायतौ समौ ।  
षडङ्गुळं तद्बाहुळ्यं बाहुमानं तथोच्यते ॥ 120
स्कन्धोत्तमाङ्गं त्रिकलं सन्ध्यन्तं षट्कलं स्मृतम्
।  
सन्धेर्वै मणिबन्धान्तं मानं नवकलं स्मृतम्
॥ 121
मणेर्मध्यमशाखान्तो हस्तः सप्ताङ्गुळो मतः ।  
परिज्ञेयं कलाहीनं तन्मानं मध्यमाङ्गुले ॥ 122
तच्चतुर्यवहीनाच्च सनामा तु प्रदेशिनी ।  
द्विकला च परिज्ञेया साङ्गुष्ठा तु कनीयसी ॥ 123
द्विपर्वा च स्मृतोङ्गुष्ठः सर्वांश्चाङ्गुळि विस्तृताः ।  
सर्वासां मूलपर्यन्ताद्ध्रासयेच्च यवं यवम्
॥ 124
अग्रपर्वार्धमानेन कार्या लिङ्गोपमा नखाः ।  
मानमङ्गुष्टमूलस्य परिधेश्चतुरङ्गुळम्
॥ 125
तच्चतुर्यवहीनं च ज्ञेयं त्रिष्वङ्गुलीषु च ।  
न्यूनाङ्गुळेः कला सार्धा प्राग्वद्ध्रासश्च वेष्टनात्
। 126
अङ्गुष्टमङ्गुळं चाग्रात्तिस्रोऽन्याः षड्यवाः स्मृताः ।  
अर्धाङ्गुळाग्रतोन्यूना वित्त मध्यं क्रमक्षतम्
॥ 127
निजलक्ष्मोपेतं चाग्रात्साङ्गुलं द्विकळं करम्
।  
ईषन्निम्नतलं चैव लक्ष्मरेखाविभूषितम्
॥ 128
शाखामूलावधेः पाणी बाहुळ्यं द्वे यवेऽङ्गुळम्
।  
चतुर्यवाधिकं चैव मणिबन्धावधेः स्मृतम्
॥ 129
मध्ये कलार्धहीनं तु तद्बाहुळ्यमुदाहृतम्
।  
मणिबन्धावधेर्बाहुवेष्टनं षट्कलं स्मृतम्
॥ 130
सन्धेः सप्तकलं वित्त साङ्गुलं त्र्यवमप्युत ।  
हीनमर्धाङ्गुळेनैव मूलाद्वै नवगोळकम्
॥ 131
तथैव सन्धेरूर्ध्वं तु विस्तारः प्राग्वदत्र च ।  
अत्रापि पूर्ववद्दृष्ट्या कार्यान्तस्थाः क्षितिः स्वयम्
॥ 132
तालं गळाबधेस्त्यक्त्वा तन्मानेनान्तरीकृते ।  
स्तनद्वयं समं कुर्यात्तद्धारा च समांसळा ॥ 133
निम्नं हृद्गोळकार्धेन ऊर्ध्वतो रत्नराड्युतम्
।  
स्तनाभ्यां त्रिकलौ पार्श्वौ त्रियवं स्तनमण्डलम्
॥ 134
यवोन्नतं तथाचान्याद्विस्तृतं तेन चूचुकम्
।  
लोचनं त्रियवं सार्धं कक्षमानमुदाहृतम्
॥ 135
स्कन्धमानविनिर्मुक्तं पृष्टमंसावधेः समम्
।  
श्रीपाञ्चरात्रे ईश्वरसंहिता
www.kriyasagaram.in 218
द्रोणीनिकाशसदृशमश्वराशेः समांसलम्
॥ 136
कक्षान्तर्वेष्टनं वित्त पञ्चतालं सलोचनम्
।  
विनाङ्गुळद्वयेनैव द्वे ताले द्विगुणीकृते ॥ 137
यवत्रयसमायुक्ते वित्त तत्कुक्षिवेष्टनम्
।  
त्रियवोनं कलामानं विज्ञेयं नाभिमण्डलम्
॥ 138
तन्मानं तु त्र्यवोनं तु तन्निम्नत्वं विधीयते ।  
परिधिर्नाभिमध्ये तु त्रिकालः सत्रिलोचनः ॥ 139
षड् गोलकं च तन्मानं परिध्यर्थं कटेः स्मृतम्
।  
करिकुम्भोपमौ पीनौ परितः पञ्चगोळकौ ॥ 140
स्फिजौ कौपीनराजी च द्व्यङ्गुळा मूलतः स्मृताः ।  
परितोऽङ्गुळमानासौ मेढ्रं तु त्रिकळं स्मृतम्
॥ 141
चतुर्यवं तु तत्कोशं वेष्टनं तु षडङ्गुळम्
।  
द्व्यङ्गुळौ वृषणौ दैर्ध्यान्मूलान्तं समविस्तृतौ ॥ 142
परितो द्व्यङ्गुलं वित्त वायुरन्ध्रं सुवर्तुलम्
।  
ऊरुमानं परिज्ञेयं मध्यभूमेर्नवाङ्गुळम्
॥ 143
षट्कलं मूलदेशाच्च अग्रान्तं त्रिकळं स्मृतम्
।  
हीनमेकाङ्गुळेनैव द्विकलं जानुमण्डलम्
॥ 144
विस्तारेणोन्नतत्वेन चतुर्यवसमं तु तत्
।  
जङ्घामूले परिज्ञेये वेष्टनं नवगोळकम्
॥ 145
द्विसप्ताङ्गुळकं मध्ये सार्धपञ्चकलं ततः ।  
अत्रापि वेष्टनाद्विप्र तृतीयांशेन विस्तृतम्
॥ 146
मध्यमूलावसानेभ्यो विस्तारमनुगण्यतु ।  
भुजाभ्यां मध्यदेशस्य तथाङ्गुळिगणस्य च ॥ 147
ऊरुयुग्मस्य जङ्घाभ्यामापाद्या द्विपहस्तता ।  
सताळभागमानं च दैर्ध्यं वै चरणं स्मृतम्
॥ 148
पार्ष्णी द्विगोळकतले तन्मध्ये साङ्गुले तले ।  
त्रिकलं चाग्रतश्चैव बाहुळ्येन कलासमम्
॥ 149
पदमङ्गुष्टनिकरात्रियवोनं प्रकीर्तितम्
।  
बाहुळ्यं च कलामानं गुल्फदेशाच्च साङ्गुळम्
॥ 150
कनीयोङ्गुळिमूलाच्च गुल्फान्तं पिण्डिकाङ्गुळम्
।  
जङ्घावसानदेशाच्च वेष्टनं सप्तलोचनम्
॥ 151
कलाहीनं तदैवाग्रात्परिणाहो विधीयते ।  
चरणं विधिना तेन कूर्मपृष्ठं समाप्य च ॥ 152
त्र्यङ्गुळेन च तद्दैर्घ्यादङ्गुष्टस्य च दीर्घता ।  
पञ्चाङ्गुळः परिज्ञेयः परिधिस्तस्य लाङ्गलिन्
॥ 153
यावद्वयाधिका कार्या तद्दैर्घ्यात्तु प्रदेशिनी ।  
अङ्गुष्टयामतुल्याथ कार्या वै पदमध्यगा ॥ 154
मध्याङ्गुले र्द्विरष्टांशहीना तदनु या स्थिता ।  
तद्वत्तदनुगा या च त्रिपर्वास्तास्तु पूर्ववत्
॥ 155
संयुक्ता नखजालेन कूर्मपृष्ठोपमेन च ।  
द्विकलं तु यवार्धोनं पादतर्जनिवेष्टनम्
॥ 156
चतुश्चतुर्यवोनं च तच्छेषाणां प्रकीर्तितम्
।  
श्रीपाञ्चरात्रे ईश्वरसंहिता
[[219]] 
त्र्यंशेन वेष्टनाद्ज्ञेयं सर्वासां चैव विस्तृतम्
॥ 157
सर्वे समांसलाः सौम्याः समास्त्ववयवाः शुभाः ।  
दशनावलिबाह्यस्थे दंष्ट्रे सप्तयवोन्नते ॥ 158
यावद्वयोन्नतं मानं मध्यदन्तचतुष्टये ।  
तत्पक्षगानां सर्वेषां मानं वित्त चतुर्यवम्
॥ 159
त्रियवं द्विजविस्तारमग्रान्मूलाद्यवद्वयम्
।  
तत्सार्धं मध्यदेशाच्च सर्वे दन्ता निरन्तराः ॥ 160
लोमप्रदक्षिणावर्तमयुग्जन्मोत्थितं शुभम्
।  
सुनिश्चितं हितं चैतन्मानमव्यभिचारि यत्
॥ 161
मनोहारित्वमेकत्र रूपलावण्यभूषितम्
।  
सर्वदा चानयोर्वित्त अन्योन्यत्वेन संस्थितिम्
॥ 162
ससौन्दर्यं तु मानस्य क्वचिदाक्रम्य वर्तते ।  
लावण्यस्य क्वचिन्मानं समाच्छाद्यावतिष्टते ॥ 163
यथाभिरूपवान्
लोके दारिद्रोऽप्येति मान्यताम्
।  
विरूपोप्यतिवित्ताड्यो नारूपो नैव निर्धनः ॥ 164
एवं द्वयोज्झितं बिम्बमनादेयत्वमेति च ।  
आदेयमेकमुक्तं च नित्यं यस्मान्मुनीश्वराः ॥ 165
सम्यम्माने च सौन्दर्ये भक्तानुग्रहकाम्यया ।  
मन्त्रसन्निधिशक्तिर्वै सफलाह्यवतिष्टते ॥ 166
सा सम्यक्प्रतिपन्नस्य बिम्बे दृग्गोचरस्थिते ।  
आमूर्ताह्रादयत्याशु ज्ञात्वैवं यत्नमाचरेत्
॥ 167
मानोन्मानप्रमाणानामथ सौन्दर्यसिद्धये ।  
ऋजोः सुसमपादस्य त्र्यङ्गुलं चरणान्तरम्
॥ 168
तद्वै विषमपादस्य अग्रात्ताळसमं स्मृतम्
।  
तत्पार्ष्णिद्वयमध्यात्तु परिज्ञेयं द्विगोळकम्
॥ 169
स्थित्यर्थं ब्रह्मनाड्या वै तथा मार्गद्वयस्य च ।  
सूत्रेण सुसमे कुर्याद्देहोत्थे दक्षिणोत्तरे ॥ 170
समपादस्य बिम्बस्य ललाटान्मेढ्रमस्तकम्
।  
प्रसार्य सूत्रमाच्छाद्य तेन नाभिहृदन्तरम्
॥ 171
घ्राणाग्रमलकानां च सिद्धिर्यस्तिलकोर्ध्वगः ।  
एवं विषमपादास्य दक्षाङ्गुष्ठाग्रतं नयेत्
॥ 172
गात्रसाम्यं समापाद्यं क्षेत्रात्
क्षेत्रगतेन च ।  
सूत्रेण सर्वबिम्बानां वैषम्यविनिवृत्तये ॥ 173
चतुस्त्रिद्व्यश्रिपरितः परिशुद्धा यतः शुभाः ।  
अशुभाऽपरिशुद्धा तु बिम्बोत्थाऽवयव स्थितिः ॥ 174
ललाटमश्ववक्त्रस्य विस्ताराद्द्वादशाङ्गुळम्
।  
अष्टलोचनमायामादग्रतश्चतुरङ्गुळम्
॥ 175
कलार्धसुषिरे घ्राणरन्ध्रे भागान्तरीकृते ।  
अष्टाङ्गुळे तु हुनके सृक्विण्यौ द्वेऽथ तत्समे ॥ 176
मध्यतः श्रोत्रशुक्ती द्वे द्व्यगुळे द्विकलोन्नते ।  
द्व्यङ्गुलं घ्राणवंशं तु तदूर्ध्वं द्विकलं स्मृतम्
॥ 177
वित्त वक्त्रविकासं च द्वियवं चाग्रतः क्रमात्
।  
श्रीपाञ्चरात्रे ईश्वरसंहिता
www.kriyasagaram.in 220
तमेव हि यवांशेन हन्वन्तं तनुतां
नयेत्
॥ 178
घ्राणवंशस्य पक्षौ द्वौ मध्यनिम्नौ च संहितौ ।  
यवद्वयेन सार्धेन दृग्घ्राणाभ्यां तु चान्तरे ॥ 179
अथो दळं तु दृग्द्रोणेर्यवमानेन सञ्चितम्
।  
ललाटं सालकं प्राग्वद्दृम्मध्यं साङ्गुला कला ॥ 180
नृसिंहस्य मुखे वित्त परितश्चाष्टलोचनम्
।  
तदोष्टखण्डदेशाच्च कुर्यात्कर्णद्वयोत्थितम्
॥ 181
तत्कर्णद्वयमानेन ललाटान्तं नयेत्पुनः ।  
प्रमाणात्प्राक्प्रणीताच्च संरम्भाघ्राणलक्षणम्
॥ 182
प्रफुल्लविकसच्छिद्रं घ्राणंवंशान्वितं भवेत्
।  
तच्छिद्रे पूर्वमानाच्चाप्यस्य वै त्रियवाधिकम्
॥ 183
सगोळमुत्तराङ्गेषु सकलांशं च लोचनम्
।  
अधरोष्ठं परिज्ञेयं सचतुर्यवमङ्गुलम्
॥ 184
सार्धं चतुष्कलं वक्त्रं शेषायामो हनोः स्मृतः ।  
तद्विकासः परिज्ञेयः नेत्रमानं यवाधिकम्
॥ 185
अग्रतो ह्रासमायाति सृक्विण्यन्तं हि चाङ्गुळम्
।  
सर्ववृत्तं तदर्धेन नेत्रयुग्मं सविस्मयम्
॥ 186
पूर्ववद्विस्तृतं श्रोत्रं कलार्धेन तदुन्नतेः ।  
तुल्या चेन्द्रकलायुग्मयोगस्य भूस्त्रिगोळका ॥ 187
तन्मध्यं तु कलामानं शङ्खावर्तोपमं महत्
।  
भागमानं समावृतं कार्यं तच्छिरसि स्फुटम्
॥ 188
दैर्घ्येण सार्धतालं च क्ष्माधरस्याननं स्मृतम्
।  
विस्तारेण ललाटाच्च तन्मानं द्व्यङ्गुळोज्झितम्
॥ 189
सौम्यरूपस्य च विभोः प्रोद्यतस्य कलोज्झितम्
।  
तच्चतुर्धांशमानेन पोत्रदेशस्य विस्तृतिः ॥ 290
तस्योपरिष्टाद्बाहुल्यं तत्समं चाङ्गुलं त्वधः ।  
हनुद्वयस्य वै मानं सार्धं सप्ताङ्गुलं स्मृतम्
॥ 191
शेषमाननरन्ध्रं तु सृक्विणीभ्यां यदन्तरम्
।  
तद्विकासाच्च सार्धेन कलार्धेनाग्रदेशतः ॥ 192
स एवाङ्गुलमानेन विज्ञेयः सृक्विणीद्वयात्
।  
घ्र्राणरन्ध्रश्च वक्रोक्ते दंष्ट्र्रे त्वर्धकलोन्नते ॥ 193
नासावंशं यथापूर्वं कदळीनाहिपृष्टवत्
।  
श्रोत्रे वाजिमुखोक्ते तु कोटेः सप्तकलान्तरे ॥ 194
तत्तुल्ये लोचने किं तु प्रान्ततीक्ष्णे यवोज्झिते ।  
एतेषां विहिता ग्रीवा ह्यङ्गुळद्वितयेन तु ॥ 195
प्रत्येकदेशात्संयुक्ता सौम्यमूर्त्युदिता च या ।  
विनोच्छ्रायेण नृहरेः यस्य गात्रस्य या प्रमा ॥ 196
सा सा संवेष्टनाद्व्यासात्कलार्धेनाधिका भवेत्
।  
वक्षःकट्युदरांस्सस्फिक्कलामानाधिकानि च ॥ 197
तथैव नखपत्राणि देहश्चास्य समांसलः ।  
सम्पूर्णो दक्षिणावर्तैर्लोमभिश्चातिकुञ्चितैः ॥ 198
त्रिचतुःपञ्चवक्त्राभ्यां विनैवोर्ध्वमुखेन तु ।  
श्रीपाञ्चरात्रे ईश्वरसंहिता
[[221]] 
दक्षिणोत्तरवक्त्रस्य ह्वासं कुर्याद्विगोळकम्
॥ 199
विकासः सिंहवक्त्रोक्तः उदग्वक्त्रस्य तत्र च ।  
समो दृक्सन्निवेशस्तु चतुर्णां मोक्षसिद्धये ॥ 200
आरोग्यभोगकैवल्यप्राप्तयेऽर्धाङ्गुळेन च ।  
कुर्यात्सव्यापसव्याभ्यामथो दृक्सन्निवेशनम्
॥ 201
सहपूर्वाननेनैव सम्यक्प्रत्यम्मुखस्य च ।  
निष्कासायामविस्तारघ्राणदृग्भूशृतिष्वथ ॥ 202
ईषत्तिर्यक्क्षितिन्यस्तदृम्मुखं दक्षिणं शुभम्
।  
तद्वच्च पोत्रक्तदृग्वक्त्रमुत्तरं सर्वसिद्धिकृत्
॥ 203
स्वकार्यसूचनान्नूनं तन्मन्त्रस्य च सन्निधिः ।  
अतोऽन्यथा समाश्रित्य शान्तिमास्ते च मन्त्रराट्
॥ 204
नित्यं तत्सन्निधानाच्च भूतवेताळराक्षसाः ।  
आदर्शनात्पलायन्ते आविशन्ति च दर्शनम्
॥ 205
आदाय शिरसा मन्त्रिसमाज्ञां सम्प्रयान्ति ते ।  
अतः समाचरेद्यत्तद्येन स्याद्बिम्बसन्निधिः ॥ 206
नहि तत्सन्निधानाद्वै कश्चिदारम्भते शुभम्
।  
वराहदंष्ट्रं सिंहाक्षं तथा चिपिटनासिकम्
॥ 207
विधेयं पश्चिमं वक्त्रं पञ्चवक्त्रस्य वै विभोः ।  
अस्याधरोत्तराभ्यामप्योष्ठाभ्यां समता भवेत्
॥ 208
विभिन्नताङ्गुळार्धेन ताभ्यां तन्मध्यगा स्फुटा ।  
कार्या दशनपाळी वै मूलमध्याग्रतः समा ॥ 209
कालार्धेनोल्बणं वृत्तं तद्गण्डद्वितयं ततः ।  
द्विकलं चाग्रतः श्मश्रु कला चार्धकला क्रमात्
॥ 210
सम्बन्धवेणिः पूर्वोक्तमानेन शुभकृद्भवेत्
।  
सिंहसूकरवन्मुख्यवक्त्राणां सौम्यतां नयेत्
॥ 211
प्रमाणं दृग्गताल्लक्षाद्व्यवहारमयात्तु वै ।  
विकासश्चाश्ववक्त्रोक्तः सौम्यरूपस्य भूभृतः ॥ 212
तदाद्योक्तस्तु नृहरेः प्रागुक्तो यः समाचरेत्
।  
तथा वक्त्राङ्गभावित्वे विभोः शक्तीश्वरस्य च ॥ 213
हारनूपुरवस्त्रस्रक्कटकाङ्गदभूषिता ।  
माल्योपवीतकेयूरमकुटाद्युपशोभिताः ॥ 214
प्रतिमा मन्त्रमूर्तिनां कृता भवति सिद्धिदा ।  
यत्पुरा पञ्चधा प्रोक्तं वाहनं प्राणदैवतम्
॥ 215
तस्य बिम्बसमुत्थेन तालेन मुखमण्डलम्
।  
द्व्यङ्गुलं तु ललाटोक्तं जटाबन्धो द्विलोचनः ॥ 216
द्व्यङ्गुळेनोन्नतः कर्णः उरः पञ्चकलं स्मृतम्
।  
अष्टाङ्गुलं तदुदरं कटिः पञ्चाङ्गुळोन्नता ॥ 217
नवाङ्गुळोन्नतावूरू जानुनी द्व्यङ्गुळे स्मृते ।  
अष्टाङ्गुळोच्छ्रिते जङ्घे द्व्यङ्गुळे पदपिण्डके ॥ 218
सममेकं कलाहीनं तद् ग्रिवायाश्च वेष्टनम्
।  
बिम्बतुल्या परिज्ञेया सर्वदा साङ्गविस्तृतिः ॥ 219
तद्विभागाधिकं वित्त वेष्टनं ह्युदरस्य च ।  
श्रीपाञ्चरात्रे ईश्वरसंहिता
www.kriyasagaram.in 222
परिधिः कटिदेशस्य चतुर्नेत्राधिकस्तु वै ॥ 220
बिम्बोक्तसदृशं वित्त तदूर्वोर्मूलवेष्टनम्
।  
तदेव जङ्घामध्यस्य जङ्घान्तस्य तदेव हि ॥ 221
पादं पञ्चकलायामं चतुरङ्गुळविस्तृतम्
।  
त्र्यङ्गुलं पार्ष्णिदेशाच्च अङ्गुष्ठोऽर्धकलासमः ॥ 222
विज्ञेया अङ्घ्रिदेशाच्च यवेनाङ्गुळयः क्रमात्
।  
नाभिरन्ध्रं सुवीस्तीर्णं ह्यार्धलोचनविस्तृतम्
॥ 223
मध्यमाङ्गुळिपर्यन्तं मणिबन्धान्नवाङ्गुलम्
।  
त्रिकलः पाणिविस्तारः तन्नखा निशितोन्नताः ॥ 224
तद्बाहुमस्तकं वित्त उच्छ्रायेण द्विलोचनम्
।  
भुजोपभुजयुग्मं यत्तद्
द्वितालसमं स्मृतम्
॥ 225
कलार्धमानं बिम्बबाह्वोस्तद्बाहुवेष्टनम्
।  
बिम्बोक्ता सद्विधीह्येवं स्तनभूर्लोचनोल्बणा ॥ 226
वृत्तवैपुल्यमानेन लोचने पद्मपत्रवत्
।  
भ्रूयुग्मं नरसिंहोत्थं घ्राणाग्रं शुकचञ्चुवत्
॥ 227
कलार्धमानं दीर्घं च तद्वंशं गजपृष्टवत्
।  
स्वायामदीर्घं तत्पक्षयुगलं कुक्षिदेशगम्
॥ 228
तदेव दैर्घ्यादर्धेन विस्तृत्
हंसपक्षवत्
।  
स्वपक्षमानाद्द्विगुणं तत्पुच्छं शतशाखकम्
॥ 229
सपक्षमिममायामं सत्यं त्ववयवान्वितम्
।  
सर्वेषां वित्त सामान्यं विशेषाख्यमथोच्यते ॥ 230
ऊरुद्वयान्नयेद्ध्रासमङ्गुळानां त्रयं तथा ।  
जङ्घाकाण्डोच्छ्रितेः कुर्याज्जङ्घाभ्यां चात्र वेष्टनम्
॥ 231
बिम्बाख्यं मणिबन्धस्य सममूलान्
महामते ।  
ज्वालदेशात्तदर्धेन सह चार्धांर्दाङ्गुलेन तु ॥ 232
पादे जालं परिज्ञेयं विस्तारेण षडङ्गुळम्
।  
शेषं सत्योदितं सर्वं सर्वेषां वित्त सर्वदा ॥ 233
किं तु पादोज्झितौ पक्षौ दैर्घ्यात्तद्दलविस्तृतौ ।  
एषाञ्चोड्डीयमानानां स्वयामा पक्षविस्तृतिः ॥ 234
पञ्चानाञ्च परिज्ञेया स्थितानामर्धलक्षणा ।  
एतदादाय मानं तु पुच्छभ्रूपक्षवर्जितम्
॥ 235
विद्धि वामनरूपस्य लक्षणं किन्तु लाङ्गलिन्
।  
ललाटनासावक्त्रेभ्यः समादायाङ्गुलत्रयम्
॥ 136
मस्तकस्योपरिष्टात्तु जटाबन्धं प्रकल्पयेत्
।  
जटावसानमायामं यथा स्यात्पञ्चतालकम्
॥ 237
ततस्तु कर्मबिम्बेषु विशेषः कथ्यतेऽधुना ।  
कर्मार्चा चोत्सवार्चा च बल्यर्चा तीर्थकौतुकम्
॥ 238
निमित्तस्नपनार्चा च शयनार्चेति षड्विधाः ।  
अर्चाः कार्यास्त्विमा विप्राः बहुबेरविधानके ॥ 239
एकबेरे तु कर्मार्चा विना पञ्च प्रकल्पयेत्
।  
एतैः सर्वैरङ्गबिम्बैर्युक्तं चेन्मूलकौतुकम्
॥ 240
उत्तमं स्यात्त्रिभिर्युक्तं मध्यमं परिकीर्तितम्
।  
श्रीपाञ्चरात्रे ईश्वरसंहिता
[[223]] 
एकेन युक्तमधमं तत्तन्मानमिहोच्यते ॥ 241
मूलबिम्बसमुच्छ्रायं द्विधा वापि त्रिधापि वा ।  
चतुर्धा वा संविभज्य एकभागेन कल्पयेत्
॥ 242
उत्सवार्चां तदुच्छ्रायां द्विधा वापि त्रिधापि वा ।  
चतुर्धा वा विभज्यैकभागेन परिकल्पयेत्
॥ 243
कर्मार्चादीनि बिम्बानि पञ्चापि द्विजपुङ्गवाः ।  
बिम्बषट्कं च देवीभ्यां सहितं परिकल्पयेत्
॥ 244
अथवा चौत्सवं बिम्बं तथा शयनकौतुकम्
।  
श्रीपुष्टिसहितं कार्यं मूलबिम्बे द्विजोत्तमाः ॥ 245
स्थिते वा वाहनारूढे समासीनेपि वा द्विजाः ।  
कर्मबिम्बादिषट्कं च तथैव स्यात्
स्थितं तु वा ॥ 246
मूलबिम्बे शयाने तु कर्मबिम्बादयो द्विजाः ।  
स्थितावपि समासीनाः विधातव्या मुनीश्वराः ॥ 247
नित्योत्सवार्थबिम्बं तु सर्वत्रैव स्थितं भवेत्
।  
मुनयः ।  
कैर्लिङ्गैर्मुनिशार्दूल बेरैकत्ववहुत्वकम्
॥ 248
ज्ञातव्यं तदशेषेण वदस्व वदतां वर ।  
नारदः ।  
शिलया मणिना वापि लोहैर्वापि कृता तु या ॥ 249
नित्यादिसकलस्नानविषया रहिता सदा ।  
कर्मार्चयापि देवीभिः स्थिताप्यासीनतां गता ॥ 250
स्थाप्यते केवला मूर्तिरेकबेरं तु वित्त तत्
।  
मृद्दारुजं तु यद्बिम्बं कार्मार्चादिसमन्वितम्
॥ 251
नित्यादिसर्वस्नानार्थं शक्तिभिः सहितं न वा ।  
मणिवज्रादिशैलोत्थं निमित्तस्नपनक्षमम्
॥ 252
सदा तु नित्यस्नानार्थं कर्मार्चासहितं तु यत्
।  
बृहद्बिम्बं तु लक्ष्मादिसहितं रहितं तु वा ॥ 253
नित्यनैमित्तिकाद्युक्तसकलस्नपनक्षमम्
।  
लक्ष्मादिभिः समोपेतं यद्बिम्बं शक्तिभिः सदा ॥ 254
तदेतत्त्रिविधं वित्त बहुबेरं मुनीश्वराः ।  
यत्तु चित्रमयं बिम्बं भित्तिकाष्ठाम्बराश्रयम्
॥ 255
कर्मबिम्बसमोपेतं नित्यादिस्नानकर्मणि ।  
यच्चापि मृण्मयं बिम्बं त्रिविधं वापि चित्रजम्
॥ 256
नित्यनैमित्तिकस्नाने दर्पणादिसमन्वितम्
।  
कर्मबिम्बान्वये योग्यं विभवेच्छानुसारतः ॥ 257
एतच्चतुर्विधं वित्त बहुबेरं विशेषकम्
।  
बहुबेरं यथायोग्यं स्थितमासीनमेव वा ॥ 258
शयानं यानगं वापि भवेदिच्छानुरूपतः ।  
बहुबेरादिभेदास्तु पञ्चधा परिकीर्तिताः ॥ 259
अन्यानि कर्मबिम्बानि यात्राबिम्बपुरस्सरम्
।  
तत्तत्कर्मविशेषार्थं बहुबेरैकबेरयोः ॥ 260
द्वयोश्च कल्पनीयानि विभवस्यानुरूपतः ।  
श्रीपाञ्चरात्रे ईश्वरसंहिता
www.kriyasagaram.in 224
इत्युक्तं लेशतो बिम्बलक्ष्म पीठमथोच्यते ॥ 261
बिम्बानामुपविष्टानां चतुरश्रं तु वा भवेत्
।  
चतुरश्रायतं चैव प्रोत्थितानां सदैव हि ॥ 262
वृत्तवृत्तायतत्वेन ह्यनयो रूपमन्यथा ।  
याङ्गुळैःपरमाणूत्थैराराधकमयैस्तु वा ॥ 263
धत्तेऽर्चा तु समायामद्वाराद्वा मन्दिरोत्थितात्
।  
तन्मानेन तु पीठस्य दैर्घ्यमर्धेन विस्तृतिः ॥ 264
द्वारोर्ध्वाच्च त्रिरन्तानि एकपूर्वाणि वै पुरा ।  
सन्त्यज्य द्वादशांशाद्वै अथ पीठोन्नतिस्त्रिभिः ॥ 265
शेषेणात्रांशसङ्घेन प्रतिमा चोत्थिता भवेत्
।  
अथ वा वाहनारूढा न्यूना वा मध्यमोत्तमा ॥ 266
चतुर्भिर्द्वादशांशैस्तदुपविष्टस्य चोन्नतिः ।  
विहिता चास्य सर्वत्र प्रतिमार्धेन विस्तृतिः ॥ 267
तत्र्यंशकविलुप्ता वा चतुर्थांशोज्झिताथ वा ।  
परिवारवशेनैव चातुरात्म्यस्य वै पुनः॥ 268
अलुप्तांशं च विहितपीठयामं च सर्वदिक् ।  
चतुर्दिग्दृग्गतस्यैव एकदिग्दृग्गतस्य च ॥ 269
तदेव दैर्घ्यं द्विगुणं लाञ्छनैरावृतस्य च ।  
सार्धं चानावृतस्यैव तद्बाहुळ्यं पुरोदितम्
॥ 270
चतुष्कमेकपीठानां केवलं लक्ष्मवर्जितम्
।  
एकैकं लक्ष्मभेदेन तत्सङ्ख्यं वित्त वै पुनः ॥ 271
अनन्तासनमाद्यं च द्वितीयं पक्षमन्दिरम्
।  
कमलाङ्कं तृतीयं तु चतुर्थं चक्रभूषितम्
॥ 272
एवं हि सर्वसामान्यं पीठानां हि द्विरष्टकम्
।  
भेदभिन्नं समासेन पुनरेव निबोधत ॥ 273
दिक्षु लक्ष्माणि पीठानां वित्त कण्ठगतानि च ।  
अन्योन्यसन्निवेशाच्च तेषां बह्वात्मना पुनः ॥ 274
चक्राम्बुजाभ्यां तत्स्थाभ्यां लुप्ताभ्यामथ तत्स्थितेः ।  
ताभ्यामन्योन्ययोगाच्च दिक्ष्वनन्तखगाश्रयात्
॥ 275
द्विद्व्यात्मना द्व्यात्मना वा बहुत्वमवधार्यताम्
।  
पद्मेनोर्ध्वगतेनैव द्वयं चक्रेण तद्बहिः ॥ 276
एवं ह्यधोगतेनैव परिज्ञेयं द्वयं द्वयम्
।  
उपरिष्ठात्तु पद्माभ्यामधश्चक्रं द्वयं द्वयम्
॥ 277
द्वितयव्ययाच्चान्यत्परिज्ञेयं मुनीश्वराः ।  
अन्तर्बहिः स्थितिवशाच्चक्रपद्मद्वयस्य च ॥ 278
व्यत्ययादनयोर्वित्त ऊर्ध्वभागाच्चतुष्टयम्
।  
अधोभागादेवमेव चतुष्कमपरं तु वै ॥ 279
पीठानामष्टकमिदमधस्तादूर्ध्वतस्तु वा ।  
युक्तमेकेन वै कुर्याच्चक्रेण कमलेन वा ॥ 280
चक्राकारस्तु विहिता ह्येकभ्रमसमाश्रिताः ।  
बहवोऽपि तलास्तद्वदीषद्वै कर्णिकान्विताः ॥ 281
इति लाञ्छनसञ्चारो बहुधा तन्मयोदितम्
।  
श्रीपाञ्चरात्रे ईश्वरसंहिता
[[225]] 
यस्मिन्
प्रकृतिभूते तु पीठे तदधुनोच्यते ॥ 282
कृत्वा द्विर्दशधा पीठं पुरायामात्समैः पदैः ।  
एकेन चरणं जङ्घाकलशौ च त्रिभिस्त्रिभिः ॥ 283
कण्ठवीथीमथैकेन षड्भिः कण्ठं तदूर्ध्वतः ।  
भागेन कण्ठसूत्रं तु शुक्तिकांशत्रयेण तु ॥ 284
उष्णीषं च तदूर्ध्वे तु कुर्यादंशत्रयेण वै ।  
निर्गमः स्वदळेनैव विहितश्चरणस्य तु ॥ 285
चतुर्दिक्षु महात्मानः क्षेत्रतो ह्यधिकः स्मृतः ।  
सर्ववृत्तं घटं कुर्यात्पल्लवैर्वारकैर्युतम्
॥ 286
परितोंशद्वयेनैव कर्णपीठं प्रवेशयेत्
।  
अन्तः प्रवेशमेकेन वीथ्यंशेन गलस्य च ॥ 287
कुर्याद्गलप्रवेशस्य समां सूत्रस्य निःसृताम्
।  
शुक्तेरधः कण्ठसूत्रभागात्पादेन निर्मितम्
॥ 288
वदनान्तं समासेन शक्तेः सङ्कोचमाचरेत्
।  
उष्णूषघटजङ्घानामश्रिसाम्यं यथास्थिताम्
॥ 289
घटवद्भूषयेच्छुक्तिमरकैर्वाब्जपल्लवैः ।  
तत्रोपरिष्टात्परिधिः चतुरंशकसम्मितम्
॥ 290
सन्त्यज्य निखिनेद्द्रोणीमंशनिम्नां समन्ततः ।  
विस्तृतेर्मध्यभागेऽथ स्वत्र्यंशेन च निर्गमम्
॥ 291
तन्मानं चतुरश्रं तु पीठक्षेत्राद्विनिर्गतम्
।  
तच्चाग्रतस्त्रिधा कृत्वा पक्षभागौ क्षयं नयेत्
॥ 292
अनुपादेन चामूलात्सम्यक् लाङ्गलवक्त्रवत्
।  
अग्रतो मूलदेशाच्च कृत्वादौ वै त्रिधा त्रिधा ॥ 293
भूयस्तन्निख्नेन्मध्याज्जलं याति यथा द्रुतम्
।  
सुकराननतुल्यं तु भवत्येवं मुनीश्वराः ॥ 294
कुर्याद्वै शङ्खसदृशं मकरास्योपमं तु वा ।  
जलनिर्गममेतद्वै पीठेषूदितलक्षणम्
॥ 295
नकुर्यात्कर्मबिम्बानामशमादिमितात्मनाम्
।  
चित्रमृत्काष्टजानां तु चलानां तु विशेषतः ॥ 296
तथैव चतुरश्रस्य चतुर्मूर्तिगतस्य च ।  
प्रणाळमग्रगं मूर्तेर्यतः संसिद्धिहानिकृत्
॥ 297
प्रयोजनं विना काचिन्
न क्षतिस्तस्य तद्विना ।  
सामान्यस्य तु वै यस्मादाधारस्य विशेषतः ॥ 298
सप्रणालं भवेत्पीठमासनं च प्रणालकम्
।  
भूरि नीरादिना स्नानं यत्र यच्छति साधकः ॥ 299
प्रत्यहं तद्विना तत्र प्रत्यवायो भवेत्
स्फुटम्
।  
एवमेव बृहद्बिम्बं भूषितानां विधीयते ॥ 300
धातुशैलोत्थितानां च निमित्तस्नपनार्थतः ।  
भद्रासनगते कर्मबिम्बे तस्य समाचरेत्
॥ 301
सततं च यथालभं दधेक्षीरघृतादिना ।  
तोयेन तन्नयेद्यत्नाद्भूभागं वा प्रतिग्रहम्
॥ 302
यथा नाक्रम्यते पादैः जन्तुभिस्तन्महर्धिदम्
।  
श्रीपाञ्चरात्रे ईश्वरसंहिता
www.kriyasagaram.in 226
अतः प्रणालं विहितं निषिद्धमद्
एव हि ॥ 303
जन्मान्तं वा जगत्यन्तं कैरवान्तं गळान्तकम्
॥  
पट्टिमध्यस्तलं पञ्चभेदं सर्वेषु धामसु । 304 ।  
तत्संस्थापनकाले तु देवानां दिद्ग्द्वये हितम्
।  
प्राक्प्रत्यगाननणां च तदुदग्दिग्गतं शुभम्
। 305 ।  
उदग्दक्षिणवक्त्राणां प्राग्भागे विहितं
सदा ।  
तत्पुनर्भद्रपीठीय देवाद्वामेऽर्थसिद्धिकृत्
। 306 ।  
सदैवाराधकानां तु विलोमाद्विपरीदतम्
।  
इत्येवं पीठलक्ष्मापि समासात्कथितं मया । 307 ।  
इति श्रीपाञ्चरात्रे ईश्वरसंहितायाम्
प्रतिमालक्षणं नाम सप्तदशोऽध्यायः
