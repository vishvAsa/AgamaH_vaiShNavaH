+++
title = "३० अध्यायः"

+++
अथ त्रिंशोऽध्यायः  
  
पौष्कर उवाच  
  

<details open><summary>विश्वास-प्रस्तुतिः</summary>

सञ्जाते भगवन् लोपे भक्तानां मन्त्रसेविनाम् ।  
ज्ञानादियोगनिष्ठस्य [^1] सद्व्यापारस्य चाच्युत ॥ १ ॥
</details>

<details><summary>मूलम्</summary>

सञ्जाते भगवन् लोपे भक्तानां मन्त्रसेविनाम् ।  
ज्ञानादियोगनिष्ठस्य [^1] सद्व्यापारस्य चाच्युत ॥ १ ॥
</details>
  

<details open><summary>विश्वास-प्रस्तुतिः</summary>

पातत्राणमुपायं वै श्रोतुमिच्छामि साम्प्रतम् ।  
कृतेन येन भक्तानां जायते कृतकृत्यता ॥ २ ॥
</details>

<details><summary>मूलम्</summary>

पातत्राणमुपायं वै श्रोतुमिच्छामि साम्प्रतम् ।  
कृतेन येन भक्तानां जायते कृतकृत्यता ॥ २ ॥
</details>
  
श्रीभगवानुवाच  
  

<details open><summary>विश्वास-प्रस्तुतिः</summary>

कथं संवत्सराद्विप्र कर्मणाभिमतं फलम् ।  
प्राप्नुयाच्च क्रियासक्तः पवित्राराहणं विना ॥ ३ ॥
</details>

<details><summary>मूलम्</summary>

कथं संवत्सराद्विप्र कर्मणाभिमतं फलम् ।  
प्राप्नुयाच्च क्रियासक्तः पवित्राराहणं विना ॥ ३ ॥
</details>
  

<details open><summary>विश्वास-प्रस्तुतिः</summary>

यथाश्वमेघं विप्राणां सर्वेच्छापरिपूरकम् ।  
राजसूयं नृपाणां च भक्तानां भूषणं तथा ॥ ४ ॥
</details>

<details><summary>मूलम्</summary>

यथाश्वमेघं विप्राणां सर्वेच्छापरिपूरकम् ।  
राजसूयं नृपाणां च भक्तानां भूषणं तथा ॥ ४ ॥
</details>
  

<details open><summary>विश्वास-प्रस्तुतिः</summary>

भूषणानां यथा मध्ये कौस्तुभं वरभूषणम् ।  
ज्ञेयं पवित्रकं तद्वद्भोगजालस्य चान्तरे ॥ ५ ॥
</details>

<details><summary>मूलम्</summary>

भूषणानां यथा मध्ये कौस्तुभं वरभूषणम् ।  
ज्ञेयं पवित्रकं तद्वद्भोगजालस्य चान्तरे ॥ ५ ॥
</details>
  

<details open><summary>विश्वास-प्रस्तुतिः</summary>

यत्पूरयति भक्तानां व्यापारं पारमेश्वरम् ।  
भोगमोक्षाप्तये शश्वद्भोगस्तस्मात्तु कोऽधिकः ॥ ६ ॥
</details>

<details><summary>मूलम्</summary>

यत्पूरयति भक्तानां व्यापारं पारमेश्वरम् ।  
भोगमोक्षाप्तये शश्वद्भोगस्तस्मात्तु कोऽधिकः ॥ ६ ॥
</details>
  

[[१५७]]

  

<details open><summary>विश्वास-प्रस्तुतिः</summary>

भक्तानां सततं भक्त्या सालोक्यं विदधाति वै ।  
सामीप्यं साधकानां च नानासिद्धिसमन्वितम् ॥ ७ ॥
</details>

<details><summary>मूलम्</summary>

भक्तानां सततं भक्त्या सालोक्यं विदधाति वै ।  
सामीप्यं साधकानां च नानासिद्धिसमन्वितम् ॥ ७ ॥
</details>
  

<details open><summary>विश्वास-प्रस्तुतिः</summary>

सायुज्यं साधकेन्द्राणां स्वमन्त्रात्मनि यच्छति ।  
तदुत्तरायणेऽतीते चातुर्मास्यस्य मध्यतः ॥ ८ ॥
</details>

<details><summary>मूलम्</summary>

सायुज्यं साधकेन्द्राणां स्वमन्त्रात्मनि यच्छति ।  
तदुत्तरायणेऽतीते चातुर्मास्यस्य मध्यतः ॥ ८ ॥
</details>
  

<details open><summary>विश्वास-प्रस्तुतिः</summary>

आदावन्तेऽथवा कुर्याद्द्वादशीष्वखिलासु च ।  
सङ्क्रान्तिषु च सर्वासु पुऋनमासीषु चाब्जज ॥ ९ ॥
</details>

<details><summary>मूलम्</summary>

आदावन्तेऽथवा कुर्याद्द्वादशीष्वखिलासु च ।  
सङ्क्रान्तिषु च सर्वासु पुऋनमासीषु चाब्जज ॥ ९ ॥
</details>
  

<details open><summary>विश्वास-प्रस्तुतिः</summary>

अमावास्यास्वशेषासु तृतीयासु तथैव च ।  
वैष्णवेष्वथ ऋक्षेषु तत्क्षणेष्वखिलेषु च ॥ १० ॥
</details>

<details><summary>मूलम्</summary>

अमावास्यास्वशेषासु तृतीयासु तथैव च ।  
वैष्णवेष्वथ ऋक्षेषु तत्क्षणेष्वखिलेषु च ॥ १० ॥
</details>
  

<details open><summary>विश्वास-प्रस्तुतिः</summary>

चातुर्मास्यस्य कालस्य तूत्थानं द्वदशी तु या ।  
षडशीतिमुखा दिव्या तस्यामारोपयेत्तु यः ॥ ११ ॥
</details>

<details><summary>मूलम्</summary>

चातुर्मास्यस्य कालस्य तूत्थानं द्वदशी तु या ।  
षडशीतिमुखा दिव्या तस्यामारोपयेत्तु यः ॥ ११ ॥
</details>
  

<details open><summary>विश्वास-प्रस्तुतिः</summary>

पवित्रकं जगद्योनेस्सपवित्रीकरोति च ।  
अतीतां वर्तमानां च एष्यां स्वकुलसन्ततिम् ॥ १२ ॥
</details>

<details><summary>मूलम्</summary>

पवित्रकं जगद्योनेस्सपवित्रीकरोति च ।  
अतीतां वर्तमानां च एष्यां स्वकुलसन्ततिम् ॥ १२ ॥
</details>
  

<details open><summary>विश्वास-प्रस्तुतिः</summary>

तत्र सन्निहितस्साक्षान्नानानिर्माणविग्रहः ।  
भक्तानां भगवान् प्रीतः परमात्माच्युतो हरिः ॥ १३ ॥
</details>

<details><summary>मूलम्</summary>

तत्र सन्निहितस्साक्षान्नानानिर्माणविग्रहः ।  
भक्तानां भगवान् प्रीतः परमात्माच्युतो हरिः ॥ १३ ॥
</details>
  

<details open><summary>विश्वास-प्रस्तुतिः</summary>

यद्यप्यब्जसमुद्भूत भक्तानां नित्यमेव हि ।  
नारायणस्तु मन्त्रात्मा स्थितस्स्सन्निहितस्स्वयम् ॥ १४ ॥
</details>

<details><summary>मूलम्</summary>

यद्यप्यब्जसमुद्भूत भक्तानां नित्यमेव हि ।  
नारायणस्तु मन्त्रात्मा स्थितस्स्सन्निहितस्स्वयम् ॥ १४ ॥
</details>
  

<details open><summary>विश्वास-प्रस्तुतिः</summary>

तथापि बलवत्ताअ वै तत्तिथेस्तत्र कर्मणि ।  
सन्निधिं भजते येन मन्त्रिणां मन्त्रराट् प्रभुः ॥ १५ ॥
</details>

<details><summary>मूलम्</summary>

तथापि बलवत्ताअ वै तत्तिथेस्तत्र कर्मणि ।  
सन्निधिं भजते येन मन्त्रिणां मन्त्रराट् प्रभुः ॥ १५ ॥
</details>
  

<details open><summary>विश्वास-प्रस्तुतिः</summary>

ग्रीष्मकालं समासाद्य यथर्कस्तीक्ष्णतां व्रजेत् ।  
स्वरूपमजहन्नेव सन्निधानतरं विभोः ॥ १६ ॥
</details>

<details><summary>मूलम्</summary>

ग्रीष्मकालं समासाद्य यथर्कस्तीक्ष्णतां व्रजेत् ।  
स्वरूपमजहन्नेव सन्निधानतरं विभोः ॥ १६ ॥
</details>
  

<details open><summary>विश्वास-प्रस्तुतिः</summary>

सत्पात्रदेशकालानामासृष्टेस्स्थितये तु वै ।  
अतः पवित्रकं तस्यामन्यस्यां तदसम्भवात् ॥ १७ ॥
</details>

<details><summary>मूलम्</summary>

सत्पात्रदेशकालानामासृष्टेस्स्थितये तु वै ।  
अतः पवित्रकं तस्यामन्यस्यां तदसम्भवात् ॥ १७ ॥
</details>
  

<details open><summary>विश्वास-प्रस्तुतिः</summary>

कार्यं क्रियापरैर्भक्त्या साखण्डा येन जायते ।  
अखण्डकारी [^2] पुरुषो ज्ञानकर्मपरायणः [^3] ॥ १८ ॥
</details>

<details><summary>मूलम्</summary>

कार्यं क्रियापरैर्भक्त्या साखण्डा येन जायते ।  
अखण्डकारी [^2] पुरुषो ज्ञानकर्मपरायणः [^3] ॥ १८ ॥
</details>
  

<details open><summary>विश्वास-प्रस्तुतिः</summary>

भक्तिश्रद्धातथोत्साहयुक्तो योगबलैर्युतः ।  
ब्रह्मण्येकात्मतां याति अचिरादेव पौष्कर ॥ १९ ॥
</details>

<details><summary>मूलम्</summary>

भक्तिश्रद्धातथोत्साहयुक्तो योगबलैर्युतः ।  
ब्रह्मण्येकात्मतां याति अचिरादेव पौष्कर ॥ १९ ॥
</details>
  

<details open><summary>विश्वास-प्रस्तुतिः</summary>

सर्वभावेन भक्तानां यत्पालयति सर्वदा ।  
मनोवाक्चित्तजं कृत्स्नं व्यापारं शुभलक्षणम् ॥ २० ॥
</details>

<details><summary>मूलम्</summary>

सर्वभावेन भक्तानां यत्पालयति सर्वदा ।  
मनोवाक्चित्तजं कृत्स्नं व्यापारं शुभलक्षणम् ॥ २० ॥
</details>
  

<details open><summary>विश्वास-प्रस्तुतिः</summary>

परिज्ञेयमतस्तस्मात् स्वरूपं तस्य यादृशम् ।  
फलमेति च वै येन भक्तानां तत्समापनात् ॥ २१ ॥
</details>

<details><summary>मूलम्</summary>

परिज्ञेयमतस्तस्मात् स्वरूपं तस्य यादृशम् ।  
फलमेति च वै येन भक्तानां तत्समापनात् ॥ २१ ॥
</details>
  

<details open><summary>विश्वास-प्रस्तुतिः</summary>

यदच्छिन्नं जगद्योनेरनन्तप्रसरं सितम् ।  
विच्छेदमकृतज्ञानामेति नानात्मना स्वयम् ॥ २२ ॥
</details>

<details><summary>मूलम्</summary>

यदच्छिन्नं जगद्योनेरनन्तप्रसरं सितम् ।  
विच्छेदमकृतज्ञानामेति नानात्मना स्वयम् ॥ २२ ॥
</details>
  

<details open><summary>विश्वास-प्रस्तुतिः</summary>

जगत्सूत्रं [^4] तु तद्विधि हेमसूत्रादिना तु वै ।  
षाड्गुण्यमभिमानं यद्धत्ते प्रतिसरात्मना ॥ २३ ॥
</details>

<details><summary>मूलम्</summary>

जगत्सूत्रं [^4] तु तद्विधि हेमसूत्रादिना तु वै ।  
षाड्गुण्यमभिमानं यद्धत्ते प्रतिसरात्मना ॥ २३ ॥
</details>
  

<details open><summary>विश्वास-प्रस्तुतिः</summary>

ज्ञानरागोपरक्तं च युक्तं कार्यैस्तु वीर्यजैः ।  
तैजसैरावृत्तं मन्त्रैर्बलेनावलितं परम् ॥ २४ ॥
</details>

<details><summary>मूलम्</summary>

ज्ञानरागोपरक्तं च युक्तं कार्यैस्तु वीर्यजैः ।  
तैजसैरावृत्तं मन्त्रैर्बलेनावलितं परम् ॥ २४ ॥
</details>
  

<details open><summary>विश्वास-प्रस्तुतिः</summary>

ऐश्वर्यमुपचारे तु सम्प्राप्ते शक्तितोऽव्ययम् ।  
एवं पवित्रकं तावत्परिज्ञातं न तत् प्रभोः ॥ २५ ॥
</details>

<details><summary>मूलम्</summary>

ऐश्वर्यमुपचारे तु सम्प्राप्ते शक्तितोऽव्ययम् ।  
एवं पवित्रकं तावत्परिज्ञातं न तत् प्रभोः ॥ २५ ॥
</details>
  

<details open><summary>विश्वास-प्रस्तुतिः</summary>

ब्रह्मण्यधिपतौ विष्णौ तदाकारे प्रतिष्ठिते ।  
भक्त्या च विधिवद्दत्तं ददाति भगवत्पदम् ॥ २६ ॥
</details>

<details><summary>मूलम्</summary>

ब्रह्मण्यधिपतौ विष्णौ तदाकारे प्रतिष्ठिते ।  
भक्त्या च विधिवद्दत्तं ददाति भगवत्पदम् ॥ २६ ॥
</details>
  

<details open><summary>विश्वास-प्रस्तुतिः</summary>

स्थूलस्य व्यतिरिक्तस्य व्यवहारपदस्थितैः ।  
पदार्थैः कल्पनीया च यथा तदवधारय ॥ २७ ॥
</details>

<details><summary>मूलम्</summary>

स्थूलस्य व्यतिरिक्तस्य व्यवहारपदस्थितैः ।  
पदार्थैः कल्पनीया च यथा तदवधारय ॥ २७ ॥
</details>
  

<details open><summary>विश्वास-प्रस्तुतिः</summary>

सूक्ष्मं दृढं सितं श्लक्ष्णं सूत्रं ब्रह्मप्रसूतया ।  
विनिर्मितं कुमार्या वा वृद्धया वा विनीतया ॥ २८ ॥
</details>

<details><summary>मूलम्</summary>

सूक्ष्मं दृढं सितं श्लक्ष्णं सूत्रं ब्रह्मप्रसूतया ।  
विनिर्मितं कुमार्या वा वृद्धया वा विनीतया ॥ २८ ॥
</details>
  

<details open><summary>विश्वास-प्रस्तुतिः</summary>

विशुधया विधवया सम्पादितमथापि वा ।  
यथालब्धं तु चादाय कुर्यादस्त्रविशोधितम् ॥ २९ ॥
</details>

<details><summary>मूलम्</summary>

विशुधया विधवया सम्पादितमथापि वा ।  
यथालब्धं तु चादाय कुर्यादस्त्रविशोधितम् ॥ २९ ॥
</details>
  

<details open><summary>विश्वास-प्रस्तुतिः</summary>

अवलोक्य स्मरन्मूलं विनिष्पाद्य चतुर्गुणम् ।  
चातुरात्म्यव्यपेक्षायामथवाष्टगुणं द्विज ॥ ३० ॥
</details>

<details><summary>मूलम्</summary>

अवलोक्य स्मरन्मूलं विनिष्पाद्य चतुर्गुणम् ।  
चातुरात्म्यव्यपेक्षायामथवाष्टगुणं द्विज ॥ ३० ॥
</details>
  

<details open><summary>विश्वास-प्रस्तुतिः</summary>

भगवन्मूर्तिभेदे तु भेदभिन्नोपलाङ्क्षतम् ।  
केशवादिष्वधिष्ठातृभावेन त्रिचतुर्गुणम् ॥ ३१ ॥
</details>

<details><summary>मूलम्</summary>

भगवन्मूर्तिभेदे तु भेदभिन्नोपलाङ्क्षतम् ।  
केशवादिष्वधिष्ठातृभावेन त्रिचतुर्गुणम् ॥ ३१ ॥
</details>
  

<details open><summary>विश्वास-प्रस्तुतिः</summary>

तन्तुभिर्विषमैविष्णोः राजस्य परिवजयेत् ।  
पावित्रिकी क्रिया यस्माद्विषमा सा न कस्यचित् ॥ ३२ ॥
</details>

<details><summary>मूलम्</summary>

तन्तुभिर्विषमैविष्णोः राजस्य परिवजयेत् ।  
पावित्रिकी क्रिया यस्माद्विषमा सा न कस्यचित् ॥ ३२ ॥
</details>
  

[[१५८]]

  

<details open><summary>विश्वास-प्रस्तुतिः</summary>

पावित्रकाणि कार्याणि तन्तुभिस्तैस्सुतानितैः ।  
मन्त्रास्त्रकुम्भयोः पूर्वं नानामन्त्रालयस्य च ॥ ३३ ॥
</details>

<details><summary>मूलम्</summary>

पावित्रकाणि कार्याणि तन्तुभिस्तैस्सुतानितैः ।  
मन्त्रास्त्रकुम्भयोः पूर्वं नानामन्त्रालयस्य च ॥ ३३ ॥
</details>
  

<details open><summary>विश्वास-प्रस्तुतिः</summary>

मण्डलाख्यप्रधानस्य तद्गतस्याखिलस्य च ।  
कर्णिकास्थस्य च विभाः केसरच्छदगस्य च ॥ ३४ ॥
</details>

<details><summary>मूलम्</summary>

मण्डलाख्यप्रधानस्य तद्गतस्याखिलस्य च ।  
कर्णिकास्थस्य च विभाः केसरच्छदगस्य च ॥ ३४ ॥
</details>
  

<details open><summary>विश्वास-प्रस्तुतिः</summary>

विभवव्यूहरूपस्य लाञ्छनास्त्रद्वयस्य [^5] च ।  
मूर्ध्नि कण्ठेंऽसयोः पुष्पपूजायामुपरि क्षितौ ॥ ३५ ॥
</details>

<details><summary>मूलम्</summary>

विभवव्यूहरूपस्य लाञ्छनास्त्रद्वयस्य [^5] च ।  
मूर्ध्नि कण्ठेंऽसयोः पुष्पपूजायामुपरि क्षितौ ॥ ३५ ॥
</details>
  

<details open><summary>विश्वास-प्रस्तुतिः</summary>

प्रमाणेन जगनाथप्रतिमायां चतुष्टयम् ।  
द्वयम् हि कुण्डानलयोश्शास्त्रपीठस्य च द्वयम् ॥ ३६ ॥
</details>

<details><summary>मूलम्</summary>

प्रमाणेन जगनाथप्रतिमायां चतुष्टयम् ।  
द्वयम् हि कुण्डानलयोश्शास्त्रपीठस्य च द्वयम् ॥ ३६ ॥
</details>
  

<details open><summary>विश्वास-प्रस्तुतिः</summary>

लिपेर्वाक्तत्वभूतस्य [^6] शब्दतत्त्वस्य च प्रभोः ।  
घण्टाक्षसूत्रपूर्वाणां क्रियाङ्गानां महात्मनाम् ॥ ३७ ॥
</details>

<details><summary>मूलम्</summary>

लिपेर्वाक्तत्वभूतस्य [^6] शब्दतत्त्वस्य च प्रभोः ।  
घण्टाक्षसूत्रपूर्वाणां क्रियाङ्गानां महात्मनाम् ॥ ३७ ॥
</details>
  

<details open><summary>विश्वास-प्रस्तुतिः</summary>

जायायां भक्तिनम्रायां रक्तायामर्चने हरेः ।  
सम्बन्धिनां च मित्राणां भगवद्धर्मसेविनाम् ॥ ३८ ॥
</details>

<details><summary>मूलम्</summary>

जायायां भक्तिनम्रायां रक्तायामर्चने हरेः ।  
सम्बन्धिनां च मित्राणां भगवद्धर्मसेविनाम् ॥ ३८ ॥
</details>
  

<details open><summary>विश्वास-प्रस्तुतिः</summary>

तदुत्तरसहायानां चातुरात्म्याभिलाषिणाम् ।  
भृत्यानां स्वानुकूलानां पुरुषोत्तमयाजिनाम् ॥ ३९ ॥
</details>

<details><summary>मूलम्</summary>

तदुत्तरसहायानां चातुरात्म्याभिलाषिणाम् ।  
भृत्यानां स्वानुकूलानां पुरुषोत्तमयाजिनाम् ॥ ३९ ॥
</details>
  

<details open><summary>विश्वास-प्रस्तुतिः</summary>

वृद्धये योषितां चैव पवित्रीकरणाय च ।  
पवित्रकरणं रम्यं रचनीयं यथाक्रमम् ॥ ४० ॥
</details>

<details><summary>मूलम्</summary>

वृद्धये योषितां चैव पवित्रीकरणाय च ।  
पवित्रकरणं रम्यं रचनीयं यथाक्रमम् ॥ ४० ॥
</details>
  

<details open><summary>विश्वास-प्रस्तुतिः</summary>

षडध्वपीठसंस्थस्य नानामन्त्रास्पदस्य च ।  
ज्ञानादिगुणभेदस्य चतुस्स्थानार्चनाय च ॥ ४१ ॥
</details>

<details><summary>मूलम्</summary>

षडध्वपीठसंस्थस्य नानामन्त्रास्पदस्य च ।  
ज्ञानादिगुणभेदस्य चतुस्स्थानार्चनाय च ॥ ४१ ॥
</details>
  

<details open><summary>विश्वास-प्रस्तुतिः</summary>

मुख्यमन्त्रस्य च विभोश्शतेनाष्ठाधिकेन च ।  
तन्तुना भूषणं कुर्यादर्धेनांशेन वाब्जज ॥ ४२ ॥
</details>

<details><summary>मूलम्</summary>

मुख्यमन्त्रस्य च विभोश्शतेनाष्ठाधिकेन च ।  
तन्तुना भूषणं कुर्यादर्धेनांशेन वाब्जज ॥ ४२ ॥
</details>
  

<details open><summary>विश्वास-प्रस्तुतिः</summary>

जपहोमादिका सङ्ख्या पूर्णा रिक्ता तदात्मना ।  
समीकरोति भक्तानां मन्त्राणामत एव हि ॥ ४३ ॥
</details>

<details><summary>मूलम्</summary>

जपहोमादिका सङ्ख्या पूर्णा रिक्ता तदात्मना ।  
समीकरोति भक्तानां मन्त्राणामत एव हि ॥ ४३ ॥
</details>
  

<details open><summary>विश्वास-प्रस्तुतिः</summary>

हेमसद्रत्नकर्पूरमालयक्षोदकुङ्कुमैः ।  
सर्वौषधिसमोपेतैस्त्वगेलादिविमिश्रितैः ॥ ४४ ॥
</details>

<details><summary>मूलम्</summary>

हेमसद्रत्नकर्पूरमालयक्षोदकुङ्कुमैः ।  
सर्वौषधिसमोपेतैस्त्वगेलादिविमिश्रितैः ॥ ४४ ॥
</details>
  

<details open><summary>विश्वास-प्रस्तुतिः</summary>

पावनैर्विविधैर्द्रव्यैर्निर्व्याजपिचुना सह ।  
कुर्यात्तद्गर्भरचनां सूत्रसङ्ख्यापलक्षिताम् ॥ ४५ ॥
</details>

<details><summary>मूलम्</summary>

पावनैर्विविधैर्द्रव्यैर्निर्व्याजपिचुना सह ।  
कुर्यात्तद्गर्भरचनां सूत्रसङ्ख्यापलक्षिताम् ॥ ४५ ॥
</details>
  

<details open><summary>विश्वास-प्रस्तुतिः</summary>

बीजपूरवदब्जाक्ष आर्द्रामलकशङ्खवत् [^7] ।  
तदन्तरालानि पुनस्त्वच्छिन्नेन तु तन्तुना ॥ ४६ ॥
</details>

<details><summary>मूलम्</summary>

बीजपूरवदब्जाक्ष आर्द्रामलकशङ्खवत् [^7] ।  
तदन्तरालानि पुनस्त्वच्छिन्नेन तु तन्तुना ॥ ४६ ॥
</details>
  

<details open><summary>विश्वास-प्रस्तुतिः</summary>

विभागप्रतिपत्त्यर्थं ग्रथनीयान्यदूरतः ।  
यथेच्छया ततोऽन्येषां याज्यानां परिकल्प्य च ॥ ४७ ॥
</details>

<details><summary>मूलम्</summary>

विभागप्रतिपत्त्यर्थं ग्रथनीयान्यदूरतः ।  
यथेच्छया ततोऽन्येषां याज्यानां परिकल्प्य च ॥ ४७ ॥
</details>
  

<details open><summary>विश्वास-प्रस्तुतिः</summary>

सूत्रभ्रमसमोपेतैर्गर्भैर्भूषणसञ्चयम् ।  
आराधकस्य च गुरोस्सगर्भं भूषणद्वयम् ॥ ४८ ॥
</details>

<details><summary>मूलम्</summary>

सूत्रभ्रमसमोपेतैर्गर्भैर्भूषणसञ्चयम् ।  
आराधकस्य च गुरोस्सगर्भं भूषणद्वयम् ॥ ४८ ॥
</details>
  

<details open><summary>विश्वास-प्रस्तुतिः</summary>

विहितं भगवन्मन्त्रन्यासात्तादात्म्यभावनात् ।  
अतोऽन्येषामगर्भं च रचनीयं पविक्रम् ॥ ४९ ॥
</details>

<details><summary>मूलम्</summary>

विहितं भगवन्मन्त्रन्यासात्तादात्म्यभावनात् ।  
अतोऽन्येषामगर्भं च रचनीयं पविक्रम् ॥ ४९ ॥
</details>
  

<details open><summary>विश्वास-प्रस्तुतिः</summary>

अन्तरालगतं गर्भं कुर्याद्बाह्लीकरञ्जितम् ।  
अलङ्कृत्य च सौवर्णैरुपरिष्टाच्च रूपकैः ॥ ५० ॥
</details>

<details><summary>मूलम्</summary>

अन्तरालगतं गर्भं कुर्याद्बाह्लीकरञ्जितम् ।  
अलङ्कृत्य च सौवर्णैरुपरिष्टाच्च रूपकैः ॥ ५० ॥
</details>
  

<details open><summary>विश्वास-प्रस्तुतिः</summary>

पत्रच्छेदसमुत्थैस्तु जातरूपमयैस्तु वा ।  
शङ्खचक्रगदापद्ममालाश्रीवत्सकौस्तुभैः [^8] ॥ ५१ ॥
</details>

<details><summary>मूलम्</summary>

पत्रच्छेदसमुत्थैस्तु जातरूपमयैस्तु वा ।  
शङ्खचक्रगदापद्ममालाश्रीवत्सकौस्तुभैः [^8] ॥ ५१ ॥
</details>
  

<details open><summary>विश्वास-प्रस्तुतिः</summary>

खगेशतालमुसलनन्दकज्याहलादिकैः [^9] ।  
मन्दारकुसुमाकारैः पारिजातद्रुमोपमैः ॥ ५२ ॥
</details>

<details><summary>मूलम्</summary>

खगेशतालमुसलनन्दकज्याहलादिकैः [^9] ।  
मन्दारकुसुमाकारैः पारिजातद्रुमोपमैः ॥ ५२ ॥
</details>
  

<details open><summary>विश्वास-प्रस्तुतिः</summary>

श्रीवृक्षाचलनागेन्द्रस्वस्तिकैश्चामरैर्घटैः ।  
वेद्यानलार्चिषाढ्या च व्यञ्जनैरातपत्रकैः ॥ ५३ ॥
</details>

<details><summary>मूलम्</summary>

श्रीवृक्षाचलनागेन्द्रस्वस्तिकैश्चामरैर्घटैः ।  
वेद्यानलार्चिषाढ्या च व्यञ्जनैरातपत्रकैः ॥ ५३ ॥
</details>
  

<details open><summary>विश्वास-प्रस्तुतिः</summary>

सरित्समुद्रवृषभभोगजालैस्तु सारसैः ।  
एकस्यैव बहूनां वा यथास्थानानुरूपतः ॥ ५४ ॥
</details>

<details><summary>मूलम्</summary>

सरित्समुद्रवृषभभोगजालैस्तु सारसैः ।  
एकस्यैव बहूनां वा यथास्थानानुरूपतः ॥ ५४ ॥
</details>
  

<details open><summary>विश्वास-प्रस्तुतिः</summary>

धातुजे पित्तले भाण्डे वस्त्रच्छन्ने निधाय च ।  
छादयेदुपरिष्टाच्च धूपितेनाहतेन च ॥ ५५ ॥
</details>

<details><summary>मूलम्</summary>

धातुजे पित्तले भाण्डे वस्त्रच्छन्ने निधाय च ।  
छादयेदुपरिष्टाच्च धूपितेनाहतेन च ॥ ५५ ॥
</details>
  

<details open><summary>विश्वास-प्रस्तुतिः</summary>

कृताह्निकोऽधिवासार्थं दशभ्यां प्रयतश्शुचिः ।  
देशिकेन्द्रद्वितीयस्तु कर्तार्घ्यकुसुमोद्यतः ॥ ५६ ॥
</details>

<details><summary>मूलम्</summary>

कृताह्निकोऽधिवासार्थं दशभ्यां प्रयतश्शुचिः ।  
देशिकेन्द्रद्वितीयस्तु कर्तार्घ्यकुसुमोद्यतः ॥ ५६ ॥
</details>
  

<details open><summary>विश्वास-प्रस्तुतिः</summary>

सह सद्ब्रह्मघोषेण स्तुतिमङ्गलपाठकैः ।  
शशाङ्कोदयवेलायां कृत्वा द्वार्स्थार्चनं विशन् ॥ ५७ ॥
</details>

<details><summary>मूलम्</summary>

सह सद्ब्रह्मघोषेण स्तुतिमङ्गलपाठकैः ।  
शशाङ्कोदयवेलायां कृत्वा द्वार्स्थार्चनं विशन् ॥ ५७ ॥
</details>
  

[[१५९]]

  

<details open><summary>विश्वास-प्रस्तुतिः</summary>

वैराजभुवनाकारं मण्डपं मण्डनाङ्कितम् ।  
उपविश्य यथान्यायमन्तर्यागान्तमारभेत् ॥ ५८ ॥
</details>

<details><summary>मूलम्</summary>

वैराजभुवनाकारं मण्डपं मण्डनाङ्कितम् ।  
उपविश्य यथान्यायमन्तर्यागान्तमारभेत् ॥ ५८ ॥
</details>
  

<details open><summary>विश्वास-प्रस्तुतिः</summary>

न्यासपूर्वमशेषं तु अर्घ्याम्बुपरिकल्पनम् ।  
गणेशाभ्यर्चनं कृत्वा निर्विघ्नफलसिद्धये ॥ ५९ ॥
</details>

<details><summary>मूलम्</summary>

न्यासपूर्वमशेषं तु अर्घ्याम्बुपरिकल्पनम् ।  
गणेशाभ्यर्चनं कृत्वा निर्विघ्नफलसिद्धये ॥ ५९ ॥
</details>
  

<details open><summary>विश्वास-प्रस्तुतिः</summary>

कल्पयेद्ब्रह्मकूर्चं तु शोधयेद्वसुधां ततः ।  
स्थापनं तोरणादीनामर्चनं कुण्डसंस्कृतिः ॥ ६० ॥
</details>

<details><summary>मूलम्</summary>

कल्पयेद्ब्रह्मकूर्चं तु शोधयेद्वसुधां ततः ।  
स्थापनं तोरणादीनामर्चनं कुण्डसंस्कृतिः ॥ ६० ॥
</details>
  

<details open><summary>विश्वास-प्रस्तुतिः</summary>

मन्त्रास्त्रकुम्भरचना तयोर्मन्त्रावतारणम् ।  
तदर्चनादिकं सर्वं कुर्याद्दीङ्क्षाविधेस्समम् ॥ ६१ ॥
</details>

<details><summary>मूलम्</summary>

मन्त्रास्त्रकुम्भरचना तयोर्मन्त्रावतारणम् ।  
तदर्चनादिकं सर्वं कुर्याद्दीङ्क्षाविधेस्समम् ॥ ६१ ॥
</details>
  

<details open><summary>विश्वास-प्रस्तुतिः</summary>

व्यापारमाचरेद्दिव्यं कुम्भकेन स्मरन् विभुम् ।  
नानिशं युज्यते यस्मात्तस्मादेषा प्रतिक्रिया ॥ ६२ ॥
</details>

<details><summary>मूलम्</summary>

व्यापारमाचरेद्दिव्यं कुम्भकेन स्मरन् विभुम् ।  
नानिशं युज्यते यस्मात्तस्मादेषा प्रतिक्रिया ॥ ६२ ॥
</details>
  

<details open><summary>विश्वास-प्रस्तुतिः</summary>

विभाव्या मन्त्रिणा कौम्भी आस्त्री रक्षार्थमेव हि ।  
ततोऽवतार्य भगवान् ? स्थण्डिलेऽभ्यर्च्य चासनम् ॥ ६३ ॥
</details>

<details><summary>मूलम्</summary>

विभाव्या मन्त्रिणा कौम्भी आस्त्री रक्षार्थमेव हि ।  
ततोऽवतार्य भगवान् ? स्थण्डिलेऽभ्यर्च्य चासनम् ॥ ६३ ॥
</details>
  

<details open><summary>विश्वास-प्रस्तुतिः</summary>

जपान्तमखलितं कृत्वा प्रयायाद्बिम्बसन्निधिम् ।  
अष्टाङ्गेन नमस्कृत्य [^10] दद्यादर्घ्यं तु मूर्धनि ॥ ६४ ॥
</details>

<details><summary>मूलम्</summary>

जपान्तमखलितं कृत्वा प्रयायाद्बिम्बसन्निधिम् ।  
अष्टाङ्गेन नमस्कृत्य [^10] दद्यादर्घ्यं तु मूर्धनि ॥ ६४ ॥
</details>
  

<details open><summary>विश्वास-प्रस्तुतिः</summary>

अनुलेपनसंयुक्तं ततः पुष्पाञ्जलिं शुभम् ।  
साङ्गं सावरणं भक्त्या धूपयेत् पुरुसोत्तमम् ॥ ६५ ॥
</details>

<details><summary>मूलम्</summary>

अनुलेपनसंयुक्तं ततः पुष्पाञ्जलिं शुभम् ।  
साङ्गं सावरणं भक्त्या धूपयेत् पुरुसोत्तमम् ॥ ६५ ॥
</details>
  

<details open><summary>विश्वास-प्रस्तुतिः</summary>

पुष्पपूजादिकं सर्वं मध्याह्ने यद्विनिर्मितम् ।  
अपास्यादाय शिरसा अभिवन्द्य समर्च्य च ॥ ६६ ॥
</details>

<details><summary>मूलम्</summary>

पुष्पपूजादिकं सर्वं मध्याह्ने यद्विनिर्मितम् ।  
अपास्यादाय शिरसा अभिवन्द्य समर्च्य च ॥ ६६ ॥
</details>
  

<details open><summary>विश्वास-प्रस्तुतिः</summary>

विष्वक्सेनस्य चास्त्रेण निर्मलीकृत्य वारिणा ।  
सपीठं भगवद्बिम्बं प्रासादं शोधयेत्ततः ॥ ६७ ॥
</details>

<details><summary>मूलम्</summary>

विष्वक्सेनस्य चास्त्रेण निर्मलीकृत्य वारिणा ।  
सपीठं भगवद्बिम्बं प्रासादं शोधयेत्ततः ॥ ६७ ॥
</details>
  

<details open><summary>विश्वास-प्रस्तुतिः</summary>

स्नापयेद्देवदेवेशं विथिदृष्टेन कर्मणा ।  
ब्रह्मकूर्चादिकैस्स्नानैर्मन्त्रादानप्रकल्पितैः ॥ ६८ ॥
</details>

<details><summary>मूलम्</summary>

स्नापयेद्देवदेवेशं विथिदृष्टेन कर्मणा ।  
ब्रह्मकूर्चादिकैस्स्नानैर्मन्त्रादानप्रकल्पितैः ॥ ६८ ॥
</details>
  

<details open><summary>विश्वास-प्रस्तुतिः</summary>

पदार्थसम्मितैश्शक्त्या यथावदधिवासितैः ।  
फलैरत्नादिकोपेतैः पूजयेद्विधिना ततः ॥ ६९ ॥
</details>

<details><summary>मूलम्</summary>

पदार्थसम्मितैश्शक्त्या यथावदधिवासितैः ।  
फलैरत्नादिकोपेतैः पूजयेद्विधिना ततः ॥ ६९ ॥
</details>
  

<details open><summary>विश्वास-प्रस्तुतिः</summary>

भक्त्या क्रमोपदिष्टैस्तु भोगः कृत्स्नैरकृत्रिमैः ।  
सर्वं कृत्वा प्रणामान्तं यायाद्धोमनिकेतनम् ॥ ७० ॥
</details>

<details><summary>मूलम्</summary>

भक्त्या क्रमोपदिष्टैस्तु भोगः कृत्स्नैरकृत्रिमैः ।  
सर्वं कृत्वा प्रणामान्तं यायाद्धोमनिकेतनम् ॥ ७० ॥
</details>
  

<details open><summary>विश्वास-प्रस्तुतिः</summary>

तत्रानलं च संस्कृस्य कुर्याद्वै मन्त्रतर्पणम् ।  
कलशस्थार्चबैम्बीयसंस्कृतेनाथ [^11] वह्निना ॥ ७१ ॥
</details>

<details><summary>मूलम्</summary>

तत्रानलं च संस्कृस्य कुर्याद्वै मन्त्रतर्पणम् ।  
कलशस्थार्चबैम्बीयसंस्कृतेनाथ [^11] वह्निना ॥ ७१ ॥
</details>
  

<details open><summary>विश्वास-प्रस्तुतिः</summary>

चरुं संश्रपयेच्चुल्यां हृदा क्षीराज्यतण्डुलैः ।  
समुद्धृत्याज्यपूतं तं विनिवेद्य यथाक्रमम् ॥ ७२ ॥
</details>

<details><summary>मूलम्</summary>

चरुं संश्रपयेच्चुल्यां हृदा क्षीराज्यतण्डुलैः ।  
समुद्धृत्याज्यपूतं तं विनिवेद्य यथाक्रमम् ॥ ७२ ॥
</details>
  

<details open><summary>विश्वास-प्रस्तुतिः</summary>

कलशस्थलवृत्तीनामेकांशं जुहुयात्ततः ।  
दद्यात्पूर्णाहुतिं पश्चाद्बलिभिस्सर्वमन्तरम् [^12] ॥ ७३ ॥
</details>

<details><summary>मूलम्</summary>

कलशस्थलवृत्तीनामेकांशं जुहुयात्ततः ।  
दद्यात्पूर्णाहुतिं पश्चाद्बलिभिस्सर्वमन्तरम् [^12] ॥ ७३ ॥
</details>
  

<details open><summary>विश्वास-प्रस्तुतिः</summary>

तर्पयित्वाम्बुसिक्ताभिः क्रमेण जुहुयात्ततः ।  
तद्वदाज्यं सुपूर्णं तं मुद्राबन्धादिकं तु वै ॥ ७४ ॥
</details>

<details><summary>मूलम्</summary>

तर्पयित्वाम्बुसिक्ताभिः क्रमेण जुहुयात्ततः ।  
तद्वदाज्यं सुपूर्णं तं मुद्राबन्धादिकं तु वै ॥ ७४ ॥
</details>
  

<details open><summary>विश्वास-प्रस्तुतिः</summary>

कृत्वा [^13] प्रणामपर्यन्तं स्थलस्थस्याग्रतो विभोः ।  
अस्त्रमन्त्रेण सम्प्रोक्ष्य कृत्स्नद्रव्यगणं ततः ॥ ७५ ॥
</details>

<details><summary>मूलम्</summary>

कृत्वा [^13] प्रणामपर्यन्तं स्थलस्थस्याग्रतो विभोः ।  
अस्त्रमन्त्रेण सम्प्रोक्ष्य कृत्स्नद्रव्यगणं ततः ॥ ७५ ॥
</details>
  

<details open><summary>विश्वास-प्रस्तुतिः</summary>

निवेश्य वायुदिग्भागे सर्वं सूत्रपुरस्सरम् ।  
सितवस्त्रान्वितेनैव त्वक्षेतेनैव वर्मणा ॥ ७६ ॥
</details>

<details><summary>मूलम्</summary>

निवेश्य वायुदिग्भागे सर्वं सूत्रपुरस्सरम् ।  
सितवस्त्रान्वितेनैव त्वक्षेतेनैव वर्मणा ॥ ७६ ॥
</details>
  

<details open><summary>विश्वास-प्रस्तुतिः</summary>

अर्चयित्वास्त्रमन्त्रेण स्थगयेत् कवचेन च ।  
बहिःपक्षसमोपेतं सर्वमिष्वष्टकं ततः ॥ ७७ ॥
</details>

<details><summary>मूलम्</summary>

अर्चयित्वास्त्रमन्त्रेण स्थगयेत् कवचेन च ।  
बहिःपक्षसमोपेतं सर्वमिष्वष्टकं ततः ॥ ७७ ॥
</details>
  

<details open><summary>विश्वास-प्रस्तुतिः</summary>

दिग्विदिक्ष्वस्त्रजप्तं तु दत्त्वाज्यमनलालये ।  
पञ्चरङ्गेण सूत्रेण दृढेन सुसितेन वा ॥ ७८ ॥
</details>

<details><summary>मूलम्</summary>

दिग्विदिक्ष्वस्त्रजप्तं तु दत्त्वाज्यमनलालये ।  
पञ्चरङ्गेण सूत्रेण दृढेन सुसितेन वा ॥ ७८ ॥
</details>
  

<details open><summary>विश्वास-प्रस्तुतिः</summary>

प्रदक्षिणचतुष्कं तु स्मरन् वर्म समापयेत् ।  
ग्रासादस्यान्तराद्बाह्याद्वेष्टयेत्तद्वदेव हि ॥ ७९ ॥
</details>

<details><summary>मूलम्</summary>

प्रदक्षिणचतुष्कं तु स्मरन् वर्म समापयेत् ।  
ग्रासादस्यान्तराद्बाह्याद्वेष्टयेत्तद्वदेव हि ॥ ७९ ॥
</details>
  

<details open><summary>विश्वास-प्रस्तुतिः</summary>

प्राङ्मुखस्त्वासनारूढो गुरुपाणिपरिच्युतम् ।  
ब्रह्मकूर्चं पिबेत् पश्चाच्चरुशेषं तु भक्षयेत् ॥ ८० ॥
</details>

<details><summary>मूलम्</summary>

प्राङ्मुखस्त्वासनारूढो गुरुपाणिपरिच्युतम् ।  
ब्रह्मकूर्चं पिबेत् पश्चाच्चरुशेषं तु भक्षयेत् ॥ ८० ॥
</details>
  

<details open><summary>विश्वास-प्रस्तुतिः</summary>

पिबेद्धॄदयसञ्जप्तं हेमरत्नकुशोदकम् ।  
अद्यात्तदनु ताम्बूलं दन्तकाष्ठसमन्वितम् ॥ ८१ ॥
</details>

<details><summary>मूलम्</summary>

पिबेद्धॄदयसञ्जप्तं हेमरत्नकुशोदकम् ।  
अद्यात्तदनु ताम्बूलं दन्तकाष्ठसमन्वितम् ॥ ८१ ॥
</details>
  

<details open><summary>विश्वास-प्रस्तुतिः</summary>

कुतपे कम्बलोपेते स्हित्वा च सकुशास्तरे ।  
जपेन्मन्त्रवरं साङ्गं पठन् स्तोत्रवरान् शुभान् ॥ ८२ ॥
</details>

<details><summary>मूलम्</summary>

कुतपे कम्बलोपेते स्हित्वा च सकुशास्तरे ।  
जपेन्मन्त्रवरं साङ्गं पठन् स्तोत्रवरान् शुभान् ॥ ८२ ॥
</details>
  

[[१६०]]

  

<details open><summary>विश्वास-प्रस्तुतिः</summary>

कथां सर्वेश्वरीं पुण्यां कुर्वन्निष्पाद्य मण्डलम् ।  
कर्मशेषं तदापाद्य भूषणानां यथोदितम् ॥ ८३ ॥
</details>

<details><summary>मूलम्</summary>

कथां सर्वेश्वरीं पुण्यां कुर्वन्निष्पाद्य मण्डलम् ।  
कर्मशेषं तदापाद्य भूषणानां यथोदितम् ॥ ८३ ॥
</details>
  

<details open><summary>विश्वास-प्रस्तुतिः</summary>

एकादश्यां प्रभाते तु स्नानपूर्वं तु पूजनम् ।  
सम्पूर्णाहुतिदानान्तं हुत्वा सम्यग्यथाविधि ॥ ८४ ॥
</details>

<details><summary>मूलम्</summary>

एकादश्यां प्रभाते तु स्नानपूर्वं तु पूजनम् ।  
सम्पूर्णाहुतिदानान्तं हुत्वा सम्यग्यथाविधि ॥ ८४ ॥
</details>
  

<details open><summary>विश्वास-प्रस्तुतिः</summary>

आसाद्य कलशोद्देशं विनिवेदनमाचरेत् ।  
ततो विशेषभोगानां प्रभोरामन्त्रणाय च ॥ ८५ ॥
</details>

<details><summary>मूलम्</summary>

आसाद्य कलशोद्देशं विनिवेदनमाचरेत् ।  
ततो विशेषभोगानां प्रभोरामन्त्रणाय च ॥ ८५ ॥
</details>
  

<details open><summary>विश्वास-प्रस्तुतिः</summary>

दन्तकाष्ठं सताम्बूलं मुखवासांसि दर्पणम् ।  
चन्दनादीनि गन्धानि जातिपूगफलानि च ॥ ८६ ॥
</details>

<details><summary>मूलम्</summary>

दन्तकाष्ठं सताम्बूलं मुखवासांसि दर्पणम् ।  
चन्दनादीनि गन्धानि जातिपूगफलानि च ॥ ८६ ॥
</details>
  

<details open><summary>विश्वास-प्रस्तुतिः</summary>

विनिवेश्य निधायाग्रे दक्षिणेऽथ जगत् प्रभोः ।  
गुग्गुलं मृष्टधूपं च प्रकाशं ताम्रपात्रगम् ॥ ८७ ॥
</details>

<details><summary>मूलम्</summary>

विनिवेश्य निधायाग्रे दक्षिणेऽथ जगत् प्रभोः ।  
गुग्गुलं मृष्टधूपं च प्रकाशं ताम्रपात्रगम् ॥ ८७ ॥
</details>
  

<details open><summary>विश्वास-प्रस्तुतिः</summary>

दृक्प्रभामण्डनं [^14] चैव हेमसूत्रं सकङ्कणम् ।  
मध्वाज्यपूरिते पात्रे तैजसे रोचनाञ्जनम् ॥ ८८ ॥
</details>

<details><summary>मूलम्</summary>

दृक्प्रभामण्डनं [^14] चैव हेमसूत्रं सकङ्कणम् ।  
मध्वाज्यपूरिते पात्रे तैजसे रोचनाञ्जनम् ॥ ८८ ॥
</details>
  

<details open><summary>विश्वास-प्रस्तुतिः</summary>

रसषट्कं महामूर्तेर्नेत्रवस्त्रे सितारुणे ।  
पश्चिमेऽथ विभोर्दद्यात् पुण्यनद्युदकं तथा ॥ ८९ ॥
</details>

<details><summary>मूलम्</summary>

रसषट्कं महामूर्तेर्नेत्रवस्त्रे सितारुणे ।  
पश्चिमेऽथ विभोर्दद्यात् पुण्यनद्युदकं तथा ॥ ८९ ॥
</details>
  

<details open><summary>विश्वास-प्रस्तुतिः</summary>

तीर्थतोयान्नभोगार्थं नगमृत् [^15] श्रीफलादि यत् ।  
शाड्वलं नीलदर्भांश्च [^16] ताम्रपात्रे तु वायसे ॥ ९० ॥
</details>

<details><summary>मूलम्</summary>

तीर्थतोयान्नभोगार्थं नगमृत् [^15] श्रीफलादि यत् ।  
शाड्वलं नीलदर्भांश्च [^16] ताम्रपात्रे तु वायसे ॥ ९० ॥
</details>
  

<details open><summary>विश्वास-प्रस्तुतिः</summary>

उत्तरेऽथ विभोर्दद्याद्देवदेवस्य पुष्कर ।  
माल्यान्योपधयस्सप्त बीजानि च फलानि च ॥ ९१ ॥
</details>

<details><summary>मूलम्</summary>

उत्तरेऽथ विभोर्दद्याद्देवदेवस्य पुष्कर ।  
माल्यान्योपधयस्सप्त बीजानि च फलानि च ॥ ९१ ॥
</details>
  

<details open><summary>विश्वास-प्रस्तुतिः</summary>

तिलतण्डुलपात्राणि क्षीरं दधिरसं घृतम् ।  
गन्धबृन्दत्वगेलाद्यं घातवो गैरिकादयः ॥ ९२ ॥
</details>

<details><summary>मूलम्</summary>

तिलतण्डुलपात्राणि क्षीरं दधिरसं घृतम् ।  
गन्धबृन्दत्वगेलाद्यं घातवो गैरिकादयः ॥ ९२ ॥
</details>
  

<details open><summary>विश्वास-प्रस्तुतिः</summary>

सफलं नारिकेलं च विकारस्त्वैक्षवोऽखिलः ।  
सराजते कांस्यपात्रे सम्भवे सति प्रद्मज ॥ ९३ ॥
</details>

<details><summary>मूलम्</summary>

सफलं नारिकेलं च विकारस्त्वैक्षवोऽखिलः ।  
सराजते कांस्यपात्रे सम्भवे सति प्रद्मज ॥ ९३ ॥
</details>
  

<details open><summary>विश्वास-प्रस्तुतिः</summary>

यज्ञपर्णपुटे वापि विनिवेद्यमसम्भवे ।  
सकुशोदकमन्येषां ताम्बूलं दन्तधावनम् ॥ ९४ ॥
</details>

<details><summary>मूलम्</summary>

यज्ञपर्णपुटे वापि विनिवेद्यमसम्भवे ।  
सकुशोदकमन्येषां ताम्बूलं दन्तधावनम् ॥ ९४ ॥
</details>
  

<details open><summary>विश्वास-प्रस्तुतिः</summary>

सितानि सोत्तरीयाणि उपवीतानि चन्दनम् ।  
कुङ्कुमागुरुकर्पूरश्रीखण्डैरधिवासितम् ॥ ९५ ॥
</details>

<details><summary>मूलम्</summary>

सितानि सोत्तरीयाणि उपवीतानि चन्दनम् ।  
कुङ्कुमागुरुकर्पूरश्रीखण्डैरधिवासितम् ॥ ९५ ॥
</details>
  

<details open><summary>विश्वास-प्रस्तुतिः</summary>

चतुस्स्थानावतीर्णस्य दद्याद्गन्धपवित्रकम् ।  
ततोऽर्घ्यपुष्पधूपं च मुद्राबन्धं समाचरेत् ॥ ९६ ॥
</details>

<details><summary>मूलम्</summary>

चतुस्स्थानावतीर्णस्य दद्याद्गन्धपवित्रकम् ।  
ततोऽर्घ्यपुष्पधूपं च मुद्राबन्धं समाचरेत् ॥ ९६ ॥
</details>
  

<details open><summary>विश्वास-प्रस्तुतिः</summary>

आदिमध्यावसाने तु सम्यगच्छिद्रशान्तये ।  
जपेन्मन्त्रवरं साङ्गं पश्चाद्बद्धाञ्जलिः पठेत् ॥ ९७ ॥
</details>

<details><summary>मूलम्</summary>

आदिमध्यावसाने तु सम्यगच्छिद्रशान्तये ।  
जपेन्मन्त्रवरं साङ्गं पश्चाद्बद्धाञ्जलिः पठेत् ॥ ९७ ॥
</details>
  

<details open><summary>विश्वास-प्रस्तुतिः</summary>

प्रणवद्विद्ययाद्यं ? तु स्तोत्रमन्त्रं निवेदयेत् ।  
सर्वमन्त्रमयानन्त नित्यसन्निहिताव्यय ॥ ९८ ॥
</details>

<details><summary>मूलम्</summary>

प्रणवद्विद्ययाद्यं ? तु स्तोत्रमन्त्रं निवेदयेत् ।  
सर्वमन्त्रमयानन्त नित्यसन्निहिताव्यय ॥ ९८ ॥
</details>
  

<details open><summary>विश्वास-प्रस्तुतिः</summary>

गुणप्रधान योगेश भावनाभोगविग्रह ।  
नारायण परं ब्रह्म प्राणेश चतुराकृते [^17] ॥ ९९ ॥
</details>

<details><summary>मूलम्</summary>

गुणप्रधान योगेश भावनाभोगविग्रह ।  
नारायण परं ब्रह्म प्राणेश चतुराकृते [^17] ॥ ९९ ॥
</details>
  

<details open><summary>विश्वास-प्रस्तुतिः</summary>

सर्वगाच्युत सन्मूर्ते सर्वज्ञ पुरुषोत्तम ।  
अस्मात्काललवाद्यावद्विसर्जनदिनावधि ॥ १०० ॥
</details>

<details><summary>मूलम्</summary>

सर्वगाच्युत सन्मूर्ते सर्वज्ञ पुरुषोत्तम ।  
अस्मात्काललवाद्यावद्विसर्जनदिनावधि ॥ १०० ॥
</details>
  

<details open><summary>विश्वास-प्रस्तुतिः</summary>

नानामन्त्रगणोपेतस्सन्निधिं भज मे प्रभो ।  
देवबिम्बे तु तन्मूर्तौ कलशे मण्डलक्षितौ ॥ १०१ ॥
</details>

<details><summary>मूलम्</summary>

नानामन्त्रगणोपेतस्सन्निधिं भज मे प्रभो ।  
देवबिम्बे तु तन्मूर्तौ कलशे मण्डलक्षितौ ॥ १०१ ॥
</details>
  

<details open><summary>विश्वास-प्रस्तुतिः</summary>

सङ्ख्यासूत्रेऽक्षसूत्रे च पावके गुरुविग्रहे ।  
घण्टायां शास्त्रपीठे च यागोपकरणेषु च ॥ १०२ ॥
</details>

<details><summary>मूलम्</summary>

सङ्ख्यासूत्रेऽक्षसूत्रे च पावके गुरुविग्रहे ।  
घण्टायां शास्त्रपीठे च यागोपकरणेषु च ॥ १०२ ॥
</details>
  

<details open><summary>विश्वास-प्रस्तुतिः</summary>

स्रुक् स्रुवाद्येष्वशेषेषु एकान्ति * * * * * ? ।  
विष्णुपार्षदभेदेषु जन्मकर्मरतेषु [^18] च ॥ १०३ ॥
</details>

<details><summary>मूलम्</summary>

स्रुक् स्रुवाद्येष्वशेषेषु एकान्ति * * * * * ? ।  
विष्णुपार्षदभेदेषु जन्मकर्मरतेषु [^18] च ॥ १०३ ॥
</details>
  

<details open><summary>विश्वास-प्रस्तुतिः</summary>

श्रद्धापूतेषु दक्षेषु त्वदेकशरणे * * ? ।  
तीतवात्सरीयाणां स्नानादीनां हि कर्मणाम् ॥ १०४ ॥
</details>

<details><summary>मूलम्</summary>

श्रद्धापूतेषु दक्षेषु त्वदेकशरणे * * ? ।  
तीतवात्सरीयाणां स्नानादीनां हि कर्मणाम् ॥ १०४ ॥
</details>
  

<details open><summary>विश्वास-प्रस्तुतिः</summary>

नैमित्तिकानां नित्यानामपूर्ण * * * ? तये ।  
त्वत्प्रीतये * * * * * ? द्य निर्वर्तयाम्यहम् ॥ १०५ ॥
</details>

<details><summary>मूलम्</summary>

नैमित्तिकानां नित्यानामपूर्ण * * * ? तये ।  
त्वत्प्रीतये * * * * * ? द्य निर्वर्तयाम्यहम् ॥ १०५ ॥
</details>
  

<details open><summary>विश्वास-प्रस्तुतिः</summary>

पावित्रकं विधानं च सर्वकर्म * * * * ? ।  
अतोयं मुखवा * * * * * * * * ? र्चितम् ॥ १०६ ॥
</details>

<details><summary>मूलम्</summary>

पावित्रकं विधानं च सर्वकर्म * * * * ? ।  
अतोयं मुखवा * * * * * * * * ? र्चितम् ॥ १०६ ॥
</details>
  

<details open><summary>विश्वास-प्रस्तुतिः</summary>

होमान्तमधिवासीयं [^19] कुरु सर्वं ? * * * * त्मसात् ।  
त्वामय * * * * * * ? पतीते तु जागरे ॥ १०७ ॥
</details>

<details><summary>मूलम्</summary>

होमान्तमधिवासीयं [^19] कुरु सर्वं ? * * * * त्मसात् ।  
त्वामय * * * * * * ? पतीते तु जागरे ॥ १०७ ॥
</details>
  

[[१६१]]

  

<details open><summary>विश्वास-प्रस्तुतिः</summary>

यथावद्ब्रह्मसूत्रान्तैभागैर्भोगापवर्गद ।  
विज्ञप्तो सीह [^20] भगवन् वेत्सि सर्वं हृदि स्थितम् ॥ १०८ ॥
</details>

<details><summary>मूलम्</summary>

यथावद्ब्रह्मसूत्रान्तैभागैर्भोगापवर्गद ।  
विज्ञप्तो सीह [^20] भगवन् वेत्सि सर्वं हृदि स्थितम् ॥ १०८ ॥
</details>
  

<details open><summary>विश्वास-प्रस्तुतिः</summary>

भक्तस्य मम वात्सल्यात् प्रातः कार्यस्त्वनुग्रहः ।  
एवं निमन्त्रयित्वाजमष्टाङ्गेन नमेत् क्षितौ ॥ १०९ ॥
</details>

<details><summary>मूलम्</summary>

भक्तस्य मम वात्सल्यात् प्रातः कार्यस्त्वनुग्रहः ।  
एवं निमन्त्रयित्वाजमष्टाङ्गेन नमेत् क्षितौ ॥ १०९ ॥
</details>
  

<details open><summary>विश्वास-प्रस्तुतिः</summary>

चतुःप्रदक्षिणीकृत्य हृदि मन्त्रमनुस्मरन् ।  
गीतनृत्तादिकैः स्तोत्रैर्वेदपाठसमन्वितैः ॥ ११० ॥
</details>

<details><summary>मूलम्</summary>

चतुःप्रदक्षिणीकृत्य हृदि मन्त्रमनुस्मरन् ।  
गीतनृत्तादिकैः स्तोत्रैर्वेदपाठसमन्वितैः ॥ ११० ॥
</details>
  

<details open><summary>विश्वास-प्रस्तुतिः</summary>

जयशब्दसमेतैस्तु जागरेण नयेन्निशाम् ।  
स्नात्वा ब्राह्ममुहूर्तेऽथ कृतकौतुकमङ्गलः ॥ १११ ॥
</details>

<details><summary>मूलम्</summary>

जयशब्दसमेतैस्तु जागरेण नयेन्निशाम् ।  
स्नात्वा ब्राह्ममुहूर्तेऽथ कृतकौतुकमङ्गलः ॥ १११ ॥
</details>
  

<details open><summary>विश्वास-प्रस्तुतिः</summary>

महता विभवेन प्राक् द्वारयागं समाचरेत् ।  
यथावद्भगवद्यागं कुर्यात्तदनु पौष्कर ॥ ११२ ॥
</details>

<details><summary>मूलम्</summary>

महता विभवेन प्राक् द्वारयागं समाचरेत् ।  
यथावद्भगवद्यागं कुर्यात्तदनु पौष्कर ॥ ११२ ॥
</details>
  

<details open><summary>विश्वास-प्रस्तुतिः</summary>

सांस्पर्शिकैरासनाद्यैर्विविधैरौपचारिकैः [^21] ।  
हृदयङ्गमसञ्ज्ञैस्तु बहुभेदविनिर्मितैः ॥ ११३ ॥
</details>

<details><summary>मूलम्</summary>

सांस्पर्शिकैरासनाद्यैर्विविधैरौपचारिकैः [^21] ।  
हृदयङ्गमसञ्ज्ञैस्तु बहुभेदविनिर्मितैः ॥ ११३ ॥
</details>
  

<details open><summary>विश्वास-प्रस्तुतिः</summary>

भक्ष्यैर्भोज्यैस्तथा लेह्यैश्चोष्यैर्नानाविधैरपि ।  
षडृतुप्रभवैस्सर्वैश्शाकैर्मूलैः फलैश्शुभैः ॥ ११४ ॥
</details>

<details><summary>मूलम्</summary>

भक्ष्यैर्भोज्यैस्तथा लेह्यैश्चोष्यैर्नानाविधैरपि ।  
षडृतुप्रभवैस्सर्वैश्शाकैर्मूलैः फलैश्शुभैः ॥ ११४ ॥
</details>
  

<details open><summary>विश्वास-प्रस्तुतिः</summary>

पावनैः पावकस्विन्नैरुपदंशादिकान्वितैः ।  
गोसम्भवैस्स्थिरैः कांस्यपात्रैर्मध्वाज्यपूरितैः ॥ ११५ ॥
</details>

<details><summary>मूलम्</summary>

पावनैः पावकस्विन्नैरुपदंशादिकान्वितैः ।  
गोसम्भवैस्स्थिरैः कांस्यपात्रैर्मध्वाज्यपूरितैः ॥ ११५ ॥
</details>
  

<details open><summary>विश्वास-प्रस्तुतिः</summary>

रसालक्षीरसम्पूर्णैर्दिक्स्थितैस्तु समुद्रवत् ।  
मात्रावित्तैस्सताम्बूलैरन्तर्मानैर्यथोचितैः ॥ ११६ ॥
</details>

<details><summary>मूलम्</summary>

रसालक्षीरसम्पूर्णैर्दिक्स्थितैस्तु समुद्रवत् ।  
मात्रावित्तैस्सताम्बूलैरन्तर्मानैर्यथोचितैः ॥ ११६ ॥
</details>
  

<details open><summary>विश्वास-प्रस्तुतिः</summary>

वरशय्यासमेतैस्तु पावनैरात्मवल्लभैः ।  
स्वदेशपरदेशोत्थैः क्रीडाभोगैरकृत्रिमैः ॥ ११७ ॥
</details>

<details><summary>मूलम्</summary>

वरशय्यासमेतैस्तु पावनैरात्मवल्लभैः ।  
स्वदेशपरदेशोत्थैः क्रीडाभोगैरकृत्रिमैः ॥ ११७ ॥
</details>
  

<details open><summary>विश्वास-प्रस्तुतिः</summary>

जातरूपमयैः पात्रैर्गन्धमाल्याद्यलङ्कृतैः ।  
जपमुद्रावसानान्तमेवं मण्डलसन्निधौ ॥ ११८ ॥
</details>

<details><summary>मूलम्</summary>

जातरूपमयैः पात्रैर्गन्धमाल्याद्यलङ्कृतैः ।  
जपमुद्रावसानान्तमेवं मण्डलसन्निधौ ॥ ११८ ॥
</details>
  

<details open><summary>विश्वास-प्रस्तुतिः</summary>

कृत्वा तु भगवद्यागं विशेषाद्देवमन्दिरे ।  
अथ भूषणपात्रं तु आदायोद्घाट्य पूज्य च ॥ ११९ ॥
</details>

<details><summary>मूलम्</summary>

कृत्वा तु भगवद्यागं विशेषाद्देवमन्दिरे ।  
अथ भूषणपात्रं तु आदायोद्घाट्य पूज्य च ॥ ११९ ॥
</details>
  

<details open><summary>विश्वास-प्रस्तुतिः</summary>

पवित्रकं समादाय यायात्कलशसन्निधिम् ।  
आराधनाङ्गनिचयमव्यक्त तात्त्विकं हि यत् ॥ १२० ॥
</details>

<details><summary>मूलम्</summary>

पवित्रकं समादाय यायात्कलशसन्निधिम् ।  
आराधनाङ्गनिचयमव्यक्त तात्त्विकं हि यत् ॥ १२० ॥
</details>
  

<details open><summary>विश्वास-प्रस्तुतिः</summary>

तृतीयमुभयात्मं वै अध्यात्मादित्रयं तथा ।  
अनुसन्धाय वै तस्मिन् संस्मरन् हृदयाद्धिया ॥ १२१ ॥
</details>

<details><summary>मूलम्</summary>

तृतीयमुभयात्मं वै अध्यात्मादित्रयं तथा ।  
अनुसन्धाय वै तस्मिन् संस्मरन् हृदयाद्धिया ॥ १२१ ॥
</details>
  

<details open><summary>विश्वास-प्रस्तुतिः</summary>

तत्राष्टाष्टकसङ्ख्यं तु अव्यक्तं भोगसङ्ग्रहम् ।  
मन्त्रमुद्रासमूहं तु तात्त्विकं परिकीर्तितम् ॥ १२२ ॥
</details>

<details><summary>मूलम्</summary>

तत्राष्टाष्टकसङ्ख्यं तु अव्यक्तं भोगसङ्ग्रहम् ।  
मन्त्रमुद्रासमूहं तु तात्त्विकं परिकीर्तितम् ॥ १२२ ॥
</details>
  

<details open><summary>विश्वास-प्रस्तुतिः</summary>

स्वाध्यायगीतवाद्यानि व्रतानि नियमानि च ।  
दानान्युत्सवपूर्वाणि नानानैमित्तिकानि च ॥ १२३ ॥
</details>

<details><summary>मूलम्</summary>

स्वाध्यायगीतवाद्यानि व्रतानि नियमानि च ।  
दानान्युत्सवपूर्वाणि नानानैमित्तिकानि च ॥ १२३ ॥
</details>
  

<details open><summary>विश्वास-प्रस्तुतिः</summary>

एतान्युभयरूपाणि पुरुषार्थप्रदानि च ।  
प्रीतिदानि जगद्योनौ मन्त्रमूर्तौ जनार्दने ॥ १२४ ॥
</details>

<details><summary>मूलम्</summary>

एतान्युभयरूपाणि पुरुषार्थप्रदानि च ।  
प्रीतिदानि जगद्योनौ मन्त्रमूर्तौ जनार्दने ॥ १२४ ॥
</details>
  

<details open><summary>विश्वास-प्रस्तुतिः</summary>

भास्वरं [^22] चिन्मयं शुद्धं यदेषां रूपमक्षयम् ।  
तद्गर्भेष्वनुसन्धेयं सूक्ष्मं तदनु पौष्कर ॥ १२५ ॥
</details>

<details><summary>मूलम्</summary>

भास्वरं [^22] चिन्मयं शुद्धं यदेषां रूपमक्षयम् ।  
तद्गर्भेष्वनुसन्धेयं सूक्ष्मं तदनु पौष्कर ॥ १२५ ॥
</details>
  

<details open><summary>विश्वास-प्रस्तुतिः</summary>

सूर्येन्दुवह्निसङ्काशमियत्तापरिकल्पितम् ।  
तद्ग्रन्थिगणदेशेषु भावनीयं महामते ॥ १२६ ॥
</details>

<details><summary>मूलम्</summary>

सूर्येन्दुवह्निसङ्काशमियत्तापरिकल्पितम् ।  
तद्ग्रन्थिगणदेशेषु भावनीयं महामते ॥ १२६ ॥
</details>
  

<details open><summary>विश्वास-प्रस्तुतिः</summary>

सुस्थूलं व्यावहार्यं च तृतीयं सार्वलौकिकम् ।  
तत्तन्तुनिचयोद्देशे [^23] भावनीयं सदैव हि ॥ १२७ ॥
</details>

<details><summary>मूलम्</summary>

सुस्थूलं व्यावहार्यं च तृतीयं सार्वलौकिकम् ।  
तत्तन्तुनिचयोद्देशे [^23] भावनीयं सदैव हि ॥ १२७ ॥
</details>
  

<details open><summary>विश्वास-प्रस्तुतिः</summary>

एवमाध्यात्मिकीं व्याप्तिं लक्षयित्वा तु पौष्कर ।  
चिन्तयेदधिदेवाख्यां व्याप्तिं मान्त्रीमनश्चरीम् ॥ १२८ ॥
</details>

<details><summary>मूलम्</summary>

एवमाध्यात्मिकीं व्याप्तिं लक्षयित्वा तु पौष्कर ।  
चिन्तयेदधिदेवाख्यां व्याप्तिं मान्त्रीमनश्चरीम् ॥ १२८ ॥
</details>
  

<details open><summary>विश्वास-प्रस्तुतिः</summary>

चतुर्णामविनाभावि यद्रूपममृतोपमम् ।  
नानाभासगणाकीर्णं [^24] मूर्तामूर्तमनश्वरम् ॥ १२९ ॥
</details>

<details><summary>मूलम्</summary>

चतुर्णामविनाभावि यद्रूपममृतोपमम् ।  
नानाभासगणाकीर्णं [^24] मूर्तामूर्तमनश्वरम् ॥ १२९ ॥
</details>
  

<details open><summary>विश्वास-प्रस्तुतिः</summary>

किरीटमालाश्रीवत्सकौस्तुभानां महामते ।  
सन्निधिं भावयेन्नित्यमधिदेवात्मना त्रयम् ॥ १३० ॥
</details>

<details><summary>मूलम्</summary>

किरीटमालाश्रीवत्सकौस्तुभानां महामते ।  
सन्निधिं भावयेन्नित्यमधिदेवात्मना त्रयम् ॥ १३० ॥
</details>
  

<details open><summary>विश्वास-प्रस्तुतिः</summary>

पृथ्य्वप्तेजोऽनिलाकाशपञ्चानां समु * * ? यत् ।  
रमणीयं शुभं रूपं भक्तानां परितोषकृत् ॥ १३१ ॥
</details>

<details><summary>मूलम्</summary>

पृथ्य्वप्तेजोऽनिलाकाशपञ्चानां समु * * ? यत् ।  
रमणीयं शुभं रूपं भक्तानां परितोषकृत् ॥ १३१ ॥
</details>
  

<details open><summary>विश्वास-प्रस्तुतिः</summary>

तस्य? चाधिभूतत्वं मन्तव्यं योजनावधौ ।  
ध्यात्वैवं मूलमन्त्रान्त? समुदीर्याब्जसम्भव ॥ १३२ ॥
</details>

<details><summary>मूलम्</summary>

तस्य? चाधिभूतत्वं मन्तव्यं योजनावधौ ।  
ध्यात्वैवं मूलमन्त्रान्त? समुदीर्याब्जसम्भव ॥ १३२ ॥
</details>
  

[[१६२]]

  

<details open><summary>विश्वास-प्रस्तुतिः</summary>

प्रणवालङ्कृतं मन्त्रं तमुद्यतकरः पठेत् ।  
त्वत्प्राप्तिसाधनं देव ज्ञानं यदमलं परम् ॥ १३३ ॥
</details>

<details><summary>मूलम्</summary>

प्रणवालङ्कृतं मन्त्रं तमुद्यतकरः पठेत् ।  
त्वत्प्राप्तिसाधनं देव ज्ञानं यदमलं परम् ॥ १३३ ॥
</details>
  

<details open><summary>विश्वास-प्रस्तुतिः</summary>

भक्तिश्रद्धासमोपेता सत्क्रिया त्वत्प्रकाशिकी ।  
अखण्डसिद्धये तस्याह्युपायः कथितस्त्वया ॥ १३४ ॥
</details>

<details><summary>मूलम्</summary>

भक्तिश्रद्धासमोपेता सत्क्रिया त्वत्प्रकाशिकी ।  
अखण्डसिद्धये तस्याह्युपायः कथितस्त्वया ॥ १३४ ॥
</details>
  

<details open><summary>विश्वास-प्रस्तुतिः</summary>

ज्ञानकर्मप्रसक्तानां भक्तानां भावितात्मनाम् ।  
पवित्राख्यं यथाशक्त्या त्वत्प्रसादान्मया कृतम् ॥ १३५ ॥
</details>

<details><summary>मूलम्</summary>

ज्ञानकर्मप्रसक्तानां भक्तानां भावितात्मनाम् ।  
पवित्राख्यं यथाशक्त्या त्वत्प्रसादान्मया कृतम् ॥ १३५ ॥
</details>
  

<details open><summary>विश्वास-प्रस्तुतिः</summary>

यथोचितमिदानीं तां ध्यायस्व परमेश्वरीम् ।  
तस्माच्छुभतरं कर्म विज्ञानममलं हि यत् ॥ १३६ ॥
</details>

<details><summary>मूलम्</summary>

यथोचितमिदानीं तां ध्यायस्व परमेश्वरीम् ।  
तस्माच्छुभतरं कर्म विज्ञानममलं हि यत् ॥ १३६ ॥
</details>
  

<details open><summary>विश्वास-प्रस्तुतिः</summary>

विध्यन्तरं मन्त्रगणाद् द्रव्यसङ्घस्त्वमेव हि ।  
प्राप्तिः पूरयिता पूर्णमपुर्णानां [^25] हि कर्मणाम् ॥ १३७ ॥
</details>

<details><summary>मूलम्</summary>

विध्यन्तरं मन्त्रगणाद् द्रव्यसङ्घस्त्वमेव हि ।  
प्राप्तिः पूरयिता पूर्णमपुर्णानां [^25] हि कर्मणाम् ॥ १३७ ॥
</details>
  

<details open><summary>विश्वास-प्रस्तुतिः</summary>

तथ्येनानेन भगवन् भवभङ्गार्दितस्य च ।  
अशठस्य [^26] क्रियाकाण्डमखण्डं सर्वमस्तु ते ॥ १३८ ॥
</details>

<details><summary>मूलम्</summary>

तथ्येनानेन भगवन् भवभङ्गार्दितस्य च ।  
अशठस्य [^26] क्रियाकाण्डमखण्डं सर्वमस्तु ते ॥ १३८ ॥
</details>
  

<details open><summary>विश्वास-प्रस्तुतिः</summary>

विज्ञप्तोऽसीह भगवम् अर्थिता मे परा त्वयि ।  
विना त्वत्परितोषेण सम्यक् ज्ञानप्रदेन च ॥ १३९ ॥
</details>

<details><summary>मूलम्</summary>

विज्ञप्तोऽसीह भगवम् अर्थिता मे परा त्वयि ।  
विना त्वत्परितोषेण सम्यक् ज्ञानप्रदेन च ॥ १३९ ॥
</details>
  

<details open><summary>विश्वास-प्रस्तुतिः</summary>

आपत्काले तु सम्प्राप्ते बुद्धिपूर्वं [^27] मयाच्युत ।  
न सन्त्याज्यं क्रियाज्ञानं त्वं सर्वं वेत्सि तत्त्वतः ॥ १४० ॥
</details>

<details><summary>मूलम्</summary>

आपत्काले तु सम्प्राप्ते बुद्धिपूर्वं [^27] मयाच्युत ।  
न सन्त्याज्यं क्रियाज्ञानं त्वं सर्वं वेत्सि तत्त्वतः ॥ १४० ॥
</details>
  

<details open><summary>विश्वास-प्रस्तुतिः</summary>

यथाकालं यथावच्च भोगैर्देव यथोचितैः ।  
नार्चितोऽसि यथा सम्यक् खेदश्चेतसि तेन मे ॥ १४१ ॥
</details>

<details><summary>मूलम्</summary>

यथाकालं यथावच्च भोगैर्देव यथोचितैः ।  
नार्चितोऽसि यथा सम्यक् खेदश्चेतसि तेन मे ॥ १४१ ॥
</details>
  

<details open><summary>विश्वास-प्रस्तुतिः</summary>

पूजनं भोगसम्भोगैराज्यदोहैस्तु तर्पणम् ।  
त्वय्येतत्कृतकृत्यानां न किञ्चिदुपयुज्यते ॥ १४२ ॥
</details>

<details><summary>मूलम्</summary>

पूजनं भोगसम्भोगैराज्यदोहैस्तु तर्पणम् ।  
त्वय्येतत्कृतकृत्यानां न किञ्चिदुपयुज्यते ॥ १४२ ॥
</details>
  

<details open><summary>विश्वास-प्रस्तुतिः</summary>

सुक्षेत्रवापितं ह्येतदखिलार्थस्य मेऽखिलम् ।  
फलिष्यत्यमृतत्वेन ज्ञात्वैवं हि पुरा मया ॥ १४३ ॥
</details>

<details><summary>मूलम्</summary>

सुक्षेत्रवापितं ह्येतदखिलार्थस्य मेऽखिलम् ।  
फलिष्यत्यमृतत्वेन ज्ञात्वैवं हि पुरा मया ॥ १४३ ॥
</details>
  

<details open><summary>विश्वास-प्रस्तुतिः</summary>

अङ्गीकृतं गुरुमुखात् किन्तु सर्वेश्वर प्रभो ।  
परिस्फुरति मे बुद्धौ न निर्व्यूढं यथास्थितम् ॥ १४४ ॥
</details>

<details><summary>मूलम्</summary>

अङ्गीकृतं गुरुमुखात् किन्तु सर्वेश्वर प्रभो ।  
परिस्फुरति मे बुद्धौ न निर्व्यूढं यथास्थितम् ॥ १४४ ॥
</details>
  

<details open><summary>विश्वास-प्रस्तुतिः</summary>

मनोवाक्कायकर्मैस्तु आप्रभातान्निशावधि ।  
अस्वातन्त्र्यादसामर्थ्यान्मनसश्चानवस्थितेः ॥ १४५ ॥
</details>

<details><summary>मूलम्</summary>

मनोवाक्कायकर्मैस्तु आप्रभातान्निशावधि ।  
अस्वातन्त्र्यादसामर्थ्यान्मनसश्चानवस्थितेः ॥ १४५ ॥
</details>
  

<details open><summary>विश्वास-प्रस्तुतिः</summary>

शीतोष्णवातवर्षाद्यैरन्तरायैर्ज्वरादिकैः ।  
असम्पत्तेः क्रियाङ्गानां देव त्वदनुरूपिणाम् ॥ १४६ ॥
</details>

<details><summary>मूलम्</summary>

शीतोष्णवातवर्षाद्यैरन्तरायैर्ज्वरादिकैः ।  
असम्पत्तेः क्रियाङ्गानां देव त्वदनुरूपिणाम् ॥ १४६ ॥
</details>
  

<details open><summary>विश्वास-प्रस्तुतिः</summary>

आप्रवृत्तेः परानन्दप्राप्तिनिष्ठं यथाह्निकम् ।  
यथोक्तममराणां तु यस्मान्न घटते त्वतः ॥ १४७ ॥
</details>

<details><summary>मूलम्</summary>

आप्रवृत्तेः परानन्दप्राप्तिनिष्ठं यथाह्निकम् ।  
यथोक्तममराणां तु यस्मान्न घटते त्वतः ॥ १४७ ॥
</details>
  

<details open><summary>विश्वास-प्रस्तुतिः</summary>

तस्य सम्पूरणार्थं तु प्रधानतरमर्चनम् ।  
पवित्रकाख्यमादिष्टं वत्सरं प्रति यत्त्वया ॥ १४८ ॥
</details>

<details><summary>मूलम्</summary>

तस्य सम्पूरणार्थं तु प्रधानतरमर्चनम् ।  
पवित्रकाख्यमादिष्टं वत्सरं प्रति यत्त्वया ॥ १४८ ॥
</details>
  

<details open><summary>विश्वास-प्रस्तुतिः</summary>

तन्मया कृतमध्यक्षमर्चितं यदनिर्मलम् ।  
क्रियायोगादसम्पूर्णं तन्मे निर्मलतां नय ॥ १४९ ॥
</details>

<details><summary>मूलम्</summary>

तन्मया कृतमध्यक्षमर्चितं यदनिर्मलम् ।  
क्रियायोगादसम्पूर्णं तन्मे निर्मलतां नय ॥ १४९ ॥
</details>
  

<details open><summary>विश्वास-प्रस्तुतिः</summary>

ज्ञानतोऽज्ञानतो वापि यथोक्तं न तु तन्मया ।  
तत्सर्वं पूर्णमेवास्तु सुतृप्तो भव सर्वदा ॥ १५० ॥
</details>

<details><summary>मूलम्</summary>

ज्ञानतोऽज्ञानतो वापि यथोक्तं न तु तन्मया ।  
तत्सर्वं पूर्णमेवास्तु सुतृप्तो भव सर्वदा ॥ १५० ॥
</details>
  

<details open><summary>विश्वास-प्रस्तुतिः</summary>

ओमच्युत जगन्नाथ मन्त्रमूर्ते सनातन ।  
रक्ष मां पुण्डरीकाक्ष क्षमस्वाज प्रसीद ओम् ॥ १५१ ॥
</details>

<details><summary>मूलम्</summary>

ओमच्युत जगन्नाथ मन्त्रमूर्ते सनातन ।  
रक्ष मां पुण्डरीकाक्ष क्षमस्वाज प्रसीद ओम् ॥ १५१ ॥
</details>
  

<details open><summary>विश्वास-प्रस्तुतिः</summary>

उक्त्वैवं मूलमन्त्रं तु हृदाद्यैर्लाञ्छनैस्सह ।  
समुद्दिश्य ततो दद्यान्मूर्ध्नि मन्त्रात्मनो विभोः ॥ १५२ ॥
</details>

<details><summary>मूलम्</summary>

उक्त्वैवं मूलमन्त्रं तु हृदाद्यैर्लाञ्छनैस्सह ।  
समुद्दिश्य ततो दद्यान्मूर्ध्नि मन्त्रात्मनो विभोः ॥ १५२ ॥
</details>
  

<details open><summary>विश्वास-प्रस्तुतिः</summary>

सर्वज्ञानक्रियाभोगशुभसङ्कल्पविग्रहम् ।  
मण्डलान्तर्गतस्यैवं प्रासादान्तस्स्थितस्य च ॥ १५३ ॥
</details>

<details><summary>मूलम्</summary>

सर्वज्ञानक्रियाभोगशुभसङ्कल्पविग्रहम् ।  
मण्डलान्तर्गतस्यैवं प्रासादान्तस्स्थितस्य च ॥ १५३ ॥
</details>
  

<details open><summary>विश्वास-प्रस्तुतिः</summary>

वह्निमध्यगतस्यापि समारोप्य महामते ।  
अर्चनेन पुटीकृत्य पावनं च पवित्रकम् ॥ १५४ ॥
</details>

<details><summary>मूलम्</summary>

वह्निमध्यगतस्यापि समारोप्य महामते ।  
अर्चनेन पुटीकृत्य पावनं च पवित्रकम् ॥ १५४ ॥
</details>
  

<details open><summary>विश्वास-प्रस्तुतिः</summary>

यागोपकरणानां च दत्त्वा शास्त्रात्मनस्ततः [^28] ।  
देशिकस्य हृदारोप्य पूजितस्य च देववत् ॥ १५५ ॥
</details>

<details><summary>मूलम्</summary>

यागोपकरणानां च दत्त्वा शास्त्रात्मनस्ततः [^28] ।  
देशिकस्य हृदारोप्य पूजितस्य च देववत् ॥ १५५ ॥
</details>
  

<details open><summary>विश्वास-प्रस्तुतिः</summary>

परितुष्टेन तेनाथ तस्य सर्वार्थसिद्धये ।  
साशिषं [^29] हि सदारभ्य संस्थितस्याग्निसन्नियौ ॥ १५६ ॥
</details>

<details><summary>मूलम्</summary>

परितुष्टेन तेनाथ तस्य सर्वार्थसिद्धये ।  
साशिषं [^29] हि सदारभ्य संस्थितस्याग्निसन्नियौ ॥ १५६ ॥
</details>
  

<details open><summary>विश्वास-प्रस्तुतिः</summary>

हवनान्तेर्चनान्ते वा ह्यन्येषां क्रमशस्तु वै ।  
ततः प्रावरणैर्दानैर्यथासम्पत्ति सम्भृतैः ॥ १५७ ॥
</details>

<details><summary>मूलम्</summary>

हवनान्तेर्चनान्ते वा ह्यन्येषां क्रमशस्तु वै ।  
ततः प्रावरणैर्दानैर्यथासम्पत्ति सम्भृतैः ॥ १५७ ॥
</details>
  

[[१६३]]

  

<details open><summary>विश्वास-प्रस्तुतिः</summary>

सोपवीतोत्तरीयैश्च छत्त्रोपानत्समायुतैः ।  
विविधैर्भोजनैर्विप्र धूपैश्चालभनादिकैः ॥ १५८ ॥
</details>

<details><summary>मूलम्</summary>

सोपवीतोत्तरीयैश्च छत्त्रोपानत्समायुतैः ।  
विविधैर्भोजनैर्विप्र धूपैश्चालभनादिकैः ॥ १५८ ॥
</details>
  

<details open><summary>विश्वास-प्रस्तुतिः</summary>

पूजयेद्ब्राह्मणान् सर्वान् सुसूपायांस्तथा यतीन् ।  
त्रिरात्रादथ सप्ताहादुपसंहृत्य पौष्कर ॥ १५९ ॥
</details>

<details><summary>मूलम्</summary>

पूजयेद्ब्राह्मणान् सर्वान् सुसूपायांस्तथा यतीन् ।  
त्रिरात्रादथ सप्ताहादुपसंहृत्य पौष्कर ॥ १५९ ॥
</details>
  

<details open><summary>विश्वास-प्रस्तुतिः</summary>

महदर्चनपूर्वं तु कृत्वा पूर्णावसानिकम् ।  
क्रमशश्चोपसंहृत्य स्वयं गुर्वात्मनाथवा ॥ १६० ॥
</details>

<details><summary>मूलम्</summary>

महदर्चनपूर्वं तु कृत्वा पूर्णावसानिकम् ।  
क्रमशश्चोपसंहृत्य स्वयं गुर्वात्मनाथवा ॥ १६० ॥
</details>
  

<details open><summary>विश्वास-प्रस्तुतिः</summary>

आदाय पूजिते पात्रे अर्चयित्वा यथाविधि ।  
जानुनी भूगते कृत्वा प्रणिपत्य च देशिकम् ॥ १६१ ॥
</details>

<details><summary>मूलम्</summary>

आदाय पूजिते पात्रे अर्चयित्वा यथाविधि ।  
जानुनी भूगते कृत्वा प्रणिपत्य च देशिकम् ॥ १६१ ॥
</details>
  

<details open><summary>विश्वास-प्रस्तुतिः</summary>

मानयित्वार्घ्यपुष्पाद्यैः प्रणिपत्य स्वयं पुरा ।  
विनिवेद्य च तत्पात्रं प्रसादः क्रियतां विभो ॥ १६२ ॥
</details>

<details><summary>मूलम्</summary>

मानयित्वार्घ्यपुष्पाद्यैः प्रणिपत्य स्वयं पुरा ।  
विनिवेद्य च तत्पात्रं प्रसादः क्रियतां विभो ॥ १६२ ॥
</details>
  

<details open><summary>विश्वास-प्रस्तुतिः</summary>

साशिषं भगवत्प्रीतिर्वाच्याचार्येण तस्य तु ।  
यथागमं यथाशास्त्रं प्रसादाच्चतुरात्मनः ॥ १६३ ॥
</details>

<details><summary>मूलम्</summary>

साशिषं भगवत्प्रीतिर्वाच्याचार्येण तस्य तु ।  
यथागमं यथाशास्त्रं प्रसादाच्चतुरात्मनः ॥ १६३ ॥
</details>
  

<details open><summary>विश्वास-प्रस्तुतिः</summary>

त्वयि सांवत्सरं विप्र सुसम्पूर्णं तदस्तु ते ।  
समुत्कीर्तयतस्तस्य आसनस्थस्य मूर्धनि ॥ १६४ ॥
</details>

<details><summary>मूलम्</summary>

त्वयि सांवत्सरं विप्र सुसम्पूर्णं तदस्तु ते ।  
समुत्कीर्तयतस्तस्य आसनस्थस्य मूर्धनि ॥ १६४ ॥
</details>
  

<details open><summary>विश्वास-प्रस्तुतिः</summary>

कलशद्वितयं मन्त्रं रक्षासौभाग्यमोक्षदम् ।  
विसर्जनं विभोः कुर्यात् पूजापूर्वं यथाक्रमम् ॥ १६५ ॥
</details>

<details><summary>मूलम्</summary>

कलशद्वितयं मन्त्रं रक्षासौभाग्यमोक्षदम् ।  
विसर्जनं विभोः कुर्यात् पूजापूर्वं यथाक्रमम् ॥ १६५ ॥
</details>
  

<details open><summary>विश्वास-प्रस्तुतिः</summary>

विष्वक्सेनं यजेत् साङ्गं तर्पयेत्तदनन्तरम् ।  
समाहृत्याखिलं पश्चात् कृते वै तद्विसर्जने ॥ १६६ ॥
</details>

<details><summary>मूलम्</summary>

विष्वक्सेनं यजेत् साङ्गं तर्पयेत्तदनन्तरम् ।  
समाहृत्याखिलं पश्चात् कृते वै तद्विसर्जने ॥ १६६ ॥
</details>
  

<details open><summary>विश्वास-प्रस्तुतिः</summary>

प्रकल्प्य पूर्ववत्सोमपानमच्छिद्रसिद्धये ।  
रुक्मराजतसद्रत्नघटिते वा विभूषिते ॥ १६७ ॥
</details>

<details><summary>मूलम्</summary>

प्रकल्प्य पूर्ववत्सोमपानमच्छिद्रसिद्धये ।  
रुक्मराजतसद्रत्नघटिते वा विभूषिते ॥ १६७ ॥
</details>
  

<details open><summary>विश्वास-प्रस्तुतिः</summary>

चक्राधारे तु कलशे वितते कमलोदरे ।  
पाञ्चजन्यवलीग्रीवे शतपत्रशुभानने ॥ १६८ ॥
</details>

<details><summary>मूलम्</summary>

चक्राधारे तु कलशे वितते कमलोदरे ।  
पाञ्चजन्यवलीग्रीवे शतपत्रशुभानने ॥ १६८ ॥
</details>
  

<details open><summary>विश्वास-प्रस्तुतिः</summary>

ऊर्ध्वाधःकौमुदीमालामण्डलालङ्कृतेऽब्जज ।  
मकराननशेषाभिरमृताम्बुप्रवाहकै ॥ १६९ ॥
</details>

<details><summary>मूलम्</summary>

ऊर्ध्वाधःकौमुदीमालामण्डलालङ्कृतेऽब्जज ।  
मकराननशेषाभिरमृताम्बुप्रवाहकै ॥ १६९ ॥
</details>
  

<details open><summary>विश्वास-प्रस्तुतिः</summary>

नदीसमुद्रश्रीवृक्षमीनमाल्यैः [^30] परिष्कृते ।  
एवं [^31] लक्षणसंयुक्ता ? विभोराराधनाय च ॥ १७० ॥
</details>

<details><summary>मूलम्</summary>

नदीसमुद्रश्रीवृक्षमीनमाल्यैः [^30] परिष्कृते ।  
एवं [^31] लक्षणसंयुक्ता ? विभोराराधनाय च ॥ १७० ॥
</details>
  

<details open><summary>विश्वास-प्रस्तुतिः</summary>

पाद्यार्घ्याचमनस्नानदाने सांवत्सरोत्सवे ।  
तथा सहस्रकलशैरभिषेकविधावपि ॥ १७१ ॥
</details>

<details><summary>मूलम्</summary>

पाद्यार्घ्याचमनस्नानदाने सांवत्सरोत्सवे ।  
तथा सहस्रकलशैरभिषेकविधावपि ॥ १७१ ॥
</details>
  

<details open><summary>विश्वास-प्रस्तुतिः</summary>

इत्युक्तमरबिन्दाक्ष पवित्रारोपणं परम् ।  
ऊनातिरिक्ताद्यद्याति [^32] भुवि भक्तजनं सदा [^33] ॥ १७२ ॥
</details>

<details><summary>मूलम्</summary>

इत्युक्तमरबिन्दाक्ष पवित्रारोपणं परम् ।  
ऊनातिरिक्ताद्यद्याति [^32] भुवि भक्तजनं सदा [^33] ॥ १७२ ॥
</details>
  

<details open><summary>विश्वास-प्रस्तुतिः</summary>

तस्य निर्वर्तनाद्भक्त्या ब्राह्मणो वेदविद्भवेत् ।  
श्रीमानत्युग्रशक्तिर्वै क्षत्रियोऽच्छिन्नसन्ततिः ॥ १७३ ॥
</details>

<details><summary>मूलम्</summary>

तस्य निर्वर्तनाद्भक्त्या ब्राह्मणो वेदविद्भवेत् ।  
श्रीमानत्युग्रशक्तिर्वै क्षत्रियोऽच्छिन्नसन्ततिः ॥ १७३ ॥
</details>
  

<details open><summary>विश्वास-प्रस्तुतिः</summary>

धनधान्ययुतो वैश्यश्शुद्रस्तु सुखवान् भवेत् ।  
गोभूसुवर्णदानानामनन्तानां हि यत्फलम् ॥ १७४ ॥
</details>

<details><summary>मूलम्</summary>

धनधान्ययुतो वैश्यश्शुद्रस्तु सुखवान् भवेत् ।  
गोभूसुवर्णदानानामनन्तानां हि यत्फलम् ॥ १७४ ॥
</details>
  

<details open><summary>विश्वास-प्रस्तुतिः</summary>

यावज्जीवं प्रदत्तानां प्रत्यहं तु समाश्शतम् ।  
परमायुषि सम्पूर्णे तत्फलं प्राप्नुयान्नरः ॥ १७५ ॥
</details>

<details><summary>मूलम्</summary>

यावज्जीवं प्रदत्तानां प्रत्यहं तु समाश्शतम् ।  
परमायुषि सम्पूर्णे तत्फलं प्राप्नुयान्नरः ॥ १७५ ॥
</details>
  

<details open><summary>विश्वास-प्रस्तुतिः</summary>

प्राप्तकालस्स्वबुध्या तु आसाद्यायतनं हरेः ।  
स्मरन्मन्त्रेश्वरं सम्यक् सम्यक् सृजति विग्रहम् ॥ १७६ ॥
</details>

<details><summary>मूलम्</summary>

प्राप्तकालस्स्वबुध्या तु आसाद्यायतनं हरेः ।  
स्मरन्मन्त्रेश्वरं सम्यक् सम्यक् सृजति विग्रहम् ॥ १७६ ॥
</details>
  

<details open><summary>विश्वास-प्रस्तुतिः</summary>

यानैश्चन्द्रप्रतीकाशैर्दिव्यस्त्रीजनसंयुतैः ।  
वीज्ममानो दिवं याति पूज्यमानस्तथामरैः [^34] ॥ १७७ ॥
</details>

<details><summary>मूलम्</summary>

यानैश्चन्द्रप्रतीकाशैर्दिव्यस्त्रीजनसंयुतैः ।  
वीज्ममानो दिवं याति पूज्यमानस्तथामरैः [^34] ॥ १७७ ॥
</details>
  

<details open><summary>विश्वास-प्रस्तुतिः</summary>

भुक्त्वा भोगांस्तु विपुलान् सर्वलोकान्तरोद्भवान् ।  
कालेन महता साद्य [^35] मानुष्यं पुनरेव हि ॥ १७८ ॥
</details>

<details><summary>मूलम्</summary>

भुक्त्वा भोगांस्तु विपुलान् सर्वलोकान्तरोद्भवान् ।  
कालेन महता साद्य [^35] मानुष्यं पुनरेव हि ॥ १७८ ॥
</details>
  

<details open><summary>विश्वास-प्रस्तुतिः</summary>

शुभे काले शुभे देशे जायते च शुभे कुले ।  
निवृत्ते बाल्यभावे तु व्यक्ते करणसङ्ग्रहे ॥ १७९ ॥
</details>

<details><summary>मूलम्</summary>

शुभे काले शुभे देशे जायते च शुभे कुले ।  
निवृत्ते बाल्यभावे तु व्यक्ते करणसङ्ग्रहे ॥ १७९ ॥
</details>
  

<details open><summary>विश्वास-प्रस्तुतिः</summary>

बुद्धितत्त्वे प्रबुद्धे तु जन्माभ्यासवशात्तु वै ।  
कर्मणा मनसा वाचा नारायणपरो भवेत् ॥ १८० ॥
</details>

<details><summary>मूलम्</summary>

बुद्धितत्त्वे प्रबुद्धे तु जन्माभ्यासवशात्तु वै ।  
कर्मणा मनसा वाचा नारायणपरो भवेत् ॥ १८० ॥
</details>
  

<details open><summary>विश्वास-प्रस्तुतिः</summary>

नित्यं क्रियापरो धीमान् ब्रह्मण्यस्सत्यविक्रमः ।  
अनन्यथा विशुद्धात्मा दुष्टसङ्गविवर्जितः ॥ १८१ ॥
</details>

<details><summary>मूलम्</summary>

नित्यं क्रियापरो धीमान् ब्रह्मण्यस्सत्यविक्रमः ।  
अनन्यथा विशुद्धात्मा दुष्टसङ्गविवर्जितः ॥ १८१ ॥
</details>
  

[[१६४]]

  

<details open><summary>विश्वास-प्रस्तुतिः</summary>

व्यधिशोकविनिर्मुक्तः पुत्रदारादिकैर्युतः ।  
अपमृत्युविनिर्मुक्तो ज्ञानमासाद्य निर्मलम् ॥ १८२ ॥
</details>

<details><summary>मूलम्</summary>

व्यधिशोकविनिर्मुक्तः पुत्रदारादिकैर्युतः ।  
अपमृत्युविनिर्मुक्तो ज्ञानमासाद्य निर्मलम् ॥ १८२ ॥
</details>
  

<details open><summary>विश्वास-प्रस्तुतिः</summary>

श्वेतद्वीपं समायाति सुराणां यत्सुदुर्लभम् ।  
ज्ञानिनामपि चान्येषां तत्र दृष्ट्वा जगत्पतिम् ॥ १८३ ॥
</details>

<details><summary>मूलम्</summary>

श्वेतद्वीपं समायाति सुराणां यत्सुदुर्लभम् ।  
ज्ञानिनामपि चान्येषां तत्र दृष्ट्वा जगत्पतिम् ॥ १८३ ॥
</details>
  

<details open><summary>विश्वास-प्रस्तुतिः</summary>

परं ब्रह्मत्वमायाति तत्कर्मपरमः पुमान् ।  
पस्यन्त्यारोप्यमाणं ये ब्रह्मसूत्रं जगत्प्रभोः ॥ १८४ ॥
</details>

<details><summary>मूलम्</summary>

परं ब्रह्मत्वमायाति तत्कर्मपरमः पुमान् ।  
पस्यन्त्यारोप्यमाणं ये ब्रह्मसूत्रं जगत्प्रभोः ॥ १८४ ॥
</details>
  

<details open><summary>विश्वास-प्रस्तुतिः</summary>

तथानुमोदयन्त्यन्ये [^36] यान्ति तेऽप्यमरावतीम् ।  
शृण्वन्ति ये विधानं तु पवित्रं पापनाशनम् ॥ १८५ ॥
</details>

<details><summary>मूलम्</summary>

तथानुमोदयन्त्यन्ये [^36] यान्ति तेऽप्यमरावतीम् ।  
शृण्वन्ति ये विधानं तु पवित्रं पापनाशनम् ॥ १८५ ॥
</details>
  

<details open><summary>विश्वास-प्रस्तुतिः</summary>

प्राप्नुवन्ति च ते पुण्यमिष्टापूर्तादिकं हि यत् ।  
नारीह्यनन्यशारणा पतिना परिचोदिता ॥ १८६ ॥
</details>

<details><summary>मूलम्</summary>

प्राप्नुवन्ति च ते पुण्यमिष्टापूर्तादिकं हि यत् ।  
नारीह्यनन्यशारणा पतिना परिचोदिता ॥ १८६ ॥
</details>
  

<details open><summary>विश्वास-प्रस्तुतिः</summary>

तद्भक्ता सः सती साध्वी कर्मणा मनसा गिरा ।  
नित्यं भर्तरि चाद्रोहा प्रयता साङ्गतेन वै ॥ १८७ ॥
</details>

<details><summary>मूलम्</summary>

तद्भक्ता सः सती साध्वी कर्मणा मनसा गिरा ।  
नित्यं भर्तरि चाद्रोहा प्रयता साङ्गतेन वै ॥ १८७ ॥
</details>
  

<details open><summary>विश्वास-प्रस्तुतिः</summary>

पवित्रकं जगद्योनेरारोपयति चाब्जज ।  
सातुलं चैव सौभाग्यं प्राप्नुयादचिरेण तु ॥ १८८ ॥
</details>

<details><summary>मूलम्</summary>

पवित्रकं जगद्योनेरारोपयति चाब्जज ।  
सातुलं चैव सौभाग्यं प्राप्नुयादचिरेण तु ॥ १८८ ॥
</details>
  

<details open><summary>विश्वास-प्रस्तुतिः</summary>

देहान्ते देवनारीणां देवानां याति पूज्यताम् ।  
सात्वरुन्धतिपूर्वाणामवाक् समभिवीक्षते [^37] ॥ १८९ ॥
</details>

<details><summary>मूलम्</summary>

देहान्ते देवनारीणां देवानां याति पूज्यताम् ।  
सात्वरुन्धतिपूर्वाणामवाक् समभिवीक्षते [^37] ॥ १८९ ॥
</details>
  

<details open><summary>विश्वास-प्रस्तुतिः</summary>

ज्ञानमासादयत्यन्ते येन यान्त्य(त्य)च्युतं पदम् ।  
प्रोत्तारयति बन्धूनां दुष्कृतेभ्योऽब्जसम्भव ॥ १९० ॥
</details>

<details><summary>मूलम्</summary>

ज्ञानमासादयत्यन्ते येन यान्त्य(त्य)च्युतं पदम् ।  
प्रोत्तारयति बन्धूनां दुष्कृतेभ्योऽब्जसम्भव ॥ १९० ॥
</details>
  

<details open><summary>विश्वास-प्रस्तुतिः</summary>

पितॄणां जनकादीनां नाम्ना स्नेहपुरस्तु यः ।  
ददाति भूषणं विप्र मन्त्री मन्त्रात्मनो विभोः ॥ १९१ ॥
</details>

<details><summary>मूलम्</summary>

पितॄणां जनकादीनां नाम्ना स्नेहपुरस्तु यः ।  
ददाति भूषणं विप्र मन्त्री मन्त्रात्मनो विभोः ॥ १९१ ॥
</details>
  

<details open><summary>विश्वास-प्रस्तुतिः</summary>

दुर्गतेस्सुगतिं [^38] याति द्युसिन्धोरस्थिरा ? नरः ।  
यथा सुराणाममृतं नृणां गाङ्गं जलं यथा ॥ १९२ ॥
</details>

<details><summary>मूलम्</summary>

दुर्गतेस्सुगतिं [^38] याति द्युसिन्धोरस्थिरा ? नरः ।  
यथा सुराणाममृतं नृणां गाङ्गं जलं यथा ॥ १९२ ॥
</details>
  

<details open><summary>विश्वास-प्रस्तुतिः</summary>

स्वधा यथा पितॄणां च कर्मिणां तद्वदब्जज ।  
पवित्रकं क्रियाढ्यानां पावनं भूतिवर्धनम् ॥ १९३ ॥
</details>

<details><summary>मूलम्</summary>

स्वधा यथा पितॄणां च कर्मिणां तद्वदब्जज ।  
पवित्रकं क्रियाढ्यानां पावनं भूतिवर्धनम् ॥ १९३ ॥
</details>
  

<details open><summary>विश्वास-प्रस्तुतिः</summary>

सर्वदोषभयघ्नं च सर्वोपद्रवनाशनम् ।  
सर्वसौख्यप्रदं चैव सर्वगुह्यप्रकाशकम् ॥ १९४ ॥
</details>

<details><summary>मूलम्</summary>

सर्वदोषभयघ्नं च सर्वोपद्रवनाशनम् ।  
सर्वसौख्यप्रदं चैव सर्वगुह्यप्रकाशकम् ॥ १९४ ॥
</details>
  

<details open><summary>विश्वास-प्रस्तुतिः</summary>

यस्सम्यग्भगवद्भक्तः कृतमन्त्रपरिग्रहः ।  
एवमेव प्रवृत्तौ वा जन्माभ्यासात्सदार्चने ॥ १९५ ॥
</details>

<details><summary>मूलम्</summary>

यस्सम्यग्भगवद्भक्तः कृतमन्त्रपरिग्रहः ।  
एवमेव प्रवृत्तौ वा जन्माभ्यासात्सदार्चने ॥ १९५ ॥
</details>
  

<details open><summary>विश्वास-प्रस्तुतिः</summary>

अनन्यतेन वै विष्णोः परस्य परमात्मनः ।  
प्रयत्नेनार्थनीयं च महतानेन देशिकः ॥ १९६ ॥
</details>

<details><summary>मूलम्</summary>

अनन्यतेन वै विष्णोः परस्य परमात्मनः ।  
प्रयत्नेनार्थनीयं च महतानेन देशिकः ॥ १९६ ॥
</details>
  

<details open><summary>विश्वास-प्रस्तुतिः</summary>

असन्निधानात् स्वगुरोरभाबात्तस्य चाब्जज ।  
प्रवर्तनीयमन्येन गुरुणाभ्यर्थितेन च ॥ १९७ ॥
</details>

<details><summary>मूलम्</summary>

असन्निधानात् स्वगुरोरभाबात्तस्य चाब्जज ।  
प्रवर्तनीयमन्येन गुरुणाभ्यर्थितेन च ॥ १९७ ॥
</details>
  

<details open><summary>विश्वास-प्रस्तुतिः</summary>

कर्मणा मनसा वाचा नेतरस्याधमस्य च ।  
नान्यदर्शनसंस्थस्तु मद्भक्तैस्तत्परायणैः ॥ १९८ ॥
</details>

<details><summary>मूलम्</summary>

कर्मणा मनसा वाचा नेतरस्याधमस्य च ।  
नान्यदर्शनसंस्थस्तु मद्भक्तैस्तत्परायणैः ॥ १९८ ॥
</details>
  

<details open><summary>विश्वास-प्रस्तुतिः</summary>

पवित्रारोहणादीनामर्थनीयो हि देशिकः ।  
मामतिप्रतिपन्नं [^39] च अन्तस्था वेत्ति यद्यपि ॥ १९९ ॥
</details>

<details><summary>मूलम्</summary>

पवित्रारोहणादीनामर्थनीयो हि देशिकः ।  
मामतिप्रतिपन्नं [^39] च अन्तस्था वेत्ति यद्यपि ॥ १९९ ॥
</details>
  

<details open><summary>विश्वास-प्रस्तुतिः</summary>

कृतार्थमतिभक्तत्वादमुं मन्ये तदा गुरुम् ।  
प्राप्तमुत्तारकं शिष्यो मन्ये भक्तिवशाद् गुरुम् ॥ २०० ॥
</details>

<details><summary>मूलम्</summary>

कृतार्थमतिभक्तत्वादमुं मन्ये तदा गुरुम् ।  
प्राप्तमुत्तारकं शिष्यो मन्ये भक्तिवशाद् गुरुम् ॥ २०० ॥
</details>
  

<details open><summary>विश्वास-प्रस्तुतिः</summary>

यत्रैवं चित्तवृत्तीनां साम्यमस्ति त्रयस्य च ।  
शिष्यदेशिकमन्त्राणां तन्त्रमोक्षश्च सिद्धयः ॥ २०१ ॥
</details>

<details><summary>मूलम्</summary>

यत्रैवं चित्तवृत्तीनां साम्यमस्ति त्रयस्य च ।  
शिष्यदेशिकमन्त्राणां तन्त्रमोक्षश्च सिद्धयः ॥ २०१ ॥
</details>
  

<details open><summary>विश्वास-प्रस्तुतिः</summary>

ज्ञात्वैवं यस्तु भक्तानामभक्तस्सम्प्रवर्तते ।  
मन्त्रदाने [^40] च शिष्याणां स याति नरकेऽधमः ॥ २०२ ॥
</details>

<details><summary>मूलम्</summary>

ज्ञात्वैवं यस्तु भक्तानामभक्तस्सम्प्रवर्तते ।  
मन्त्रदाने [^40] च शिष्याणां स याति नरकेऽधमः ॥ २०२ ॥
</details>
  

<details open><summary>विश्वास-प्रस्तुतिः</summary>

प्रत्यक्षमेति भक्तानां भक्तिः प्रागार्जिता शनैः ।  
तत्सम्पर्कसमाचारान् मन्त्रदैवतनिन्दनात् ॥ २०३ ॥
</details>

<details><summary>मूलम्</summary>

प्रत्यक्षमेति भक्तानां भक्तिः प्रागार्जिता शनैः ।  
तत्सम्पर्कसमाचारान् मन्त्रदैवतनिन्दनात् ॥ २०३ ॥
</details>
  

<details open><summary>विश्वास-प्रस्तुतिः</summary>

तस्माद्विषयसम्भूतं यस्य यद्विषयं स्फुटम् ।  
परेषामात्मनश्चापि तस्य तत्सिद्धिदं स्मृतम् ॥ २०४ ॥
</details>

<details><summary>मूलम्</summary>

तस्माद्विषयसम्भूतं यस्य यद्विषयं स्फुटम् ।  
परेषामात्मनश्चापि तस्य तत्सिद्धिदं स्मृतम् ॥ २०४ ॥
</details>
  

<details open><summary>विश्वास-प्रस्तुतिः</summary>

यत्रास्ति देशिकानां च भक्तिरव्यभिचारिणी ।  
तत्रैव [^41] यदि शिष्याणामभिलाषोऽस्ति पूजने [^42] ॥ २०५ ॥
</details>

<details><summary>मूलम्</summary>

यत्रास्ति देशिकानां च भक्तिरव्यभिचारिणी ।  
तत्रैव [^41] यदि शिष्याणामभिलाषोऽस्ति पूजने [^42] ॥ २०५ ॥
</details>
  

[[१६५]]

  

<details open><summary>विश्वास-प्रस्तुतिः</summary>

तदा मन्त्रवरः [^43] प्रीतः सन्निधिं कुरुतेऽब्जज ।  
सिद्धस्य समबुद्धेर्वै निष्क्रियस्य तु या क्रिया ॥ २०६ ॥
</details>

<details><summary>मूलम्</summary>

तदा मन्त्रवरः [^43] प्रीतः सन्निधिं कुरुतेऽब्जज ।  
सिद्धस्य समबुद्धेर्वै निष्क्रियस्य तु या क्रिया ॥ २०६ ॥
</details>
  

<details open><summary>विश्वास-प्रस्तुतिः</summary>

अतोऽन्यस्य क्रियां विद्धि भक्तिपूर्वा तु सा स्मृता ।  
या च तद्विषया भक्तिः पतिवृत्तिसमोचिता ॥ २०७ ॥
</details>

<details><summary>मूलम्</summary>

अतोऽन्यस्य क्रियां विद्धि भक्तिपूर्वा तु सा स्मृता ।  
या च तद्विषया भक्तिः पतिवृत्तिसमोचिता ॥ २०७ ॥
</details>
  

<details open><summary>विश्वास-प्रस्तुतिः</summary>

अष्टाङ्गलक्षणा पूर्णा श्रद्धापूता च मोक्षदा ।  
अतोऽन्या सिद्धिदा सिद्धिर्व्यभिचारफलप्रदा ॥ २०८ ॥
</details>

<details><summary>मूलम्</summary>

अष्टाङ्गलक्षणा पूर्णा श्रद्धापूता च मोक्षदा ।  
अतोऽन्या सिद्धिदा सिद्धिर्व्यभिचारफलप्रदा ॥ २०८ ॥
</details>
  

<details open><summary>विश्वास-प्रस्तुतिः</summary>

सर्वस्याहं तटस्थोऽहमाशयं वेद्मि तत्त्वतः ।  
भक्तिर्मां प्रति वै [^44] ताभ्यां यदा ह्यव्यभिचारिणी ॥ २०९ ॥
</details>

<details><summary>मूलम्</summary>

सर्वस्याहं तटस्थोऽहमाशयं वेद्मि तत्त्वतः ।  
भक्तिर्मां प्रति वै [^44] ताभ्यां यदा ह्यव्यभिचारिणी ॥ २०९ ॥
</details>
  

<details open><summary>विश्वास-प्रस्तुतिः</summary>

मन्त्रात्मनानुगृह्णामि शिष्यं गुरुमुखेन तु ।  
नाभक्तेन त्वतो भक्तो दीक्षणीयः कदाचन ॥ २१० ॥
</details>

<details><summary>मूलम्</summary>

मन्त्रात्मनानुगृह्णामि शिष्यं गुरुमुखेन तु ।  
नाभक्तेन त्वतो भक्तो दीक्षणीयः कदाचन ॥ २१० ॥
</details>
  

<details open><summary>विश्वास-प्रस्तुतिः</summary>

नाभक्तस्त्वतिभक्तेन योजनीयस्त्वदर्चने ।  
गुरोरभक्ताद्भक्तानां भक्तिरभ्येति तापनम् ॥ २११ ॥
</details>

<details><summary>मूलम्</summary>

नाभक्तस्त्वतिभक्तेन योजनीयस्त्वदर्चने ।  
गुरोरभक्ताद्भक्तानां भक्तिरभ्येति तापनम् ॥ २११ ॥
</details>
  

<details open><summary>विश्वास-प्रस्तुतिः</summary>

शारीरं मानसं दुःखं वर्धते च क्षणात् क्षणम् ।  
भावनासुरतामेति येन यात्यधमां गतिम् ॥ २१२ ॥
</details>

<details><summary>मूलम्</summary>

शारीरं मानसं दुःखं वर्धते च क्षणात् क्षणम् ।  
भावनासुरतामेति येन यात्यधमां गतिम् ॥ २१२ ॥
</details>
  

<details open><summary>विश्वास-प्रस्तुतिः</summary>

गुरोरनन्यशरणाद्भक्तानां कमलोद्भव ।  
द्विविधं त्रिविधं दोषमचिरात् क्षयमेति च ॥ २१३ ॥
</details>

<details><summary>मूलम्</summary>

गुरोरनन्यशरणाद्भक्तानां कमलोद्भव ।  
द्विविधं त्रिविधं दोषमचिरात् क्षयमेति च ॥ २१३ ॥
</details>
  

<details open><summary>विश्वास-प्रस्तुतिः</summary>

अनुग्राह्यादभक्ताच्च सावलेपात् क्रियोज्झितात् ।  
गुरोरकीर्तिं महतीं विद्वेषं सहते न वै ॥ २१४ ॥
</details>

<details><summary>मूलम्</summary>

अनुग्राह्यादभक्ताच्च सावलेपात् क्रियोज्झितात् ।  
गुरोरकीर्तिं महतीं विद्वेषं सहते न वै ॥ २१४ ॥
</details>
  

<details open><summary>विश्वास-प्रस्तुतिः</summary>

सामुख्यं दुस्सहानां च दोषाणां दीक्षितस्य च ।  
तस्मात्सर्वप्रयत्नेन अदृष्टफलसिद्धये ॥ २१५ ॥
</details>

<details><summary>मूलम्</summary>

सामुख्यं दुस्सहानां च दोषाणां दीक्षितस्य च ।  
तस्मात्सर्वप्रयत्नेन अदृष्टफलसिद्धये ॥ २१५ ॥
</details>
  

<details open><summary>विश्वास-प्रस्तुतिः</summary>

विहितं यच्च तत्कार्यं शिष्येण गुरुणापि च ।  
नाभक्तस्संविदाप्नोति नाभक्तो ध्यानमाप्नुयात् ॥ २१६ ॥
</details>

<details><summary>मूलम्</summary>

विहितं यच्च तत्कार्यं शिष्येण गुरुणापि च ।  
नाभक्तस्संविदाप्नोति नाभक्तो ध्यानमाप्नुयात् ॥ २१६ ॥
</details>
  

<details open><summary>विश्वास-प्रस्तुतिः</summary>

नाभक्तस्सत्क्रियां वेत्ति नाभक्तश्शास्त्रविद्भवेत् ।  
नाभक्तमर्चां यागं च वह्निमर्चापयेत्तथा ॥ २१७ ॥
</details>

<details><summary>मूलम्</summary>

नाभक्तस्सत्क्रियां वेत्ति नाभक्तश्शास्त्रविद्भवेत् ।  
नाभक्तमर्चां यागं च वह्निमर्चापयेत्तथा ॥ २१७ ॥
</details>
  

<details open><summary>विश्वास-प्रस्तुतिः</summary>

बन्धापयेन्नमुद्रां च श्रावयेत्समयान्न हि ।  
योऽपराधेन [^45] वा लोभादभक्तानां जगद्गुरौ ॥ २१८ ॥
</details>

<details><summary>मूलम्</summary>

बन्धापयेन्नमुद्रां च श्रावयेत्समयान्न हि ।  
योऽपराधेन [^45] वा लोभादभक्तानां जगद्गुरौ ॥ २१८ ॥
</details>
  

<details open><summary>विश्वास-प्रस्तुतिः</summary>

विपर्ययार्थवेत्तृणामपहासरतात्मनाम् ।  
अभिगच्छापयेन्मोहात्स याति नरकं गुरुः ॥ २१९ ॥
</details>

<details><summary>मूलम्</summary>

विपर्ययार्थवेत्तृणामपहासरतात्मनाम् ।  
अभिगच्छापयेन्मोहात्स याति नरकं गुरुः ॥ २१९ ॥
</details>
  

<details open><summary>विश्वास-प्रस्तुतिः</summary>

प्रायश्चित्तं हि पूर्वोक्तं तापार्तो नाचरेद्यदि ।  
इत्युक्तमरविन्दोत्थ यत्त्वया परिचोदितम् ॥ २२० ॥
</details>

<details><summary>मूलम्</summary>

प्रायश्चित्तं हि पूर्वोक्तं तापार्तो नाचरेद्यदि ।  
इत्युक्तमरविन्दोत्थ यत्त्वया परिचोदितम् ॥ २२० ॥
</details>
  

<details open><summary>विश्वास-प्रस्तुतिः</summary>

भक्तानामुपकारार्थं पवित्रारोहणं शुभम् ।  
प्रावृट् काले प्रवृत्ते तु त्रैलोक्योदरवर्तिनाम् ॥ २२१ ॥
</details>

<details><summary>मूलम्</summary>

भक्तानामुपकारार्थं पवित्रारोहणं शुभम् ।  
प्रावृट् काले प्रवृत्ते तु त्रैलोक्योदरवर्तिनाम् ॥ २२१ ॥
</details>
  

<details open><summary>विश्वास-प्रस्तुतिः</summary>

मनुष्यामरसिद्धानां वक्तव्यं चानुवर्तिनाम् ।  
प्रवर्तन्ति [^46] हि वेगेन श्रद्धया वत्सरं प्रति ॥ २२२ ॥
</details>

<details><summary>मूलम्</summary>

मनुष्यामरसिद्धानां वक्तव्यं चानुवर्तिनाम् ।  
प्रवर्तन्ति [^46] हि वेगेन श्रद्धया वत्सरं प्रति ॥ २२२ ॥
</details>
  

<details open><summary>विश्वास-प्रस्तुतिः</summary>

महत्यस्मिन् महाबुद्धे व्यापारे पारमेश्वरे ।  
विभोश्शयनसंस्थस्य काले पुष्पफलाकुले ॥ २२३ ॥
</details>

<details><summary>मूलम्</summary>

महत्यस्मिन् महाबुद्धे व्यापारे पारमेश्वरे ।  
विभोश्शयनसंस्थस्य काले पुष्पफलाकुले ॥ २२३ ॥
</details>
  

<details open><summary>विश्वास-प्रस्तुतिः</summary>

गगने लङ्घ्यमाने तु सबलाकैर्वलाहकैः ।  
कुमुदोत्पलकह्लारैर्भूषिते वसुधातले ॥ २२४ ॥
</details>

<details><summary>मूलम्</summary>

गगने लङ्घ्यमाने तु सबलाकैर्वलाहकैः ।  
कुमुदोत्पलकह्लारैर्भूषिते वसुधातले ॥ २२४ ॥
</details>
  

<details open><summary>विश्वास-प्रस्तुतिः</summary>

वनोपवन उद्याने हरितैश्शाद्वलादिकैः ।  
शालिसस्यादिकैर्युक्ते पल्वलोदकशोभिते ॥ २२५ ॥
</details>

<details><summary>मूलम्</summary>

वनोपवन उद्याने हरितैश्शाद्वलादिकैः ।  
शालिसस्यादिकैर्युक्ते पल्वलोदकशोभिते ॥ २२५ ॥
</details>
  

<details open><summary>विश्वास-प्रस्तुतिः</summary>

पवित्रकं कृतं विष्णोरन्तस्स्थस्याति तुष्टिदम् ।  
तस्य प्राग्विहिता विप्र सततं शयनक्रिया ॥ २२६ ॥
</details>

<details><summary>मूलम्</summary>

पवित्रकं कृतं विष्णोरन्तस्स्थस्याति तुष्टिदम् ।  
तस्य प्राग्विहिता विप्र सततं शयनक्रिया ॥ २२६ ॥
</details>
  

<details open><summary>विश्वास-प्रस्तुतिः</summary>

अथोक्तदिवसे ताभ्यां ब्रह्मन्निर्वर्तिते सति ।  
रक्षणीयमवश्यं वै कर्मयागं [^47] क्रियापरैः ॥ २२७ ॥
</details>

<details><summary>मूलम्</summary>

अथोक्तदिवसे ताभ्यां ब्रह्मन्निर्वर्तिते सति ।  
रक्षणीयमवश्यं वै कर्मयागं [^47] क्रियापरैः ॥ २२७ ॥
</details>
  
इति श्रीप्राञ्चरात्रे महोपनिषदि पौष्करसंहितायां पवित्रारोहणं नाम  
  
त्रिंशोऽध्यायः ॥ ३० ॥  
  
  

[^1]: क्, ख्: स्नानादिनिष्ठयोगस्य

[^2]: क्, ख्: अखण्डकानि

[^3]: ख्: ज्ञानकर्मपरिकल्पितः

[^4]: क्, ख्: जगत्सूत्रे

[^5]: ग्, घ्: लाञ्छनास्त्रवधस्य

[^6]: क्, ख्: लिपे * * * त्वभूतस्य

[^7]: क्, ख्: आम्रबल्क * * *शङ्खवत्

[^8]: क्, ख्: शङ्खपद्मगदाचक्रमाला

[^9]: क्, ख्: मुसल * * * ज्या

[^10]: क्, ख्: मनस्तुत्या

[^11]: ग्, घ्: कलशस्थलबैम्बीय

[^12]: ग्, घ्: सर्वमत्वरम्

[^13]: क्, ख्: आर्याप्रणाम

[^14]: ग्, घ्: प्रभामण्डलम्

[^15]: क्, ख्: नग * * *?

[^16]: क्, ख्: नीलद * * * ताम्र

[^17]: ग्, घ्: चतुरात्मक

[^18]: क्, ख्: चर्म कर्म

[^19]: क्, ख्: मधिवसीच * * * रु सर्वम्

[^20]: क्, ख्: विशप्तो हि भगवान् वेत्ति सर्वम्

[^21]: ? रञ्जनाद्यै

[^22]: क्, ख्: भास्करम्

[^23]: क्: * * * निचयो

[^24]: क्, ख्: गणा कुण्ठ

[^25]: क्, ख्: पुण्यमपूर्णानाम्

[^26]: क्, ख्: अङ्गस्य क्रिया

[^27]: क्, ख्: वृद्धिपूर्वम्

[^28]: ग्, घ्: शास्त्रात्मनस्तदा

[^29]: क्, ख्: साशिष्टम्

[^30]: ग्, घ्: समुद्रश्रीवत्स

[^31]: ग्, घ्: एवं लक्षणसंयुक्तान् विभो

[^32]: क्: ऊनातिरिक्ता * * * * पाति; ख्: ऊनातिरिक्तादन्यत् पाति

[^33]: ग्, घ्: भक्तजनं तदा

[^34]: क्, ख्: तथापरैः

[^35]: क्, ख्: साम्य

[^36]: क्, ख्: तदानुमोद

[^37]: ग्, घ्: खमभिवीक्ष्यते

[^38]: ग्, घ्: सुगतिं यान्ति द्यु सिन्धोरस्थिना नराः

[^39]: क्, ख्: मामाति प्रतिपन्नम्

[^40]: क्, ख्: मन्त्रदानैश्

[^41]: क्, ख्: यतिशिष्या

[^42]: ग्, घ्: पूजिते

[^43]: ख्, ग्, घ्: मन्त्रेश्वरः

[^44]: क्, ख्: वै त्वाभ्याम्

[^45]: ग्, घ्: योऽवरोधेन

[^46]: क्, ख्: प्रवतन्ति हि वेगेन; ग्, घ्: हि वै येन

[^47]: ग्: कमलागम्
