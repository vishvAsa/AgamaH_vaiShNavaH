+++
title = "०२८"

+++

<details open><summary>विश्वास-प्रस्तुतिः</summary>

अष्टाविंशोऽध्यायः - 28  
शक्रः---  
नमस्ते कमलावासे नमस्रय्यन्तवासिनि।  
त्वत्प्रसादेन विधिवच्छ्रतो मन्त्रः समाधिना ॥ 1 ॥
</details>

<details><summary>मूलम्</summary>

अष्टाविंशोऽध्यायः - 28  
शक्रः---  
नमस्ते कमलावासे नमस्रय्यन्तवासिनि।  
त्वत्प्रसादेन विधिवच्छ्रतो मन्त्रः समाधिना ॥ 1 ॥
</details>


<details open><summary>विश्वास-प्रस्तुतिः</summary>

प्रतिपत्तिश्च सकला स्वरूपं च यथास्थितम्।  
आहोरात्रिकमाचारमिदानीं वक्तुमर्हसि ॥ 2 ॥
</details>

<details><summary>मूलम्</summary>

प्रतिपत्तिश्च सकला स्वरूपं च यथास्थितम्।  
आहोरात्रिकमाचारमिदानीं वक्तुमर्हसि ॥ 2 ॥
</details>


<details open><summary>विश्वास-प्रस्तुतिः</summary>

श्रीः---  
एको नारायणः श्रीमाननादिः पुष्करेक्षणः।  
ज्ञानैश्वर्यमहाशक्तिवीर्यतेजोमहोदधिः ॥ 3 ॥
</details>

<details><summary>मूलम्</summary>

श्रीः---  
एको नारायणः श्रीमाननादिः पुष्करेक्षणः।  
ज्ञानैश्वर्यमहाशक्तिवीर्यतेजोमहोदधिः ॥ 3 ॥
</details>


<details open><summary>विश्वास-प्रस्तुतिः</summary>

आत्मा स सर्वभूतानां हंसो नारायणो [^1]वशी।  
तस्य सामर्थ्यरूपाहमेका तद्धर्मधर्मिणी ॥ 4 ॥
</details>

<details><summary>मूलम्</summary>

आत्मा स सर्वभूतानां हंसो नारायणो [^1]वशी।  
तस्य सामर्थ्यरूपाहमेका तद्धर्मधर्मिणी ॥ 4 ॥
</details>


[^1]: हरिः C. 
  

<details open><summary>विश्वास-प्रस्तुतिः</summary>

साहं सृष्ट्यादिकान् भावान् विदधाना पुनः पुनः।  
आराधिता सती सर्वांस्तारयामि भवार्णवात् ॥ 5 ॥
</details>

<details><summary>मूलम्</summary>

साहं सृष्ट्यादिकान् भावान् विदधाना पुनः पुनः।  
आराधिता सती सर्वांस्तारयामि भवार्णवात् ॥ 5 ॥
</details>


<details open><summary>विश्वास-प्रस्तुतिः</summary>

ददामि विविधान् भोगान् धर्मेण परितोषिता।  
सद्धर्मपरसंस्थाना[^2] मम सत्त्वादिका तनुः ॥ 6 ॥
</details>

<details><summary>मूलम्</summary>

ददामि विविधान् भोगान् धर्मेण परितोषिता।  
सद्धर्मपरसंस्थाना[^2] मम सत्त्वादिका तनुः ॥ 6 ॥
</details>

<details><summary>टिप्पनी 6</summary>

विविधानिति। अपवर्गप्रदाप्यानुषङ्गिकानैहिकानामुत्रिकांश्च भोगान् ददामीत्यर्थः। सद्धर्मपरेषु संस्थानं यस्या इति बहुव्रीहिः।  
</details>


[^2]: परमस्तस्याः D.; परमस्थाना I. 
  

<details open><summary>विश्वास-प्रस्तुतिः</summary>

आचाररूपो धर्मोऽसावाचारस्तस्य [^3]लक्षणम्।  
तमाचारं प्रवक्ष्यामि यः सद्भिरनुपाल्यते ॥ 7 ॥
</details>

<details><summary>मूलम्</summary>

आचाररूपो धर्मोऽसावाचारस्तस्य [^3]लक्षणम्।  
तमाचारं प्रवक्ष्यामि यः सद्भिरनुपाल्यते ॥ 7 ॥
</details>


[^3]: रक्षणम् C. 
  

<details open><summary>विश्वास-प्रस्तुतिः</summary>

हित्वा योगमयीं निद्रामुत्थायापररात्रतः।  
प्रपद्येत हृषीकेशं शरण्यं श्रीपतिं हरिम् ॥ 8 ॥
</details>

<details><summary>मूलम्</summary>

हित्वा योगमयीं निद्रामुत्थायापररात्रतः।  
प्रपद्येत हृषीकेशं शरण्यं श्रीपतिं हरिम् ॥ 8 ॥
</details>

<details><summary>टिप्पनी 8</summary>

योगमयीमिति। अभिगमनादिषु धर्मेषु योगाख्यः पञ्चमो धर्मः पूर्वदिनरात्रिमारभ्य परदिनब्राह्नमुहूर्तावधिककालानुष्ठेयः।  
</details>


<details open><summary>विश्वास-प्रस्तुतिः</summary>

प्रपत्तेश्च स्वरूपं ते पूर्वमुक्तं सुरेश्वर।  
भूयश्च शृणु वक्ष्यामि सा यथा स्यात् स्थिरा [^4]त्वयि ॥ 9 ॥
</details>

<details><summary>मूलम्</summary>

प्रपत्तेश्च स्वरूपं ते पूर्वमुक्तं सुरेश्वर।  
भूयश्च शृणु वक्ष्यामि सा यथा स्यात् स्थिरा [^4]त्वयि ॥ 9 ॥
</details>


[^4]: भुवि B. 
  

<details open><summary>विश्वास-प्रस्तुतिः</summary>

आचम्य प्रयतो भूत्वा स्मृत्वास्त्रं ज्वलनाकृति।  
तत् प्रविश्य विनिष्क्रान्तः पूतो भूत्वास्त्रतेजसा ॥ 10 ॥
</details>

<details><summary>मूलम्</summary>

आचम्य प्रयतो भूत्वा स्मृत्वास्त्रं ज्वलनाकृति।  
तत् प्रविश्य विनिष्क्रान्तः पूतो भूत्वास्त्रतेजसा ॥ 10 ॥
</details>


<details open><summary>विश्वास-प्रस्तुतिः</summary>

प्रपत्तिं तां प्रयुञ्जीत स्वाङ्गैः पञ्चभिरन्विताम्।  
प्रातिकूल्यं परित्यक्तमानुकूल्यं च संश्रितम् ॥ 11 ॥
</details>

<details><summary>मूलम्</summary>

प्रपत्तिं तां प्रयुञ्जीत स्वाङ्गैः पञ्चभिरन्विताम्।  
प्रातिकूल्यं परित्यक्तमानुकूल्यं च संश्रितम् ॥ 11 ॥
</details>


<details open><summary>विश्वास-प्रस्तुतिः</summary>

मया सर्वेषु भूतेषु यथाशक्ति यथामति।  
अलसस्याल्पशक्तेश्च यथावच्चाविजानतः ॥ 12 ॥
</details>

<details><summary>मूलम्</summary>

मया सर्वेषु भूतेषु यथाशक्ति यथामति।  
अलसस्याल्पशक्तेश्च यथावच्चाविजानतः ॥ 12 ॥
</details>


<details open><summary>विश्वास-प्रस्तुतिः</summary>

उपायाः क्रियमाणास्ते नैव स्युस्तारका मम।  
अतोऽहं कृपणो दीनो निर्लेपश्चाप्यकिंचनः ॥ 13 ॥
</details>

<details><summary>मूलम्</summary>

उपायाः क्रियमाणास्ते नैव स्युस्तारका मम।  
अतोऽहं कृपणो दीनो निर्लेपश्चाप्यकिंचनः ॥ 13 ॥
</details>


<details open><summary>विश्वास-प्रस्तुतिः</summary>

लक्ष्म्या सह हृषीकेशो  
देव्या कारुण्यरूपया।  
रक्षकः [^5]सर्व-सिद्धान्ते  
वेदान्तेऽपि च गीयते ॥ 14 ॥
</details>

<details><summary>मूलम्</summary>

लक्ष्म्या सह हृषीकेशो देव्या कारुण्यरूपया।  
रक्षकः [^5]सर्वसिद्धान्ते वेदान्तेऽपि च गीयते ॥ 14 ॥
</details>

<details><summary>टिप्पनी 14</summary>

महाविश्वासोऽत्र विवक्षितः। सर्वसिद्धान्ते; सर्वेषु दिव्यशास्त्रेषु। वेदान्ते; उपनिषत्सु।  
</details>


[^5]: सर्वभूतानां B. G. 
  


<details open><summary>विश्वास-प्रस्तुतिः</summary>

यन् मेऽस्ति दुस्त्यजं किंचित्  
पुत्रदारक्रियादिकम्।  
[^6]समस्तमात्मना न्यस्तं  
श्रीपते तव पादयोः ॥ 15 ॥
</details>

<details><summary>मूलम्</summary>

यन्मेऽस्ति दुस्त्यजं किंचित् पुत्रदारक्रियादिकम्।  
[^6]समस्तमात्मना न्यस्तं श्रीपते तव पादयोः ॥ 15 ॥
</details>



<details><summary>टिप्पनी 15</summary>

आत्मात्मीयनिक्षेपमाह--यन्मेऽस्तीत्यादिना। आत्मना; आत्मना सहेत्यर्थः।  
</details>


[^6]: समन्तात् A. B. C. G. 
  

<details open><summary>विश्वास-प्रस्तुतिः</summary>

शरणं भव देवेश नाथ लक्ष्मीपते मम।  
सकृदेवं प्रपन्नस्य कृत्यं नैवान्यदिष्यते ॥ 16 ॥
</details>

<details><summary>मूलम्</summary>

शरणं भव देवेश नाथ लक्ष्मीपते मम।  
सकृदेवं प्रपन्नस्य कृत्यं नैवान्यदिष्यते ॥ 16 ॥
</details>

<details><summary>टिप्पनी 16</summary>

गोप्तृत्ववरणमाह---शरणमित्यादिना।  
</details>


<details open><summary>विश्वास-प्रस्तुतिः</summary>

उपायापायमुक्तस्य वर्तमानस्य मध्यतः।  
नरस्य बुद्धिदौर्बल्यादुपायान्तरमिष्यते ॥ 17 ॥
</details>

<details><summary>मूलम्</summary>

उपायापायमुक्तस्य वर्तमानस्य मध्यतः।  
नरस्य बुद्धिदौर्बल्यादुपायान्तरमिष्यते ॥ 17 ॥
</details>

<details><summary>टिप्पनी 17</summary>

मध्यतो वर्तमानस्य नैवान्यत् कृत्यमिति पूर्वेणान्वयः। बुद्धिदौर्बल्यादिति। स्वाधिकारमनालोच्य दुष्करे कर्मणि प्रवृत्तिर्हि बुद्धिदौर्बल्यप्रयुक्तेति भावः। उपायान्तरमत्र भक्तियोगः। अनेन भक्तियोगस्य निन्दा क्रियत इति वा मुमुक्षोर्भक्तियोगः स्वरूपविरुद्ध इति वा न मन्तव्यम्। "नरस्य बुद्धिदौर्बल्यादिन्दुबिम्बग्रहे स्पृहा" इत्युक्ते वचनमिदमिन्दुबिम्बं निन्दतीति न कश्चिदपि प्रेक्षावान् ब्रूयात्। किंच "भक्त्या परमया वापि प्रपत्त्या वा महामते" इति भक्तेर्वैकल्पिकसाधनत्वोक्तिर्विरुध्येत। अशक्तस्य मुमुक्षोः स्वरूपविरुद्ध इति चेत्, नात्र कस्यापि विप्रतिपत्तिः।  
</details>


<details open><summary>विश्वास-प्रस्तुतिः</summary>

अतः परं सदाचारं प्रोच्यमानं निबोध मे।  
आशंसानः समुत्तिष्ठेत् सर्वभूतसुखोदयम् ॥ 18 ॥
</details>

<details><summary>मूलम्</summary>

अतः परं सदाचारं प्रोच्यमानं निबोध मे।  
आशंसानः समुत्तिष्ठेत् सर्वभूतसुखोदयम् ॥ 18 ॥
</details>


<details open><summary>विश्वास-प्रस्तुतिः</summary>

भवन्तु सर्वभूतानि सात्त्विके विमले पथि।  
भजन्तां श्रीपतिं शश्वद्विशन्तु परमं पदम् ॥ 19 ॥
</details>

<details><summary>मूलम्</summary>

भवन्तु सर्वभूतानि सात्त्विके विमले पथि।  
भजन्तां श्रीपतिं शश्वद्विशन्तु परमं पदम् ॥ 19 ॥
</details>


<details open><summary>विश्वास-प्रस्तुतिः</summary>

इत्याशास्य प्रियं सम्यग्भूतेभ्यो मनसा गिरा।  
शरीरशोधनं कृत्वा धर्मशास्त्रविधानतः[^7] ॥ 20 ॥
</details>

<details><summary>मूलम्</summary>

इत्याशास्य प्रियं सम्यग्भूतेभ्यो मनसा गिरा।  
शरीरशोधनं कृत्वा धर्मशास्त्रविधानतः[^7] ॥ 20 ॥
</details>


[^7]: विशारदः F. 
  

<details open><summary>विश्वास-प्रस्तुतिः</summary>

शौचं च विधिवत् कृत्वा भक्षयेद्दन्तधावनम्।  
अथाचम्य विदानेन पवित्रैः शास्त्रचोदितैः[^8] ॥ 21 ॥
</details>

<details><summary>मूलम्</summary>

शौचं च विधिवत् कृत्वा भक्षयेद्दन्तधावनम्।  
अथाचम्य विदानेन पवित्रैः शास्त्रचोदितैः[^8] ॥ 21 ॥
</details>


[^8]: बोधितैः B. D. 
  

<details open><summary>विश्वास-प्रस्तुतिः</summary>

प्लावयित्वाभ्युपासीत संध्यां त्रैलोक्यपावनीम्।  
मन्मयी त्रिविधा शक्तिः सूर्यसोमाग्निरूपिणी ॥ 22 ॥
</details>

<details><summary>मूलम्</summary>

प्लावयित्वाभ्युपासीत संध्यां त्रैलोक्यपावनीम्।  
मन्मयी त्रिविधा शक्तिः सूर्यसोमाग्निरूपिणी ॥ 22 ॥
</details>


<details open><summary>विश्वास-प्रस्तुतिः</summary>

शुद्धये सर्वभूतानां संध्या देवी प्रवर्तते।  
उपस्थाय विवस्वन्तमन्तःस्थं पुरुषोत्तमम्[^9] ॥ 23 ॥
</details>

<details><summary>मूलम्</summary>

शुद्धये सर्वभूतानां संध्या देवी प्रवर्तते।  
उपस्थाय विवस्वन्तमन्तःस्थं पुरुषोत्तमम्[^9] ॥ 23 ॥
</details>

<details><summary>टिप्पनी 23</summary>

विवस्वन्तं विशिष्टदीप्तिमन्तमिति पुरुषोत्तमविशेषणम्। अन्तःस्थम्; सूर्यमण्डलान्तर्वर्तिनम्। "अर्कमण्डलमध्यस्थं सूर्यकोटिसमप्रभम्" इत्यादिध्यानमत्राभिप्रेतम्।  
</details>


[^9]: अन्तःस्थ B. I. 
  

<details open><summary>विश्वास-प्रस्तुतिः</summary>

कुर्यादग्निविधिं सम्यगुपादानमथाचरेत्[^10]।  
सति वित्ते न कुर्वीतोपादानं तु विचक्षणः ॥ 24 ॥
</details>

<details><summary>मूलम्</summary>

कुर्यादग्निविधिं सम्यगुपादानमथाचरेत्[^10]।  
सति वित्ते न कुर्वीतोपादानं तु विचक्षणः ॥ 24 ॥
</details>

<details><summary>टिप्पनी 24</summary>

उपादानं नाम भगवदाराधनोपयुक्तद्रव्यार्जनम्। तच्च निःस्वस्य पञ्चयज्ञपञ्चकालपरायणभागवतोत्तमादयाचितोपनततण्डुलादिस्वीकाररूपम्। आढ्यस्य तु तदुपयुक्तफलपुष्पतुलस्यादिसंग्रहरूपम्।  
</details>


[^10]: दानं समाचरेत् B. D. 
  

<details open><summary>विश्वास-प्रस्तुतिः</summary>

सप्त वित्तागमा धर्म्या दायो लाभः क्रयो जयः।  
प्रयोगः कर्मयोगश्च सत्प्रतिग्रह एव च ॥ 25 ॥
</details>

<details><summary>मूलम्</summary>

सप्त वित्तागमा धर्म्या दायो लाभः क्रयो जयः।  
प्रयोगः कर्मयोगश्च सत्प्रतिग्रह एव च ॥ 25 ॥
</details>


<details open><summary>विश्वास-प्रस्तुतिः</summary>

स्नानं कृत्वा विधानेन त्रिविधं शास्त्रचोदितम्।  
भूतशुद्धिं विधायाथ यागमान्तरमाचरेत् ॥ 26 ॥
</details>

<details><summary>मूलम्</summary>

स्नानं कृत्वा विधानेन त्रिविधं शास्त्रचोदितम्।  
भूतशुद्धिं विधायाथ यागमान्तरमाचरेत् ॥ 26 ॥
</details>


<details open><summary>विश्वास-प्रस्तुतिः</summary>

स्वयमुत्पादितैः [^11]स्फीतैर्लब्धैः [^12]शिष्यादितस्तथा।  
भोगैर्यजेत मां विष्णुमुभौ वा शास्त्रपूर्वकम् ॥ 27 ॥
</details>

<details><summary>मूलम्</summary>

स्वयमुत्पादितैः [^11]स्फीतैर्लब्धैः [^12]शिष्यादितस्तथा।  
भोगैर्यजेत मां विष्णुमुभौ वा शास्त्रपूर्वकम् ॥ 27 ॥
</details>


[^11]: क्रीतैः A.; अन्यैः B. C. 
  

[^12]: शिष्यादिना तथा B. F. 
  

<details open><summary>विश्वास-प्रस्तुतिः</summary>

अष्टाङ्गेन विधानेन ह्यनुयागावसानकैः।  
स्वाध्यायमाचरेत् सम्यगपराह्णे विचक्षणः ॥ 28 ॥
</details>

<details><summary>मूलम्</summary>

अष्टाङ्गेन विधानेन ह्यनुयागावसानकैः।  
स्वाध्यायमाचरेत् सम्यगपराह्णे विचक्षणः ॥ 28 ॥
</details>

<details><summary>टिप्पनी 28</summary>

अष्टाङ्गयजनं यथा जयाख्ये---अन्तर्यागः, भोगयागः, मध्वादियागः, अन्नयागः, संप्रदानम्, वह्निसंतर्पणम्, पितृयागः, अनुयागश्चेति (22 अ. 75-80)।  
</details>


<details open><summary>विश्वास-प्रस्तुतिः</summary>

दिव्यशास्त्राण्यधीयीत निगमांश्चैव वैदिकान्।  
सर्वाननुचरेत् सम्यक् सिद्धान्तानात्मसिद्धये ॥ 29 ॥
</details>

<details><summary>मूलम्</summary>

दिव्यशास्त्राण्यधीयीत निगमांश्चैव वैदिकान्।  
सर्वाननुचरेत् सम्यक् सिद्धान्तानात्मसिद्धये ॥ 29 ॥
</details>

<details><summary>टिप्पनी 29</summary>

सिद्धान्तानिति। मन्त्रागमादिसिद्धान्तभेदानित्यर्थः।  
</details>


<details open><summary>विश्वास-प्रस्तुतिः</summary>

अलोलुपेन चित्तेन रागद्वेषविवर्जितः।  
न निन्देन्मनसा वाचा शास्त्राण्युच्चावचान्यपि ॥ 30 ॥
</details>

<details><summary>मूलम्</summary>

अलोलुपेन चित्तेन रागद्वेषविवर्जितः।  
न निन्देन्मनसा वाचा शास्त्राण्युच्चावचान्यपि ॥ 30 ॥
</details>


<details open><summary>विश्वास-प्रस्तुतिः</summary>

तावन्मात्रार्थमादद्याद यावता ह्यर्थ आत्मनः।  
भूतानां श्रेयसे सर्वे सर्वशास्त्राणि तन्वते ॥ 31 ॥
</details>

<details><summary>मूलम्</summary>

तावन्मात्रार्थमादद्याद यावता ह्यर्थ आत्मनः।  
भूतानां श्रेयसे सर्वे सर्वशास्त्राणि तन्वते ॥ 31 ॥
</details>


<details open><summary>विश्वास-प्रस्तुतिः</summary>

तां तामवस्थां संप्राप्य तानि श्रेयो वितन्वते।  
आदौ मध्ये च सर्वेषां शास्त्राणामन्तिमे तथा ॥ 32 ॥
</details>

<details><summary>मूलम्</summary>

तां तामवस्थां संप्राप्य तानि श्रेयो वितन्वते।  
आदौ मध्ये च सर्वेषां शास्त्राणामन्तिमे तथा ॥ 32 ॥
</details>

[^13]श्रीमान्नारायणः प्रोक्तो विधयैव तया तया।  
अहं नारायणस्थापि सर्वज्ञा सर्वदर्शिनी ॥ 33 ॥  

<details><summary>टिप्पनी 33</summary>

सर्वशास्त्राणां भूतहितत्वं परतत्वप्रकाशनेन तदाराधनप्रतिपादनेन चेत्यभिसंधायाह---श्रीमानिति।  
</details>


[^13]: श्रीमन्नारायणः A. B. C. G. 
  

<details open><summary>विश्वास-प्रस्तुतिः</summary>

निदानज्ञा भिषक्कल्पा तत्तद्गुर्वादिरूपिणी।  
प्रवर्तयामि शास्त्राणि तानि तानि तथा तथा ॥ 34 ॥
</details>

<details><summary>मूलम्</summary>

निदानज्ञा भिषक्कल्पा तत्तद्गुर्वादिरूपिणी।  
प्रवर्तयामि शास्त्राणि तानि तानि तथा तथा ॥ 34 ॥
</details>


<details open><summary>विश्वास-प्रस्तुतिः</summary>

अधिकारानुरूपेण प्रमाणानि तथा तथा।  
अत्यन्तहेयं न क्वापि शास्त्रं किंचन विद्यते ॥ 35 ॥
</details>

<details><summary>मूलम्</summary>

अधिकारानुरूपेण प्रमाणानि तथा तथा।  
अत्यन्तहेयं न क्वापि शास्त्रं किंचन विद्यते ॥ 35 ॥
</details>


<details open><summary>विश्वास-प्रस्तुतिः</summary>

सर्वत्र सुलभं श्रेयः स्वल्पं वा यदि वा बहु।  
ततः कार्यो न विद्वेषो यावदर्थमुपाश्रयेत् ॥ 36 ॥
</details>

<details><summary>मूलम्</summary>

सर्वत्र सुलभं श्रेयः स्वल्पं वा यदि वा बहु।  
ततः कार्यो न विद्वेषो यावदर्थमुपाश्रयेत् ॥ 36 ॥
</details>


<details open><summary>विश्वास-प्रस्तुतिः</summary>

समयं न विशेत्तत्र नैव दीक्षां कदाचन।  
ततः संध्यामुपासीत पश्चिमां सार्धभास्कराम् ॥ 37 ॥
</details>

<details><summary>मूलम्</summary>

समयं न विशेत्तत्र नैव दीक्षां कदाचन।  
ततः संध्यामुपासीत पश्चिमां सार्धभास्कराम् ॥ 37 ॥
</details>


<details open><summary>विश्वास-प्रस्तुतिः</summary>

विधायाग्न्यर्थकार्यं तु योगं युञ्जीत वै ततः।  
सुविविक्ते शुचौ देशे निःशलाके मनोरमे ॥ 38 ॥
</details>

<details><summary>मूलम्</summary>

विधायाग्न्यर्थकार्यं तु योगं युञ्जीत वै ततः।  
सुविविक्ते शुचौ देशे निःशलाके मनोरमे ॥ 38 ॥
</details>


<details open><summary>विश्वास-प्रस्तुतिः</summary>

मृद्वास्तरणसंकीर्णे चेलाजिनकुशोत्तरे।  
अन्तर्बहिश्च संशुद्धे यमादिपरिशोधितः ॥ 39 ॥
</details>

<details><summary>मूलम्</summary>

मृद्वास्तरणसंकीर्णे चेलाजिनकुशोत्तरे।  
अन्तर्बहिश्च संशुद्धे यमादिपरिशोधितः ॥ 39 ॥
</details>


<details open><summary>विश्वास-प्रस्तुतिः</summary>

आसनं चक्रमास्थाय पद्मं स्वस्तिकमेव वा।  
यत्र वा रमते बुद्धिर्नाडीमार्गान् निपीडयन्[^14] ॥ 40 ॥
</details>

<details><summary>मूलम्</summary>

आसनं चक्रमास्थाय पद्मं स्वस्तिकमेव वा।  
यत्र वा रमते बुद्धिर्नाडीमार्गान् निपीडयन्[^14] ॥ 40 ॥
</details>


[^14]: अपीडयन् I. 
  

<details open><summary>विश्वास-प्रस्तुतिः</summary>

विजित्य पवनग्रामं प्रत्याहारजितेन्द्रियः।  
धारणासु श्रमं कृत्वा मां ध्यायेत् सुसमाहितः ॥ 41 ॥
</details>

<details><summary>मूलम्</summary>

विजित्य पवनग्रामं प्रत्याहारजितेन्द्रियः।  
धारणासु श्रमं कृत्वा मां ध्यायेत् सुसमाहितः ॥ 41 ॥
</details>


<details open><summary>विश्वास-प्रस्तुतिः</summary>

अनौपम्यामनिर्देश्यामविकल्पां निरञ्जनाम्।  
सर्वत्र सुलभां लक्ष्मीं सर्वप्रत्ययतां[^15] गताम् ॥ 42 ॥
</details>

<details><summary>मूलम्</summary>

अनौपम्यामनिर्देश्यामविकल्पां निरञ्जनाम्।  
सर्वत्र सुलभां लक्ष्मीं सर्वप्रत्ययतां[^15] गताम् ॥ 42 ॥
</details>


[^15]: प्रत्यक्षतां B. D. 
  

<details open><summary>विश्वास-प्रस्तुतिः</summary>

साकारामथवा योगी वराभयकरां पराम्।  
पद्मगर्भोपमां पद्मां पद्महस्तां सुलक्षणाम् ॥ 43 ॥
</details>

<details><summary>मूलम्</summary>

साकारामथवा योगी वराभयकरां पराम्।  
पद्मगर्भोपमां पद्मां पद्महस्तां सुलक्षणाम् ॥ 43 ॥
</details>


<details open><summary>विश्वास-प्रस्तुतिः</summary>

यद्वा नारायणाङ्कस्थां सामरस्यमुपागताम्।  
चिदानन्दमयीं देवीं तादृशं च श्रियः पतिम् ॥ 44 ॥
</details>

<details><summary>मूलम्</summary>

यद्वा नारायणाङ्कस्थां सामरस्यमुपागताम्।  
चिदानन्दमयीं देवीं तादृशं च श्रियः पतिम् ॥ 44 ॥
</details>


<details open><summary>विश्वास-प्रस्तुतिः</summary>

बहुधा योगमार्गास्ते वेदितव्याः सुरेश्वर।  
तेष्वेकं धर्ममास्थाय भक्तिः श्रद्धा च यत्र ते ॥ 45 ॥
</details>

<details><summary>मूलम्</summary>

बहुधा योगमार्गास्ते वेदितव्याः सुरेश्वर।  
तेष्वेकं धर्ममास्थाय भक्तिः श्रद्धा च यत्र ते ॥ 45 ॥
</details>


<details open><summary>विश्वास-प्रस्तुतिः</summary>

सम्यङ्‌ निध्यानमुत्पाद्य समाधिं समुपाश्रयेत्।  
ध्याता ध्यानं तथा ध्येयं त्रयं यत्र विलीयते ॥ 46 ॥
</details>

<details><summary>मूलम्</summary>

सम्यङ्‌ निध्यानमुत्पाद्य समाधिं समुपाश्रयेत्।  
ध्याता ध्यानं तथा ध्येयं त्रयं यत्र विलीयते ॥ 46 ॥
</details>

<details><summary>टिप्पनी 46</summary>

योगस्य परा काष्ठोच्यते---ध्यातेत्यादिना। यत्रेति। यस्यां समाधिदशायामित्यर्थः।  
</details>



<details open><summary>विश्वास-प्रस्तुतिः</summary>

एकैवाहं तदा भासे पूर्णाहंता सनातनी।  
[^16]ऐकध्यमनुसंप्राप्ते मयि संविन्महोदधौ ॥ 47 ॥
</details>

<details><summary>मूलम्</summary>

एकैवाहं तदा भासे पूर्णाहंता सनातनी।  
[^16]ऐकध्यमनुसंप्राप्ते मयि संविन्महोदधौ ॥ 47 ॥
</details>



<details><summary>टिप्पनी 47</summary>

ऐकध्यमेकभावं योगिनि संप्राप्ते सति नान्यत् किंचित् प्रकाशते। किंतु अहमेव भास इत्युत्तरेणान्वयः।  
</details>


[^16]: ऐकार्थ्यं A. B. C. 
  

<details open><summary>विश्वास-प्रस्तुतिः</summary>

नान्यत् प्रकाशते किंचिदहमेव तदा परा।  
योगाच्छ्रान्तो जपं कुर्यात्तच्छ्रान्तो योगमाचरेत् ॥ 48 ॥
</details>

<details><summary>मूलम्</summary>

नान्यत् प्रकाशते किंचिदहमेव तदा परा।  
योगाच्छ्रान्तो जपं कुर्यात्तच्छ्रान्तो योगमाचरेत् ॥ 48 ॥
</details>


<details open><summary>विश्वास-प्रस्तुतिः</summary>

तस्य क्षिप्रं प्रसीदामि जपयोगाभियोगिनः।  
नीत्वैवं प्रथमं यामं जपयोगादिना सुधीः ॥ 49 ॥
</details>

<details><summary>मूलम्</summary>

तस्य क्षिप्रं प्रसीदामि जपयोगाभियोगिनः।  
नीत्वैवं प्रथमं यामं जपयोगादिना सुधीः ॥ 49 ॥
</details>

<details><summary>टिप्पनी 49</summary>

योगनिद्रां निर्वक्ति---नित्वैवमिति।  
</details>


<details open><summary>विश्वास-प्रस्तुतिः</summary>

योगस्थ एव तद्धीरस्ततो यामद्वयं स्वपेत्।  
उत्थायापररात्रे तु पूर्वोक्तमनुसंचरेत् ॥ 50 ॥
</details>

<details><summary>मूलम्</summary>

योगस्थ एव तद्धीरस्ततो यामद्वयं स्वपेत्।  
उत्थायापररात्रे तु पूर्वोक्तमनुसंचरेत् ॥ 50 ॥
</details>

<details><summary>टिप्पनी 50</summary>

योगो नाम परमात्मन्यात्मनिक्षेपपुरःसरं परमात्मगुणगणानुसंधानम्। तत्कुर्वाण एव स्वापमनुभवेदित्यर्थः।  
</details>


<details open><summary>विश्वास-प्रस्तुतिः</summary>

इति व्यामिश्रकृत्यं तत् प्रोक्तं ते बलसूदन।  
अच्छिद्रान् पञ्चकालांस्तु भगवत्कर्मणा नयेत् ॥ 51 ॥
</details>

<details><summary>मूलम्</summary>

इति व्यामिश्रकृत्यं तत् प्रोक्तं ते बलसूदन।  
अच्छिद्रान् पञ्चकालांस्तु भगवत्कर्मणा नयेत् ॥ 51 ॥
</details>

<details><summary>टिप्पनी 51</summary>

व्यामिश्रेति। बहुविधकर्मकलापसहितं भगवदाराधनमित्यर्थः। अच्छिद्रानिति। "यन्मुहूर्तं क्षणं वापि वासुदेवो न चिन्त्यते। सा हानिस्तन्महच्छिद्रं सा भ्रान्तिः सा च विक्रिया॥" (ग. पु. पू. 222-22) इत्युक्तच्छिद्ररहितानित्यर्थः।  
</details>


<details open><summary>विश्वास-प्रस्तुतिः</summary>

दीक्षितः पञ्चकालज्ञो लक्ष्मीमन्त्रपरायणः।  
अन्तरं नानयोः किंचिन्निष्ठायां बलसूदन ॥ 52 ॥
</details>

<details><summary>मूलम्</summary>

दीक्षितः पञ्चकालज्ञो लक्ष्मीमन्त्रपरायणः।  
अन्तरं नानयोः किंचिन्निष्ठायां बलसूदन ॥ 52 ॥
</details>


<details open><summary>विश्वास-प्रस्तुतिः</summary>

उभावेतौ मतौ भक्तौ विशतो मां तनुक्षये।  
चक्रपद्मधरो नित्यं भवेल्लक्ष्मीपरायणः ॥ 53 ॥
</details>

<details><summary>मूलम्</summary>

उभावेतौ मतौ भक्तौ विशतो मां तनुक्षये।  
चक्रपद्मधरो नित्यं भवेल्लक्ष्मीपरायणः ॥ 53 ॥
</details>


<details open><summary>विश्वास-प्रस्तुतिः</summary>

स्वदारनिरतश्च स्याद् ब्रह्मचारी सदा भवेत्।  
मन्मन्त्रमभ्यसेन्नित्यं मच्चित्तो मत्परायणः ॥ 54 ॥
</details>

<details><summary>मूलम्</summary>

स्वदारनिरतश्च स्याद् ब्रह्मचारी सदा भवेत्।  
मन्मन्त्रमभ्यसेन्नित्यं मच्चित्तो मत्परायणः ॥ 54 ॥
</details>


<details open><summary>विश्वास-प्रस्तुतिः</summary>

सर्वानुच्चावचाञ्छब्दांस्तद्भावेन विभावयेत्।  
अग्नीषोमविभागज्ञः क्रियाभूतिविभागवित् ॥ 55 ॥
</details>

<details><summary>मूलम्</summary>

सर्वानुच्चावचाञ्छब्दांस्तद्भावेन विभावयेत्।  
अग्नीषोमविभागज्ञः क्रियाभूतिविभागवित् ॥ 55 ॥
</details>

स्थूलसूक्ष्मपरत्वानां वेदि